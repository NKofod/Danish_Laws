 Landsskatteretskendelse af 13. marts 2002 vedr. afskrivning  

 på ombygning af lejede lokaler.
 A A/Ss klage vedrører det forhold, at skattemyndigheden har  

 ændret de af selskabet selvangivne lineære årlige afskrivninger ifølge  

 afskrivningslovens § 39 fra en afskrivning på 20 % af ombygning af lejede  

 lokaler til afskrivninger beregnet med 5 %, jf. afskrivningslovens § 14.
Som begrundelse herfor er anført, at der ikke kan afskrives med  

 hjemmel i afskrivningslovens § 39, stk. 1, idet hovedaktionæren B ejer  

 ejendommen, jf. § 39, stk. 2, hvorefter der ikke kan afskrives efter stk. 1,  

 når der på grund af nær økonomisk forbindelse mellem ejer og lejer ikke er  

 reel  

 risiko for opsigelse af lejemålet.
Der er derved bl.a. henvist LSRM 1969 nr.  

 42. Det er endelig oplyst, at B ejer 50 % af aktierne i selskabet.
Selskabets revisor påstår for Landsskatteretten, at de  

 selvangivne afskrivninger godkendes og anfører til støtte herfor, at A A/S  

 ejes  

 af C A/S med 50 % og B med 50 %. C A/S er et incomming rejsebureau med flere  

 datterselskaber i både Danmark og udlandet.
Ca. 60  70 % af omsætningen  

 stammer fra dette selskab, der qua sin finansielle styrke og betydelige del  

 af  

 omsætningen reelt har den bestemmende indflydelse i selskabet.
 Der er henvist til, at TS-vejledningen om afskrivningsloven 1999  

 punkt 5,6, hvorefter en person anses for at kontrollere et selskab,  

 hvis  

 vedkommende direkte eller indirekte eller i fællesskab med nærtstående ejer  

 mere end 50 % af aktiekapitalen i selskabet eller råder over mere end 50 % af  

 stemmerne i selskabet.
 Ingen af disse bestemmelser er opfyldt.
Landsskatteretten finder  

  

 efter en samlet vurdering af ejer- og aktionærforholdene, herunder at  

 ejerforholdet er 50/50, således at ingen af aktionærerne har en dominerende  

 indflydelse på selskabets forhold, at der ikke kan bortses fra, at der kan  

 foreligge en reel risiko for opsigelse af lejemålet.
Der vil derfor være at  

 give medhold i påstanden, jf. afskrivningslovens § 39 samt Told- og  

 Skattestyrelsens vejledning til afskrivningsloven 1999 afsnit 5.9, side 75 2.  

 nye  

 afsnit.
