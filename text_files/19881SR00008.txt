Nr BR 8 Beretning om Tilsynets virksomhed   

 Nr 8 1989-80, 1. samling Afgivet af det i grundlovens § 71, stk. 7, omhandlede tilsyn Afgivet: 19890914 1. Møder og besøg Tilsynet har i perioden afholdt 11 møder og aflagt besøg på 2 af  

 Københavns Kommunes psykiatriske afdelinger på Bispebjerg Hospital og  

 Kommunehospitalet samt besøgt Amtsplejehjemmet i Stege og Amtshospitalet i  

 Vordingborg.
Tilsynet har afholdt et møde med Folketingets ombudsmand om afgrænsning af  

 arbejdsområder og eventuelt samarbejde i konkrete sager.
Ombudsmanden  

 orienterede tilsynet om sin undersøgelse af Rigshospitalets psykiatriske  

 afdeling.
Det blev under mødet drøftet, om der kunne etableres et samarbejde,  

 således at tilsynet kunne »købe« ekspertise til brug ved eventuelle  

 undersøgelser, f.eks. i form af frikøb af en medarbejder fra ombudsmandens  

 kontor.
Tilsynet har endnu ikke taget stilling til, hvordan et sådant  

 samarbejde kan komme i stand.
 Tilsynet har endvidere behandlet en række sager, som enten er rejst på  

 tilsynets eget initiativ eller ved modtagelse af henvendelser.
2. Uafsluttede sager Orientering om patientrettigheder. (91, 99 og alm. del 164) Under besøg på Amtshospitalet i Nykøbing Sj. i 1988 blev tilsynet  

 opmærksom på, at Justitsministeriets vejledning til patienterne fejlagtigt  

 var erstattet af Sundhedsministeriets klagevejledning vedrørende  

 patientklagenævn.
Tilsynet har gjort Justitsministeriet opmærksom herpå.
Tilsynet har på egen foranledning bedt sygehusforvaltningerne orientere  

 tilsynet om, med hvilket materiale patienter, som er frihedsberøvede, bliver  

 orienteret om deres rettigheder.
Det er for tilsynet uklart, hvordan børn og  

 unge under Socialministeriets ressortområde bliver orienterede om deres  

 rettigheder under frihedsberøvelse.
Tilsynet er blevet bekendt med, at  

 Socialministeriet, Socialstyrelsen og ombudsmanden på et møde den 3. november  

 1987 var enige om, at de frihedsindgreb, som magtanvendelsesbekendtgørelsen  

 af 11. december 1986 omhandler, ikke kan sidestilles med egentlig  

 kvalificeret frihedsberøvelse, men at bekendtgørelsens § 20 om adgang til at  

 rette henvendelse til tilsynet skal opfattes som en ekstra retsgaranti.  

 Tilsynet afventer de ovenfor omtalte undersøgelser, før tilsynet udtaler sig  

 om børns og unges adgang til at klage over frihedsberøvelse.
Fejlanbringelse af ældre på psykiatriske lukkede afdelinger. (101 og 105) Den i den foregående beretning omtalte sag vedrørende fejlanbringelse af  

 ældre på lukkede psykiatriske afdelinger beror efter indhentede oplysninger  

 fra Justitsministeriet på en anmodning fra tilsynet til Sundhedsstyrelsen om  

 at udarbejde en redegørelse vedrørende omfanget af og betydningen også for  

 andre patienter af disse ældres ophold på lukkede afdelinger.
Tilsynets formand deltager i et udvalgsarbejde herom i Centeret for  

 Menneskerettigheder.
Tilsynet er endvidere opmærksom på, at der under  

 Justitsministeriet er nedsat et udvalg, som skal behandle forslaget til  

 ændring af myndighedsloven.
Registrering af tvangsanvendelse. (103 og 109) Tilsynet har udbedt sig en oversigt over anvendelsen af tvang inden for  

 såvel Sundhedsministeriets som Socialministeriets ressortområde.
Tilsynet har  

 netop modtaget materialet og vil i en senere beretning orientere om  

 undersøgelsens indhold.
Enmandsvagter på lukkede psykiatriske afdelinger. (104) Tilsynet har rettet henvendelse til Københavns Amtskommune for at blive  

 orienteret om omfanget af anvendelsen af enmandsvagter på lukkede afdelinger.  

 Besvarelsen af tilsynets henvendelse er efter forløbet af ca. et år endnu  

 ikke sket fyldestgørende, men tilsynet er af amtet orienteret om, at der  

 arbejdes på en tilfredsstillende løsning.
Identifikation af personale på lukkede afdelinger. (111) I forbindelse med besøg på psykiatriske hospitalsafdelinger er tilsynet  

 blevet opmærksom på spørgsmålet om vanskelighederne for besøgende ved at  

 identificere det beskæftigede faglige personale, der ikke bærer uniform.  

 Tilsynet har taget til efterretning, at Sundhedsstyrelsen er enig i  

 betydningen af en sådan identifikation, men at spørgsmålet ikke henhører  

 under styrelsen, men under de ansættende myndigheder.
Tilsynet har imidlertid  

 vedtaget ved henvendelse til sygehuskommunerne selv at indhente oplysninger  

 om problemets omfang.
3. Afsluttede sager Tilsynet har afgivet særskilt beretning vedrøende de københavnske  

 lukkede psykiatriske afdelinger den 15. februar 1989. (Beretning nr. 3,  

 1988-89).
Portører i plejefunktion. (87) På baggrund af omtale i pressen og en personlig henvendelse den 27.  

 februar 1987 rejste tilsynet spørgsmålet om anvendelsen af portører i  

 plejerstillinger på lukkede psykiatriske afdelinger. 28. august samme år  

 meddelte Sundhedsstyrelsen, at man er bekendt med, at der på nogle afdelinger  

 anvendtes portører i mangel af uddannede plejere. 2. december 1987 udtrykte  

 tilsynet kritik af denne praksis og udbad sig oplysninger om, hvilke lukkede  

 afdelinger der anvender portører, og hvad man foretager for at begrænse eller  

 undgå anvendelse af portører i plejerarbejde.
 Sundhedsstyrelsen har i et svar til Folketingets Retsudvalg oplyst  

 følgende: »Sundhedsstyrelsen har med skrivelse af 26. januar 1989  

 anmodet amtskommunernes sygehusforvaltninger og Københavns og Frederiksberg  

 Kommuners hospitalsdirektorater om at oplyse, i hvilket omfang der anvendes  

 portører i plejerstillinger på psykiatriske sygehuse og afdelinger.  

 Sundhedsstyrelsen har modtaget de nævnte oplysninger fra samtlige  

 amtskommuner og fra Københavns og Frederiksberg Kommuner.
Direktoratet for Københavns Hospitalsvæsen oplyser, at der ved de under  

 Københavns Hospitalsvæsen hørende institutioner med psykiatriske afdelinger  

 beskæftiges i alt fire portører i plejerstillinger.
Hospitalsdirektoratet,  

 Frederiksberg Kommune, oplyser, at der ved Frederiksberg Hospitals lukkede  

 psykiatriske afdeling D2 beskæftiges fem tjenestemandsansatte  

 hospitalsportører i plejerstillinger.
Frederiksberg Kommunes  

 Hospitalsdirektorat oplyser endvidere, at årsagen hertil er, at det ikke har  

 været muligt at skaffe det antal mandlige plejere, som man mener er  

 nødvendigt i hvert skift af sikkerhedsmæssige grunde.
Det anføres videre, at  

 de fem portører gennem en lang årrække har varetaget nævnte tjeneste, men ved  

 ledighed i stillingerne vil de om muligt blive genbesat med plejere.
Samtlige amtskommuner oplyser, at der ikke anvendes portører i  

 plejerstillinger.
En enkelt amtskommune oplyser, at det i tilfælde af  

 voldssituationer, tvangsmedicinering og lignende i enkelte tilfælde har været  

 nødvendigt at tilkalde portørassistance.
En anden amtskommune oplyser, at der  

 tilkaldes portører i særligt truende situationer med urolige patienter.
De indhentede oplysninger giver ikke Sundhedsstyrelsen anledning til  

 yderligere bemærkninger, og styrelsen skal således i øvrigt henholde sig til  

 Sundhedsstyrelsens bevarelse af spørgsmål 4 fra Folketingets Retsudvalg af  

 19. december 1988 vedrørende anvendelse af portører i plejerstillinger ved  

 psykiatriske afdelinger, hvor anvendelse af tvang kan forekomme . . .« Tilsynet har over for Sundhedsstyrelsen påpeget, at tilsynet finder  

 anvendelsen af portører i patientplejen på lukkede afdelinger kritisabel og i  

 ganske særlig grad betænkelig i de situationer, hvor anvendelse af tvang er  

 anset for påkrævet.
Tilsynet finder, at personalenormeringerne på lukkede  

 afdelinger skal opfylde såvel kvalitative som kvantitative krav i rimeligt  

 forhold til opgaverne på sådanne lukkede afdelinger.
 Tilsynet konstaterer ved Sundhedsstyrelsens svar til Retsudvalget, at det  

 er et fåtal af de lukkede afdelinger, som anvender portører i  

 plejerstillinger, og vil henstille til sundhedsministeren at være opmærksom  

 på, at der sker en afvikling af denne praksis.
Klage over behandlingen i forbindelse med tvangsindlæggelse og  

 tilbageholdelse. (90) I den i den foregående beretning nævnte sag vedrørende tvangsindlæggelse  

 fra arbejdsplads og tvangstilbageholdelse i Psykiatrisk Hospital i Risskov  

 har tilsynet brevvekslet med bl.a.
Sundhedsstyrelsen og hospitalet.
Tilsynet  

 bad om en vurdering af grundlaget for tvangsmedicinering og om forholdet  

 mellem de objektive kendsgerninger og hospialets subjektive vurderinger.  

 Sundhedsstyrelsen henholdt sig til hospitalets lægelige vurdering og  

 meddelte, at hospitalet efter styrelsens opfattelse har givet en relevant og  

 fyldestgørende sygdomsbeskrivelse.
Tilsynet har taget de modtagne oplysninger  

 til efterretning, men konstateret, at Sundhedsstyrelsen ikke har vurderet,  

 hvorvidt der kunne være anvendt en anden behandling for at undgå  

 tvangsmedicinering og den ugelange tilbageholdelse.
Neuroleptica. (96) En række tidligere tvangsbehandlede psykiatriske patienter har rettet  

 henvendelse med klager over behandling med neuroleptica og medicinens  

 bivirkninger.
På den baggrund har tilsynet bedt Sundhedsstyrelsen om nærmere  

 oplysninger om omfanget af anvendelsen af neuroleptica og dens bivirkninger.  

 Sundhedsministeriet har i et svar til Folketingets Sundhedsudvalg oplyst, at  

 ca. 50.000 mennesker er i behandling med neuroleptica.
Sundhedsstyrelsen har  

 endvidere oplyst, at der ikke foreligger tilgængelige oplysninger om  

 fordeling af ordinationerne på henholdsvis almindeligt praktiserende læger,  

 praktiserende speciallæger eller sygehusafdelinger.
Sundhedsministeriet har i forbindelse med et spørgsmål om omfanget af  

 ordination af neuroleptica, uden at patienterne er informerede eller har  

 samtykket, bl.a. oplyst: »I forbindelse med iværksættelse af behandling  

 med neuroleptica skal endvidere den enkeltes ret til selvbestemmelse  

 respekteres, jf.
Sundhedsstyrelsens cirkulære om information og samtykke af  

 21. oktober 1982 og Sundhedsstyrelsens cirkulære om information og samtykke  

 for så vidt angår patienter med psykiske lidelser af 28. juni 1983, medmindre  

 det vil være uforsvarligt af hensyn til den sindssyge selv ikke at gennemføre  

 behandlingen, herunder behandling med neuroleptica . . .« (cirkulærerne  

 vedlægges beretningen som bilag 1 og 2). Dansk Psykiatrisk Selskab har  

 udgivet Vejledende Retningslinjer for Brug af Neuroleptica, hvori en række af  

 de klagepunkter, som er fremført ovenfor, behandles.
Det er tilsynets opfattelse, at der inden for psykiatrien er en voksende  

 opmærksomhed omkring dels de alvorlige bivirkninger ved anvendelse af  

 neuroleptica - som bl.a. er beskrevet i vejledningen - dels patienternes ret  

 til at være medbestemmende over medicinordinationen.
Den nye lov om  

 frihedsberøvelse og tvang i psykiatrien vil være medvirkende til en ny  

 udvikling.
Tilsynet finder denne udvikling positiv og vil afvente et  

 eventuelt behov for at tage sagen op til fornyet overvejelse.
Baggrund for telefonmedhør over for tvangsanbragt barn. (97) På baggrund af offentlig omtale af behandlingen af et tvangsanbragt barn  

 og begrænsning af adgangen for moderen til at føre telefonsamtaler med barnet  

 bad tilsynet om nærmere oplysninger om behandlingsplan og grundlag for  

 skolehjemmets etablering af telefonmedhør, når barnet telefonerede med  

 moderen.
Skolehjemmet og den anbringende kommune redegjorde for såvel  

 behandlingsplan som for baggrunden for etableringen af telefonmedhør.  

 Tilsynet tog redegørelsen til efterretning.
Justitsministeriet oplyste  

 Retsudvalget i svar på en forespørgsel om samme sag, at Socialministeriets  

 bekendtgørelse om magtanvendelse i døgninstitutioner for børn, § 10, ikke er  

 i strid med grundlovens §§ 72 og 77 om brevhemmelighed (telefonhemmelighed)  

 og censur.
 Tilsynet skal ikke undlade at bemærke, at de i nyhedsmedierne givne  

 oplysninger kun i meget ringe grad stemte overens med de faktiske forhold.
Psykiatrisk Hospital i Middelfart. (100) I den i den tidligere beretning omtalte sag vedrørende 2 plejeres  

 behandling af 2 sygeplejeelever i praktik på en lukket afdeling på  

 Psykiatrisk Hospital i Middelfart har tilsynet modtaget supplerende  

 oplysninger.
Heraf fremgår det, at den pågældende afdeling ikke længere  

 anvendes som praktiksted for sygeplejeelever, at afdelingen ikke længere  

 fungerer som lukket afsnit, og at der er vedtaget disciplinære skridt mod de  

 i sagen indblandede plejere.
På denne baggrund har tilsynet ikke fundet  

 grundlag for at foretage videre.
Anbringelse på ikke godkendte institutioner. (102) På baggrund af en dagbladsartikel har tilsynet undersøgt forskellige  

 spørgsmål i forbindelse med en anbringelse af et eller flere børn i  

 institutionen Satelitten under Tølløse Børne- og Ungdomspension.
På  

 anbringelsestidspunktet var institutionen ikke færdigindrettet eller godkendt  

 af vedkommende kommune til modtagelse af børn eller unge.
Efter embedslægens  

 påtale blev børnene midlertidigt anbragt i en anden institution.
De af  

 embedslægen og kommunen krævede foranstaltninger blev efterfølgende iværksat,  

 og institutionen godkendtes den 25. januar 1988 tre måneder efter  

 anbringelsen.
På forespørgsel har Socialministeriet udtalt, at det efter  

 ministeriets opfattelse ikke er almindelig praksis, at børn eller unge, der  

 er tvangsfjernet, anbringes på opholdssteder før disses godkendelse eller  

 anbringes på institutioner, der ikke kan leve op til de kvalitetskrav, der må  

 stilles.
Tilsynet har herefter ikke fundet grundlag for at foretage videre.
Socialudvalgets medvirken ved tvangsindlæggelse af børn og unge under 18  

 år. (106) Med baggrund i en dagbladsartikel om tvangsindlæggelse efter lov om  

 sindssyge personers hospitalsophold af en da 17-årig pige har tilsynet  

 indhentet udtalelser fra de berørte myndigheder om baggrunden for  

 indlæggelsen og socialforvaltningens medvirken.
Tilsynet anmodede  

 Socialministeriet om oplysning om gældende regler for de sociale myndigheders  

 pligt til medvirken i sager om tvangsindlæggelse af personer under 18 år.  

 Tilsynet har taget den modtagne redegørelse til efterretning, idet tilsynet  

 finder, at de sociale myndigheder bør være til stede ved tvangsindlæggelse af  

 unge under 18 år.
Tilsynet har oversendt det indsamlede materiale samt  

 tilsynets konklusion til det af socialministeren nedsatte udvalg vedrørende  

 børns og unges retsstilling.
Socialministeriet er samtidig orienteret om  

 tilsynets konklusion.
Indlæggelse på »hvide papirer«. (107) På forespørgsel har Justitsministeriet oplyst, at der i København ikke i  

 årene 1987 og 1988 har fundet tvangsindlæggelser sted på psykiatriske  

 hospitalsafdelinger med henvisning til bestemmmelsen i den hidtidige  

 sindssygelovs § 3, sidste pkt., og at tvangsindlæggelse af sindslidende på  

 sådanne afdelinger kun finder sted efter den nævnte lovs regler.
Underretning til patienter om tvangstilbageholdelse. (112) På baggrund af en konkret henvendelse har tilsynet drøftet spørgsmålet om,  

 hvorledes psykiatriske patienter underrettes om, at de er  

 tvangstilbageholdte, henholdsvis at tvangstilbageholdelsen er ophørt.  

 Spørgsmålet omhandler særlig de situationer, hvor patienten opfatter  

 hospitalets behandlingstilbud som en tvangsforanstaltning, medens hospitalet  

 opfatter situationen således, at patienten frivilligt - om end nødtvunget -  

 har accepteret behandlingstilbudet.
Tilsynet har fra Justitsministeriet  

 modtaget en redegørelse for retstilstanden efter vedtagelsen af lov om  

 frihedsberøvelse og anden tvang i psykiatrien.
 På baggrund af redegørelsen har tilsynet over for Justitsministeriet  

 henstillet, at der fokuseres på problemstillingen i forbindelse med  

 instruktionen af patientrådgivere.
Tvangsanbragt barn, som holdtes skjult af plejeforældre. (116) Tilsynet har modtaget henvendelse fra plejeforældrene om bistand til at  

 opnå en kompromisløsning med den anbringende kommune.
Tilsynet fandt, at man  

 ikke kunne træde ind i sagen, men alene rette forespørgsel til kommunen.  

 Efter nogen brevveksling er barnet ved plejeforældrenes foranstaltning  

 anbragt i en af kommunen anvist døgninstitution.
Adgang til at føre telefonsamtaler. (120) På baggrund af en henvendelse har tilsynet indhentet en udtalelse fra  

 Justitsministeriet vedrørende tvangstilbageholdtes ret til at telefonere.  

 Ministeriet har oplyst, at udgangspunktet er, at patienterne skal gives  

 adgang til at føre telefonsamtaler for egen regning.
Praktiske forhold kan  

 naturligvis medføre, at patienterne ikke altid vil kunne få opfyldt deres  

 ønsker om telefonering på netop de tidspunkter, de måtte ønske, men ønskerne  

 bør opfyldes, så snart det lader sig gøre.
Udgangspunktet om fri adgang til at telefonere må antages at kunne  

 fraviges, når hensynet til opretholdelse af ro og orden m.v. gør det  

 påkrævet.
Endvidere kan der formentlig være tilfælde, hvor det af  

 behandlingsmæssige grunde kan være nødvendigt, at patienter afskæres helt  

 eller delvis fra at telefonere.
 Tilsynet kan tilslutte sig Justitsministeriets redegørelse.
Deklaration vedrørende psykisk syges menneskerettigheder Tilsynet har modtaget en nylig vedtaget deklaration om menneskerettigheder  

 vedtaget af organisationen World Federation for Mental Health (WFMH).  

 Organisationen er stiftet i 1948 og består af 2.600 enkeltmedlemmer fra 76  

 lande samt en lang række nationale og internationale organisationer.
WFMH  

 arbejder for at beskytte mentalt syges rettigheder, at hindre opståelsen og  

 begrænse udbredelsen af sindssygdomme samt at fremme psykisk og  

 følelsesmæssig vækst og udvikling.
Der afholdes verdenskongresser hvert andet  

 år samt en lang række konferencer vedrørende specielle emner.
Organisationen  

 er endvidere involveret i arbejdet i FN-organisationerne WHO og Det  

 Økonomiske og Sociale Råd (ECOSOC). Deklarationen, der er modelleret over  

 FN's menneskerettighedsdeklaration fra 1948, er vedtaget i Luxor i Ægypten  

 den 17. januar 1989 af WFMH's seneste verdenskongres.
 (Deklarationen er vedlagt beretningen som bilag 3).
Bilag 1 Sundhedsstyrelsen Den 21. oktober 1982 Cirkulære om information og samtykke.
»Lægers pligt og patienters ret« (Til landets læger) En arbejdsgruppe under Sundhedsstyrelsen har i  

 december 1981 afgivet en redegørelse om lægers pligt til at informere deres  

 patienter og disses samtykke til indgreb og behandlinger.
 Redegørelsen er aftrykt i Ugeskrift for Læger nr. 10, 8. marts 1982.
 Sundhedsstyrelsen kan tilslutte sig arbejdsgruppens konklusioner og finder  

 således ikke, at det er muligt eller hensigtsmæssigt i lovgivningen eller på  

 anden måde at fastsætte detaillerede, formelle regler om, hvorledes en læge  

 skal informere patienten, og om hvorledes patientens samtykke til  

 undersøgelser og behandling skal indhentes, idet Sundhedsstyrelsen er af den  

 opfattelse, at der med udgangspunkt i lægeloven allerede findes en alment  

 accepteret norm for god og forsvarlig lægegerning omfattende disse forhold.
 Sundhedsstyrelsen er dog bekendt med en række sager, hvor den til  

 patienten givne information synes at have været utilstrækkelig, og man finder  

 derfor anledning til, ud over at henvise til redegørelsen, at indskærpe  

 følgende:
Som hovedregel gælder, at voksne, habile patienter har krav på information  

 om deres sygdom, herunder undersøgelser, behandlinger og indgreb samt om  

 risiko for eventuelle komplikationer og bivirkninger i det omfang, de ønsker  

 det.
Der vil i enkelte tilfælde kunne gøres undtagelser herfra, når  

 patientens tarv tilsiger det, f.eks. hvis lægen finder, at en vidtgående  

 information vil skabe unødig ængstelse og utryghed hos patienten; lægen må  

 her afbalancere sin informationspligt med, hvad han finder bedst tjener  

 patienten.
 Lægen har endvidere pligt til af egen drift at informere patienten om  

 forhold, som denne må formodes ikke at være bekendt med, og som må anses for  

 væsentlige for patientens stillingtagen til undersøgelse og behandling m.v.
 En sådan pligt foreligger særligt, når der påtænkes foretaget operative  

 indgreb eller behandlinger, som medfører en nærliggende risiko for alvorlige  

 komplikationer eller bivirkninger.
 Der gælder en skærpet informationspligt i forbindelse med forsøg, ligesom  

 der må foreligge et mere udtrykkeligt samtykke til behandling m.v.
 Sammenfattende finder Sundhedsstyrelsen, at lægen under ansvar efter  

 lægeloven og under iagttagelse af de ovenfor angivne retningslinjer i hvert  

 enkelt tilfælde, ud fra sit kendskab til patienten, skal informere denne,  

 idet patienten som hovedregel har krav på fuld information, såfremt han  

 ønsker det.
 Eventuel undladelse af at informere en patient vil i givet fald kunne  

 medføre, at foretagelsen af et indgreb eller lignende bliver omfattet af  

 straffelovens bestemmelser om legemskrænkelse.
Hvad angår fastholdelse af enkeltheder i et informations/samtykkeforløb  

 vil det være nødvendigt, at der gøres optegnelser i den praktiserende læges  

 eller sygehusets patientjournal, når patienten har ønsket en videregående  

 information, og/eller når der er informeret om nærliggende eller alvorlige  

 komplikationer og bivirkninger m.v.
Dette vil også i kompagniskabspraksis og  

 ved sygehusindlæggelse sikre imod, at den ene læge undlader at informere  

 og/eller indhente samtykke i tillid til, at en anden læge allerede har  

 foretaget det fornødne.
Det vil i tilfælde af nævnte art være  

 hensigtsmæssigt, at patienten gøres bekendt med, hvad der anføres i  

 journalen.
Herved opnås tillige, at en eventuel tvivl om informationens og  

 samtykkets rækkevidde undgås.
Søren K.
Sørensen / Øhlenschlæger Bilag 2 Sundhedsstyrelsen Den 28. juni 1983 Cirkulære om information og samtykke for så vidt angår patienter med  

 psykiske lidelser (Til landets læger) På baggrund af en redegørelse fra december 1981  

 afgivet af en under Sundhedsstyrelsen nedsat arbejdsgruppe om lægers pligt  

 til at informere deres patienter og disses samtykke til indgreb og  

 behandlinger udsendte Sundhedsstyrelsen den 21. oktober 1982 cirkulære om  

 information og samtykke: »Lægers pligt og patienters ret«.
 På given foranledning skal Sundhedsstyrelsen præcisere - i  

 overensstemmelse med det i nævnte redegørelse anførte - at hovedreglen er, at  

 psykiatrisk og somatisk behandling ikke kan finde sted mod psykisk syge  

 personers vilje, og at der derfor skal gives information i ønsket omfang i  

 overensstemmelse med, hvad der ifølge redegørelsen og cirkulæret af 21.  

 oktober 1982 gælder for ikke-psykisk syge personer.
For så vidt angår behandling af den psykiske lidelse, som patienten er  

 indlagt for mod dennes vilje, kan behandling dog undtagelsesvis finde sted,  

 nemlig ved livstruende tilstande, ved psykotiske tilstande, hvor der  

 foreligger fare for patienten selv og omgivelserne, og hvor behandling med et  

 beroligende lægemiddel er mere hensigtsmæssig eller human end en fysisk  

 restriktion, samt ved psykotiske tilstande hos patienter, hvor undladelse af  

 behandling alvorligt vil forringe udsigterne til helbredelse.
I disse  

 tilfælde skal der heller ikke indhentes samtykke fra værge eller eventuelle  

 pårørende.
Behandling uden eller mod patientens vilje for somatiske lidelser hos  

 tvangsindlagte inhabile patienter, som ikke er i stand til at vurdere og  

 handle fornuftmæssigt med hensyn til egen sygdomstilstand, kan iværksættes  

 ved livstruende tilstande eller i situationer, hvor der foreligger alvorlig  

 risiko for helbred.
Behandling kan i disse tilfælde gennemføres uden værges  

 eller eventuelle pårørendes samtykke.
Hvis man uden for nævnte tilfælde finder, at en patient på grund af sin  

 psykiske lidelse ikke er i stand til at tage stilling til (samtykke i)  

 nødvendig behandling, må der gennemføres en personlig umyndiggørelse, således  

 at bestemmelse om tvangsbehandling herefter kan træffes af den beskikkede  

 værge.
Sundhedsstyrelsen kan i øvrigt i det hele henholde sig til det i  

 cirkulære af 21. oktober 1982 om information og samtykke anførte.
Søren K.
Sørensen / Øhlenschlæger Bilag 3 The declaration of Luxor human rights for the mentally ill Adopted on 17 January 1989 by the Nile Congress at Luxor Celebrating the  

 Fortieth Anniversary of The World Federation for Mental Health Preamble Whereas the 1948 founding document of the World Federation for Mental  

 Health entitled »Mental Health and World Citizenship« regards  

 mental health as involving »an informed, reflective, responsible  

 alligiance to mankind as a whole«, built »on free consent and . . .  

 respect for individual and cultural differences«.
 Whereas persons publically labelled or professionally diagnosed, treated  

 or confined as mentally ill, or suffering from emotional distress, share, in  

 the words of the 1948 United Nations Universal Declaration of Human Rights,  

 »the inherent dignity« and »the equal and inalienable rights  

 of all members of the human family« and, in the words of the 1948  

 founding document of WFMH, the »common humanity« of persons  

 everywhere.
Whereas the World Health Organization defines health as »a state of  

 complete physical, mental, social and moral well-being and not merely the  

 absence of disease or infirmity.« Whereas a diagnosis of mental illness by a mental health practitioner  

 shall be in accordance with accepted medical, scientific and ethical  

 standards, and difficulty in adopting to moral, social, political or other  

 values in itself should not be considered a mental illness; and, whereas  

 persons have, nontheless, been at times and continue to be inappropriatedly  

 labelled, diagnosed, treated or confined as mentally ill.
 Whereas severe mental illness not only impairs an individual's capacity  

 for work, love and play, but impairs, as well, the life of his family and  

 community and places a continuing burden of care upon society.
 Whereas WFMH has endorsed the principle of user or consumer involvement in  

 the planning, management and operation of mental health services.
 Whereas WFMH affirms the fundamental rights and freedoms set out in the  

 1948 United Nations Universal Declaration of Human Rights and its subsequent  

 human rights instrument.
Now, therefore, The Participants in this 40th Anniversary Celebration of  

 WFMH at Luxor in Egypt, proclaim this Declaration of Human Rights for the Mentally Ill Article 1 The fundamental rights of mentally ill persons shall be the same as those  

 of all other citizens.
These include the right to dignified, humane and  

 qualified treatment, access both to medically indicated technology and  

 freedom from undue coercion; freedom from discrimination regarding equitable  

 access to therapy or inequitable restraint on grounds of socio-economic,  

 cultural, ethnic, racial, religious, gender or age status; the right to  

 adequate information about one's clinical status; the right to privacy and  

 confidentiality; the right to protection of personal property; the right not  

 to be physically or psychologically abused; freedom from medical neglect and  

 abandonment, and, concurrently, the right to treatment including  

 hospitalization, with the safeguards of accepted medical, ethical, and legal  

 opinion and, for involuntarily committed patients, the rights of impartial  

 representation, review and appeal.
Article 2 Mental health promotion is a responsibility of governmental and  

 nongovernmental authorities, as well as the intergovernmental system,  

 especially in times of crisis.
In keeping with the WHO definition of health  

 as »a state of complete physical, mental, social and moral well being,  

 and not merely the absence of disease or infirmity«, and recognizing the  

 WFMH concern with optimal function, health programs should contribute both to  

 the development of individual and family responsibility for personal and  

 group health and to promoting the highest possible quality of life.
Article 3 The prevention of mental ill health is an essential component of any  

 mental health service system.
Education in this respect should extend to all  

 health care providers as well as the public.
Preventive efforts also require  

 attention beyond the confines of health care institutions to include optimal  

 circumstances for development, beginning with family counselling, prenatal  

 and perinatal care, and continuing throughout the life cycle with adequate  

 general health care, opportunities for education, employment, and social  

 security.
High priority must be given to research on the prevention of mental  

 disease and ill health.
Article 4 All mentally ill persons have the right to be treated under the same  

 professional and ethical standards as other ill persons.
This must include  

 efforts to promote the greatest degree of self-determination and personal  

 responsibility on their part.
Treatment should be in settings valued and  

 accepted by the community, in the least intrusive manner, and under the least  

 restrictive circumstances possible.
It should be beneficent in the sense of  

 being carried out in the patient's best interest, not that of the family,  

 community, professionals or the state.
Treatment for persons whose capacities  

 for self-management have been impaired by illness should include psychosocial  

 rehabilitation aimed at reinstating skills for living and should take acount  

 of their needs for housing, employment, transportation, income, information  

 and continuing care after hospital discharge.
Article 5 All populations include vulnerable groups at particular risk for mental  

 ill health.
They are defined mainly in terms of trauma (victims of community  

 and other violence, and of collective abuse), residential mobility (migrants,  

 refugees), age (infants, children and the elderly), minority status (ethnic,  

 racial, socio-economic), loss of civil rights (soldiers, prisoners) and  

 health status.
Members of such groups require special preventive as well as  

 therapeutic attention and concern for protection of their health and human  

 rights.
Article 6 All public authorities have a clear resposibility to protect the human and  

 legal rights of those who are or have been mentally ill or at risk of mental  

 ill health.
They must also recognize an obligation to respond to major mental  

 health related social problems, as well as to the mental health consequences  

 of catastrophic conditions.
Public responsibility must include the provision  

 of specialized mental health services, whenever possible within the context  

 of primary care facilities, and public education regarding mental health and  

 illness and ways of coping with them.
Article 7 The prevention of mental ill health and care of those suffering from it  

 requires cooperation between governmental and non-governmental health,  

 science, and welfare systems, educational institutions - particularly  

 universities, recognition of the initiatives of the intergovernmental system,  

 the coordination of action, and the promotion of research as well as of  

 diagnostic and treatment facilities at national, state and local levels.
This  

 must include the promotion and strengthening of voluntary mental health  

 associations, recognition and encouragement of ex-patients and self-help  

 groups, and the promotion of collaboration between members of the various  

 professions, volunteers and consumer groups.
Article 8 Nothing in this Declaration may be interpreted as implying for any State,  

 group or person any right to espouse any belief or engage in any activity  

 leading to the destruction of any of the rights or freedoms set forth herein.
