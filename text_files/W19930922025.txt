Ankestyrelsens principafgørelse O-41-93 om betaling - aflastningsophold - plejehjem - midlertidigt døgnophold - kost og pleje Resume:
Ankestyrelsen har behandlet 3 sager om betaling for midlertidigt døgnophold før 1. juli 1991. Før 1.juli 1991 var der ikke fastsat særlige regler om betaling for midlertidigt døgnophold.
Nu er der i bistandslovens § 86 a - der trådte i kraft 1. juli 1991 - fastsat regler om betaling for kost og øvrige ydelser ved midlertidigt døgnophold, der anvises af kommunen.
 Ankestyrelsen fandt, at der i alle 3 sager havde været tale om midlertidigt døgnophold (aflastningsophold) på et plejehjem oprettet i henhold til bistandslovens § 79, og at betaling derfor måtte opkræves efter reglerne i den dagældende bistandslovs § 85, stk. 1.
 Den omstændighed, at kommunen i den 3. sag havde valgt at oprette 2 dag/nathjemspladser på kommunens almindelige plejehjem, ændrede ikke ved, at der stadig var tale om ophold på plejehjem.
 Da ingen af opholdene havde strakt sig ud over en kalendermåned, fandt Ankestyrelsen ikke, at der i tiden indtil den 1. juli 1991 havde været hjemmel for opkrævning af betaling for disse ophold.
 Kassation:
Der er kommet nye regler på området Love:
Lov om social bistand - lovbekendtgørelse nr. 817 af 6. december 1990 - § 85, stk. 1 Sagsfremstilling 1:
Sag nr. 1 - j.nr. 20057-92 og sag nr. 2 - j.nr. 20062-92 Sagerne vedrørte samme kommune.
 Der var tale om 2 pensionister, der begge var afkrævet betaling for kost under et midlertidigt døgnophold (aflastningsophold) på et kommunalt plejehjem.
 Kommunen krævede betaling for kost under opholdet efter reglerne i bistandslovens § 78, der vedrørte betaling for ophold i daghjem.
Kommunen oprettede ikke daghjemspladser, da dette ville medføre ekstraudgifter, når de pågældende skulle overnatte i egen bolig, og stuerne alligevel stod tomme om natten.
Ankenævnet fandt, at kommunen ikke havde været berettiget til at afkræve betaling for kost.
Nævnet lagde vægt på, at der ikke i bistandsloven var fastsat reglerom betaling for aflastningsophold på institutioner.
Betalingsspørgs målet måtte derfor afgøres efter de betalingsregler, som i øvrigtgjaldt for den pågældende institution, i dette tilfælde bistands lovens § 85, stk. 1.
 Sagerne er sammen med den 3. sag behandlet i principielt møde med henblik på afklaring af retstilstanden inden den 1. juli 1991, hvor problemet var, om § 78 i bistandsloven kunne anvendes analogt på personer, der havde ophold i en kortere periode på plejehjem.
 Afgørelse:
 Efter bistandslovens § 7 skal den, der modtager bistand fra det offentlige, medmindre andet er bestemt i loven, yde betaling efter de regler, der gælder for den modtagne bistand.
 Det afhænger således af særreglerne for den enkelte form for hjælp i hvilket omfang, der kan afkræves betaling.
 Ankestyrelsen lagde til grund, at der fandtes særskilte betalings regler for daghjem og plejehjem, hvorimod der ikke før 1. juli 1991 var fastsat særlige regler for betaling for midlertidigt døgnophold.
 Ankestyrelsen fandt ikke, at der havde været tale om ophold i et daghjem/nathjem, hvorfor der ikke kunne kræves betaling efter disse regler.
 Ankestyrelsen fandt derimod, at der i begge tilfælde havde været tale om midlertidigt døgnophold på et plejehjem oprettet i henhold til bistandslovens § 79.
 Reglerne om betaling for ophold i plejehjem uden pensionsudbetaling fandtes før 1. juli 1991 i den dagældende bistandslovs § 85, stk. 1.
 Efter denne bestemmelse ydes betaling for ophold på plejehjem medvirkning fra udgangen af den måned, der følger efter indlæggelses måneden.
 Da ingen af opholdene havde strakt sig ud over en kalendermåned fandt Ankestyrelsen ikke, at der i tiden indtil den 1. juli 1991 havde været hjemmel i bistandsloven for opkrævning af betaling for disse ophold.
 Ankestyrelsen tiltrådte således nævnets afgørelse.
 Sagsfremstilling 2:
 Sag nr. 3 - j.nr. 20059-92.
 En pensionist havde i flere kortvarige perioder ophold på plejehjem, hvor hun blev afkrævet betaling for kost.
Kommunen krævede betaling for kost under opholdet efter reglerne i bistandslovens § 78, der vedrører betaling for ophold i daghjem.
Kommunen var tidligere af ankenævnet underrettet om, at der ved aflastningsophold på plejehjem alene måtte kræves opholdsbetaling efter bistandslovens § 85, hvorfor kommunen valgte at oprette 2 dag/nathjemspladser på kommunens almindelige plejehjem.
 Ankenævnet fandt, at der ikke havde været hjemmel i bistandsloven til at afkræve pensionisten betaling for de midlertidige døgnophold på plejehjem.
 Nævnet henviste til en vejledende udtalelse af 14. oktober 1991 fra Socialministeriet.
 Socialministeriet anførte bl.a., at der ikke var hjemmel til atanvende bestemmelserne om betaling for ophold i dagcentre og dag hjem/nathjem analogt på midlertidigt døgnophold på plejehjem.
 Afgørelse:
 Ankestyrelsen traf afgørelse, der var identisk med afgørelserne i de 2 første sager.
 Den omstændighed, at kommunen i den 3. sag havde valgt at oprette 2 dag/nathjemspladser på kommunens almindelige plejehjem, ændrede ikke ved, at der stadig var tale om ophold på plejehjem, og måtte efter Ankestyrelsens opfattelse betragtes som en omgåelse af reglerne.
 Ankestyrelsen fandt, at pensionisten i 3 perioder havde haft døgn ophold på et plejehjem oprettet i henhold til bistandslovens § 79.
