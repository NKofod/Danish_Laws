Finanstilsynet udtalte, at påvirkning af kursdannelsen på Københavns  

 Fondsbørs ved udførsel af to enslydende modsatrettede obligationshandler hvor  

 ingen obligationer reelt blev leveret var en overtrædelse af de børsetiske  

 reglers § 11, stk. 1 og § 12 De børsetiske reglers § 11, stk. 1, og § 12 Finanstilsynet påtalte, at et børsmæglerselskab havde overtrådt de  

 børsetiske reglers § 11, stk. 1, og § 12 ved at gennemføre to enslydende,  

 modsatrettede obligationshandler, der skulle afvikles samme dag, da  

 medkontrahenten, et andet børsmæglerselskab, ikke kunne levere de omhandlede  

 obligationer.
Handlerne blev indgået til kurs 90 ultimo året, efter at  

 børsmæglerselskabet forgæves havde budt fra kurs 83,50 til kurs 90 for en  

 kunde, der var et koncernforbundet selskab.
 Finanstilsynet udtalte samtidig, at det grundlæggende ved  

 kursfastsættelsen ved handler på Københavns Fondsbørs er, at kursen  

 fastsættes på baggrund af forskellige fondshandleres bud og udbud, og at der  

 på dette grundlag gennemføres en reel handel.
 Endvidere påtalte Finanstilsynet forholdet over for kunden.
 Endelig meddelte Finanstilsynet det andet børsmæglerselskab, at en  

 fondshandler, der medvirker ved en handel, skal være opmærksom på, at de  

 børsetiske regler ikke overtrædes.
