Særligt om forældelse i sager om seksuelle overgreb mod børn og unge mennesker, nævnets j.nr. 09-520-14043 N.j.nr. 09-520-14043 En værge søgte på vegne af en 17-årig ansøger om godtgørelse for tort som følge af seksuelle overgreb i perioden fra 1997 til 2001. Forholdene blev politianmeldt, men den påståede skadevolder var i mellemtiden udrejst til Sydamerika.
Han meddelte dog igennem sin advokat, at han var villig til at komme til Danmark og få afgjort sagen.
Nævnet fik imidlertid oplyst, at han på tidspunktet for ansøgningen endnu ikke var kommet til Danmark.
Nævnet gav afslag på ansøgningen.
Afslaget skyldtes, at nævnet fandt, at kravet var forældet, idet kravet var undergivet den almindelige 5-årige forældelsesfrist i 1908-loven.
Nævnet lagde ved afgørelsen lagt vægt på, at kravet vedrørte straffelovsovertrædelser, som var forøvet i tidsrummet fra 1997 til 2001, samt at den påståede skadevolder ikke under offentlig straffesag var blevet pålagt straf.
Nævnet bemærkede, at sagen kunne genoptages, såfremt der foreligger en dom i straffesagen mod den sigtede.
