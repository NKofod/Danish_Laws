Betænkning afgivet af Sundhedsudvalget  

 den 5. april 2000 Betænkning over Forslag til folketingsbeslutning om at fjerne  

 pårørendes adgang til at modsætte sig en afdøds  

 skriftlige bestemmelse om organdonation [af Jørgen Winther (V),  

 Henriette Kjær (KF),  

 Birthe Skaarup (DF) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 sundhedsministeren, som denne har besvaret skriftligt.
 Endvidere har udvalget modtaget skriftlige og mundtlige  

 henvendelser fra:
 Hjerteforeningens Hjerte- og Lungetransplantationsklub og  

 Jørgen Lund Christiansen, Skanderborg.
 Herefter indstiller et mindretal (Venstres, Det  

 Konservative Folkepartis, Dansk Folkepartis og Kristeligt Folkepartis  

 medlemmer af udvalget) beslutningsforslaget til vedtagelse uændret.  

Venstres og Det Konservative Folkepartis medlemmer har dog oplyst, at  

 medlemmerne af deres grupper stemmer individuelt.
Et andet mindretal (Socialdemokratiets,  

 Centrum-Demokraternes og Det Radikale Venstres medlemmer af udvalget)  

 indstiller beslutningsforslaget til forkastelse.
Centrum-Demokraternes  

 medlem har dog oplyst, at medlemmerne af gruppen stemmer individuelt.
Mindretallet kan ikke tilslutte sig beslutningsforslaget.  

 Efter de oplysninger, der har kunnet tilvejebringes, findes der kun ganske  

 få eksempler på pårørende, der ikke har  

 ønsket at efterkomme den afdødes ønske om at være  

 organdonor.
Problemet i forhold til at respektere »den enkeltes  

 suverænt selvstændige beslutning« er således næsten  

 ikkeeksisterende, og mindretallet ønsker ikke at lovgive på  

 så smalt et grundlag.
En gennemførelse af forslaget kan  

 endvidere skabe alvorlige problemer af etisk karakter for både  

 pårørende og involverede læger og sygeplejersker, og man  

 kan frygte en negativ virkning på folks vilje til at melde sig som  

 organdonorer.
 Et tredje mindretal (Socialistisk Folkepartis  

 medlem af udvalget) vil redegøre for sin stilling til  

 beslutningsforslaget ved 2. behandling.
Et fjerde mindretal (Enhedslistens medlem af  

 udvalget) indstiller beslutningsforslaget til forkastelse.
Selv om  

 forslaget umiddelbart kan lyde rimeligt, vil det åbne op for  

 unødige tvister, hvor sundhedspersonale og pårørende kan  

 komme i konfrontation.
Realiteten er i dag, at der kun er meget få  

 eksempler på, at pårørende ikke efterkommer den  

 afdødes ønsker, og i stedet for at skabe en konflikt mellem de  

 pårørende og sundhedspersonalet bør der arbejdes for, at  

 der i højere grad bliver åbenhed i familierne om, hvilket valg  

 det enkelte individ har ønsket i forhold til organdonation.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Knud Erik Kirkegaard (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
