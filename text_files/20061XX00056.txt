Skriftlig fremsættelse (3. november 2006) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social pension (Gradvis forhøjelse af folkepensionsalderen  

 til 67 år m.v.) (Lovforslag nr.
L 57).
 Lovforslaget er et led i udmøntningen af aftalen af 20. juni  

 2006 mellem regeringen (Venstre og Det Konservative Folkeparti),  

 Socialdemokraterne, Dansk Folkeparti og Det Radikale Venstre om initiativer  

 til  

 sikring af fremtidens velstand og velfærd og investeringer i fremtiden.  

 Lovforslaget er et led i udmøntningen af den del af aftalen, der vedrører  

 senere tilbagetrækning fra arbejdsmarkedet.
 Det foreslås med lovforslaget, at folkepensionsalderen gradvis  

 forhøjes til 67 år i perioden fra 2024 til 2027.
Det foreslås endvidere, at folkepensionsalderen fremover  

 indekseres, således at folkepensionsalderen reguleres hvert 5. år og første  

 gang i 2015, hvis levetiden stiger i forhold til 2004-2005. Regu-lering af  

 folkepensionsalderen sker efter forslaget med et varsel på 15 år.
Forslaget  

 indebærer, at folkepensionsalderen vil kunne stige igen i 2030.
 Endelig foreslås det, at der i loven indsættes en bestemmelse  

 om, at socialministeren i 2015 fremsætter forslag om revision af den  

 bestemmelse i loven, som fastsætter folkepensionsalderen og  

 in-dekseringsmekanismen.
 Lovforslaget skal ses i sammenhæng med de af  

 beskæftigelsesministeren samtidigt fremsatte lovforslag om tilbagetrækning  

 m.v., herunder forslag om ændring af lov om arbejdsløshedsforsikring m.v.,  

 lov  

 om en aktiv beskæftigelsesindsats, integrationsloven og lov om påligningen af  

 indkomst-skat til staten, der bl.a. foreslår en gradvis forhøjelse af  

 efterlønsalderen til 62 år.
 Lovforslaget skal endvidere ses i sammenhæng med det lovforslag,  

 som jeg fremsætter samtidigt med dette om ændring af lov om Arbejdsmarkedets  

 Tillægspension og forskellige andre love, der foreslår konsekvensændringer i  

 en  

 række love som følge af forslagene om at forhøje efterløns- og  

 folkepensionsalderen.
Den foreslåede reform af tilbagetrækningssystemet styrker samlet  

 set de offentlige finanser med knap 1½ pct. af BNP.
Dette forslag vil  

 isoleret  

 set medføre statslige mindreudgifter til folkepension på 2.901 mio. kr. i  

 2024,  

 og stigende til 12.347 mio. kr. i 2027.
 Lovforslagets økonomiske konsekvenser skal forud for det  

 tidspunkt, hvor den gradvise forhøjelse af folkepensionsalderen får virkning,  

 forhandles med de kommunale parter.
 Med disse bemærkninger skal jeg indstille lovforslaget til  

 Folketingets velvillige behandling.
