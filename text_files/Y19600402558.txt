 En skelsætningsforretning måtte afsluttes som almindelig  

 skelforandring, idet skellet ikke havde bestået uforandret i 20 år.  

 Direktoratet antager, at hegnsynets afgørelse om fordelingen af udgifter til  

 skelsætningsforretningen stadig var endelig for parterne, men ikke kunne  

 lægges til grund ved den efterfølgende skelforandring.
I skrivelse af 8. f.m. meddelte man hr. landinspektøren, at Deres hertil  

 indsendte sag om en foretagen skelsætning mellem matr. nr. 3 d Nørre-T.
By,  

 L.
Sogn, på den ene side og matr. nr. 13 b og 29 c ml. fl. matr. nre.
L.
By  

 og Sogn, på den anden side ikke ville kunne noteres i matriklens dokumenter  

 som en skelsætning, da den afmærkede skellinie, hvorom der mellem parterne  

 var opnået forlig, ifølge skelsætningserklæringen ikke har bestået uforandret  

 i de sidste 20 år, hvorfor sagen må ordnes efter de almindelige regler for  

 skelforandring.
De har derefter ved at indsende den til skelforandringen  

 fornødne erklæring fra parterne om værdien af de overførte arealer og attest  

 fra vedkommende dommer forespurgt, hvorvidt parternes underskrift på  

 skelerklæringen om henvisning af spørgsmålet om omkostningernes fordeling til  

 afgørelse af kommunens hegnsynsmænd fortsat står ved magt, og om hegnsynets  

 afgørelse eventuelt vil kunne indbringes for en landvæsenskommission efter de  

 gældende regler.
 I den anledning skal man meddele, at da sagen er påbegyndt som  

 skelsætningsforretning, må den af kommunens hegnsynsmænd trufne afgørelse om  

 fordeling af omkostningerne efter matrikeldirektoratets opfattelse fortsat  

 være bindende for parterne for så vidt angår denne del af sagen, medmindre  

 hegnsynets afgørelse indankes for en landvæsenskommission.
 Derimod er det tvivlsomt, om parterne er pligtige til at lade kommunens  

 hegnsynsmænd træffe bestemmelse om, hvorvidt omkostningerne for Deres videre  

 behandling af sagen som skelforandring skal fordeles og da hvorledes.
 (* 1) Offentliggjort i tidsskriftet Landinspektøren 26. bind, side 517.
