 I medfør af § 55, stk. 1, jfr. § 66, stk. 2, i lov nr. 314 af 18. juni  

 1969 om naturfredning fastsættes følgende bestemmelser:
I.
Almindelige bestemmelser.
 § 1.  Åbne for almenheden er ifølge  

 naturfredningsloven skove, der tilhører staten, kommuner, kirker,  

 præsteembeder og offentlige stiftelser, og hvortil der fører offentlig vej  

 eller sti, eller hvortil der i øvrigt er adgang på lovlig måde.
Stk. 2.  Der er kun adgang til skovene ad veje, stier og  

 broer m.m. samt fra strandbredder, kyststrækninger og andre udyrkede arealer,  

 der efter naturfredningsloven er åbne for almenheden.
Det er ikke tilladt at  

 betræde eller passere stengærder, jordvolde og andre hegn.
§ 2.  Bestemmelsen i § 1, stk. 1, omfatter ikke Stk. 2.  Ophold inden for 50 m fra beboede bygninger er  

 forbudt.
Stk. 3.  Skovbestyrelsen kan ved opslag forbyde færdsel  

 og ophold i skoven § 3.  Færdsel og ophold i skoven sker på eget ansvar.  

 På veje og stier skal færdseslovgivningens regler iagttages.
II.
Færdsel.
 § 4.  Færdsel til fods er tilladt såvel på skovenes  

 veje og stier som uden for disse.
§ 5.  Kælkning og skiløb er tilladt.
Dog må der ikke  

 kælkes på veje eller stier eller på tværs af disse, i kulturer eller på  

 gravhøje og andre fortidsminder.
Skovbestyrelsen kan ved opslag eller på  

 anden måde forbyde kælkning og skiløb på særlige områder.
§ 6.  Cykling er tilladt ad skovens veje, stier og  

 spor, medmindre det ved opslag eller på anden måde er tilkendegivet, at de er  

 forbeholdt anden benyttelse.
Skovbestyrelsen kan ved opslag forbyde cykling  

 og henstillen af cykler inden for særlige områder.
§ 7.  Ridning er tilladt Stk. 2.  Skovbestyrelsen kan gøre ridning, der er  

 tilladt efter stk. 1, betinget af bl.a. en særlig afgift og kan lukke visse  

 skovområder og veje for ridning.
Stk. 3.  Bestemmelsen i stk. 1 omfatter ikke  

 konkurrenceridning og ridning, der udgår fra rideskoler, rideklubber,  

 stutterier eller lign.
Skovbestyrelsen kan meddele tilladelse til sådan  

 ridning.
En eventuel tilladelse kan bl.a. gøres betinget af en særlig afgift.
Stk. 4.  Hvor ryttere møder anden færdsel, skal rytterne  

 udvise størst muligt hensyn og vige til højre.
Ridning ad stenlagte og  

 asfalterede skovveje må ikke ske i galop og skal fortrinsvis ske i  

 rabatterne.
Det er forbudt at ride over gravhøje og andre fortidsminder, på  

 enge, i klitter og på strandbredder, medmindre disse er åbne for kørende  

 færdsel.
Stabler og stammer, led og bomme samt grøfter må ikke overspringes  

 uden tilladelse fra skovbestyrelsen.
 Stk. 5.  Skovbestyrelsen kan fastsætte yderligere regler  

 for udøvelse af ridning i skoven.
§ 8.  Privat lystkørsel med hestekøretøjer er tilladt  

 ad stenlagte og asfalterede skovveje.
Skovbestyrelsen kan dog ved opslag  

 eller på anden måde forbyde sådan kørsel på enkelte skovveje eller i hele  

 skovområdet.
Erhvervsmæssig lystkørsel eller arbejdskørsel med  

 hestekøretøjer, træning med travheste m.v. må kun ske med skovbestyrelsens  

 tilladelse, der bl.a. kan gøres betinget af en særlig afgift.
§ 9.  Færdsel med motordrevne køretøjer er forbudt,  

 medmindre andet er tilkendegivet ved opslag eller på anden måde eller  

 skovbestyrelsen har meddelt særlig tilladelse hertil.
Det samme gælder  

 parkering ved indkørsel til skovvejene eller andetsteds på skovens område.
 § 10.  I skovens vandløb og søer er svømning og  

 badning samt skøjteløb og anden færdsel på is tilladt, medmindre andet  

 fremgår af opslag.
 Stk. 2.  Færdsel med fartøjer af enhver art på skovens  

 søer og vandløb er forbudt, medmindre der foreligger tilladelse fra  

 skovbestyrelsen eller andet følger af vandløbslovens regler, jfr. dog stk. 3.
Stk. 3.  Der kan af skovbestyrelsen fastsættes nærmere  

 regler for færdsel på de til skoven hørende søer og vandløb.
De for enkelte  

 søer og vandområder allerede fastsatte regler gælder fortsat, indtil nye  

 regler måtte blive udstedt i henhold til denne bestemmelse.
III.
Lejrslagning, øvelser m.v.
 § 11.  Det er uden skovbestyrelsens tilladelse forbudt  

 at opstille telte, læskærme og campingvogne, opsætte boder, drive handel samt  

 afholde øvelser, sportsstævner, møder, fester o.lign.
 Stk. 2.  Skovbestyrelsen kan fastsætte særlige regler  

 for lejrslagning, campingpladser og organisationers øvelser.
IV.
Fiskeri, jagt og vildt.
 § 12.  Fiskeri i skovens søer og vandløb er forbudt,  

 medmindre andet fremgår af opslag eller særlig tilladelse er indhentet fra  

 skovbestyrelsen.
 Stk. 2.  Der kan af skovbestyrelsen fastsættes nærmere  

 regler for lystfiskeri i de til skoven hørende søer og vandløb, jfr.  

 endvidere § 10, stk. 3, 2. pkt.
§ 13.  Jagt er forbudt uden skovbestyrelsens  

 tilladelse.
Det samme gælder færdsel med skydevåben og andre fangstredskaber  

 uden for de offentlige veje, der fører gennem skoven.
Det er forbudt at  

 forulempe og forurolige vildtet eller beskadige dets huler og reder, yngel og  

 æg.
 Stk. 2.  Mærkning af pattedyr og fugle er forbudt uden  

 særlig bemyndigelse fra landbrugsministeren i henhold til bestemmelserne i  

 lov om jagten og forudgående tilladelse fra skovbestyrelsen.
 Stk. 3.  Benyttelse af stærkt lys (projektører) må uden  

 skovbestyrelsens tilladelse kun benyttes ved færdsel ad skovveje og stier og  

 kun til belysning af den vejbane, der befærdes.
V.
Hunde.
§ 14.  Løse hunde må ikke medtages.
Omstrejfende hunde  

 kan af skovbestyrelsen fjernes, optages eller nedskydes i overensstemmelse  

 med mark- og vejfredslovens regler.
 Stk. 2.  I skove, hvor forholdene taler derfor, kan  

 skovbestyrelsen tillade, at løse hunde medtages.
VI.
Bærplukning m.v.
§ 15.  Det er tilladt til privat brug i rimeligt  

 omfang at plukke bær, nødder, blomster, urter, svampe, lav og mos og at skære  

 eller klippe kviste af løvtræer, der er over 10 m høje.
Bortset herfra er  

 enhver fjernelse - såvel i privat som i erhvervsmæssigt øjemed - af skovens  

 træer og plantevækster, grene og kviste, bær, nødder, blomster, urter,  

 svampe, lav og mos m.v. forbudt uden skovbestyrelsens tilladelse.
 Stk. 2.  Indsamling af frø og kogler er forbudt uden  

 skovbestyrelsens tilladelse.
Stk. 3.  Uanset bestemmelsen i stk. 1, 1. pkt., kan  

 skovbestyrelsen bestemme, at bær- og nøddeplukning kun må ske i et bestemt  

 tidsrum eller på bestemte dage.
Under særlige omstændigheder kan  

 skovbestyrelsen for at skåne eller erhvervsmæssigt udnytte et areal helt  

 forbyde indsamling og plukning på dette.
VII.
Forvoldelse af skade.
§ 16.  Det er forbudt b)at beskadige eller fjerne skoveffekter, herunder kvas og brænde, vælte  

 opstillede skoveffekter eller fjerne disses numre m.m., VIII.
Brug af ild.
§ 17.  Det er uden tilladelse fra skovbestyrelsen  

 forbudt at tænde bål, bruge kogeapparater eller andre åbne ildsteder, bruge  

 fyrkeværkeri o.lign.
Det er ligeledes forbudt at henkaste brændende eller  

 glødende genstande.
Stk. 2.  Tobaksrygning og brug af åben ild er forbudt i  

 tiden 1. marts - 31. oktober på lyngklædte arealer, på græsbevokset skovbund,  

 i nåletræplantager, i unge løvtræs- og nåletræskulturer samt i disses  

 umiddelbare nærhed.
Tobaksrygning kan ved opslag helt forbydes i særligt  

 udsatte områder.
IX.
Støj og forurening.
§ 18.  Generende og støjende adfærd er forbudt.  

 Benyttelse af transportable radioer og fjernsynsapparater, grammofoner,  

 båndoptagere o.lign. er ligeledes forbudt.
Brug af musikinstrumenter må ikke  

 frembyde ulemper og kan helt forbydes af skovbestyrelsen.
 § 19.  Det er forbudt at henkaste, anbringe eller  

 nedgrave affald i skoven eller på anden måde forurene denne.
X.
Forskellige bestemmelser.
 § 20.  Alle, der færdes i skoven, skal rette sig efter  

 de anvisninger, der gives dem af skovbestyrelsen eller er givet i opslag  

 eller på anden måde.
Stk. 2.  Skovens personale kan af enhver, som færdes i  

 skoven på anden måde end tilladt, kræve oplysning om den pågældendes navn,  

 stilling og bopæl.
Gives oplysningerne ikke, eller forekommer de uantagelige,  

 kan den pågældende føres til nærmeste politimyndighed.
For statsskovene er  

 der tillagt skovens personale yderligere beføjelser.
 § 21.  Overtrædelse af bestemmelserne i  

 bekendtgørelsen eller af forbud eller vilkår fastsat i medfør af  

 bekendtgørelsen straffes med bøde.
 § 22.  Bekendtgørelsen berører ikke  

 færdselsrettigheder, der tilkommer nogen ifølge særlig hjemmel.
 § 23.  Bekendtgørelsen træder i kraft den 1. maj 1972.  

 Fra samme dato ophæves bekendtgørelse nr. 221 af 27. maj 1939 om bestemmelser  

 vedrørende almenhedens adgang til de staten, kommuner, kirker, præsteembeder  

 og offentlige stiftelser tilhørende skove, herunder plantager.
 Landbrugsministeriet, den 19. april  

 1972.
 Ib Frederiksen.
/ K.
Barnekow.
