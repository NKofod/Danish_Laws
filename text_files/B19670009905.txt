 Under henvisning til de finansministeren ved § 4, stk. 2, § 9, stk. 4, §  

 11, stk. 1, § 19, stk. 3, § 29, stk. 1, og § 32, stk. 2 og stk. 3, i lov nr.  

 83 af 31. marts 1958 om sømandsskat, jfr. lovbekendtgørelse nr. 260 af 16.  

 juni 1966, givne bemyndigelser fastsættes herved følgende for anvendelsen af  

 den nævnte lov:
§ 1.  Et af loven omfattet skib anses for at være i  

 udenrigsfart a. i den tid, det er uden for i lovens § 2, nr.3a, nævnte område, b. indtil udgangen af det døgn, hvor det efter at være kommet inden for  

 området har tilendebragt udlosningen af gods eller afsætningen af passagerer  

 fra steder uden for området, samt c. fra begyndelsen af det døgn, hvor det inden for området har påbegyndt  

 indladningen af gods eller optagelsen af passagerer til steder uden for  

 området.
 Alle andre af loven omfattede skibe anses for at være i nærfart.
 Stk. 2.  Et skib, der hidtil har været i nærfart, anses  

 dog først for at være overgået i udenrigsfart, når det inden for en  

 kalendermåned i mere end 15 døgn har været i udenrigsfart.
 Stk. 3.  På tilsvarende måde anses et skib, der hidtil  

 har været i udenrigsfart, først for at være overgået i nærfart, når det inden  

 for en kalendermåned har været i nærfart i mere end 15 døgn.
Stk. 4.  Et af loven omfattet bjærgningsfartøj anses for  

 at være i udenrigsfart a. i den tid, det uden for det i lovens § 2, nr. 3a, nævnte område enten  

 udøver bjærgningsvirksomhed eller ligger klar til at afsejle til sådan  

 virksomhed, b. indtil udgangen af det døgn, hvori det fra bjærgningsvirksomhed uden  

 for området og efter dennes ophør er kommet i havn inden for området, samt c. fra begyndelsen af det døgn, hvori det på vej til bjærgningsvirksomhed  

 uden for området forlader en havn inden for dette.
Alle andre af loven  

 omfattede bjærgningsfartøjer anses for at være i nærfart.
Bestemmelserne i  

 stk. 2 og stk. 3 finder tilsvarende anvendelse på bjærgningsfartøjer.
§ 2.  Sømandsskat af indtægten om bord beregnes for  

 den enkelte sømand efter reglerne for udenrigsfart, såfremt det skib, om bord  

 på hvilket han er ansat til tjeneste, må anses for at være i udenrigsfart på  

 det tidspunkt, hvor opgørelse af indtægten om bord skal finde sted.
I andre  

 tilfælde beregnes sømandsskat af indtægten om bord efter reglerne for  

 nærfart.
Stk. 2.  I den tid en sømand, der er ansat til tjeneste  

 om bord, afvikler lov- eller kontraktmæssig ferie eller frihed med løn,  

 beregnes der for ham sømandsskat efter reglerne for udenrigsfart, såfremt  

 han, umiddelbart før han påbegyndte afviklingen, gjorde tjeneste om bord på  

 et skib i udenrigsfart.
I andre tilfælde beregnes der for sømanden  

 sømandsskat efter reglerne for nærfart.
§ 3.  I den tid en sømand, der er ansat til tjeneste  

 om bord, gør tjeneste på et skib, der på grund af reparation ligger ved land,  

 beregnes der for ham sømandsskat af hans indtægt om bord, med mindre sømanden  

 udelukkende har ansættelse om bord på skibet under dets reparation.
Ved  

 afgørelsen af, om beregningen skal ske efter reglerne for udenrigsfart eller  

 nærfart, finder bestemmelserne i § 1 tilsvarende anvendelse.
§ 4.  Sømandsskat i henhold til lovens kap.
III skal  

 ikke svares af sømænd, der ansættes på de særlige som Hong-Kong betingelser  

 betegnede forhyringsvilkår, under sejlads inden for et område, der mod vest  

 begrænses af meridianen 30 grader øst, mod nord indtil meridianen 110 grader  

 øst af breddeparallellen 32 grader nord, dog i det røde hav ikke nord for  

 Port Said, samt mod øst af meridianen 180 grader øst.
§ 5.  Beregningen af sømandsskat foretages for her i  

 landet hjemmehørende og dermed ligestillede sømænd, jfr. lovens § 3, stk. 1  

 og stk. 2, på grundlag af det for hver enkelt sømand udfærdigede skattekort  

 eller i mangel heraf efter reglerne for andre skatteydere end  

 familieforsørgere uden særlige fradrag.
Beregningen af sømandsskat foretages  

 for andre sømænd efter reglerne i lovens §§ 19 og 20 på grundlag af de  

 pågældendes kontante indtægt om bord.
Stk. 2.  Til brug ved beregningen er der af  

 finansministeriet udarbejdet tabeller henholdsvis for skibe i udenrigsfart og  

 skibe i nærfart.
Tabellerne tilsendes hvert enkelt rederi af  

 sømandsskattekontoret, hvor yderligere eksemplarer kan fås.
Om den nærmere  

 brug af tabellerne henvises der navnlig til den deri givne vejledning.
Stk. 3.  Af finansministeriet er der udarbejdet særlige  

 opgørelseslister, der indtil videre skal anvendes ved den månedlige opgørelse  

 over størrelsen af den enkelte sømands indtægt ombord, jfr. lovens § 11, stk.  

 1. Opgørelse af denne indtægt skal også foretages for sømænd, der er fritaget  

 for at svare sømandsskat.
Listerne tilsendes hvert enkelt rederi af  

 sømandsskattekontoret, hvor yderligere eksemplarer kan fås.
 § 6.  Bekendtgørelsen træder fra 1. januar 1967 at  

 regne i stedet for finansministeriets bekendtgørelse nr. 311 af 6. november  

 1958 om sømandsskat.
