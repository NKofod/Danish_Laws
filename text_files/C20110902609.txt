Bilag 1 Cirkulære om organisationsaftale for lager- og handelsarbejdere i hovedstaden Generelle bemærkninger 1. Finansministeriet og Lager, Post og Servicearbejdernes Forbund har den 3. februar 2011 indgået vedlagte organisationsaftale for lager- og handelsarbejdere i hovedstaden.
 2. Aftalen udgør sammen med den gældende OAO-S-fællesoverenskomst det samlede overenskomstgrundlag.
 3. Organisationsaftalen har virkning fra den 1. oktober 2008. Den hidtidige organisationsaftale er aftalt forlænget frem til og med 30. september 2008.
 4. Der er i forbindelse med aftalefornyelsen sket følgende væsentlige ændringer med virkning fra 1. oktober 2008:
Satserne for elever under 18 år udgår.
Elever, der ved ansættelsen er fyldt 17 år, overgår til årlige lønsatser.
 Der er samtidigt aftalt en særlig årlig lønsats til voksenelever, der ved ansættelsen er fyldt 25 år.
 Basislønningerne til lager- og handelsarbejdere med erhvervsfaglig uddannelse forhøjes.
 De ansatte overgår til den enhver tid gældende aftale om arbejdstid for tjenestemænd i staten.
Protokollat II og III konverteres til lokale aftaler, mens en række protokollater er indarbejdet i organisationsaftalen eller bortfaldet som følge af de aftalte ændringer i organisationsaftalen.
Protokollat IV videreføres.
 Ikrafttræden mv.
 Dette cirkulære har virkning fra d. 1. oktober 2008. Samtidig ophæves cirkulære af 2. juli 2003 (Perst. 048-03) om løn- og ansættelsesvilkår for lager- og handelsarbejdere i hovedstaden.
Personalestyrelsen, den 3. februar 2011 David Sembach Nielsen Organisationsaftale for lager- og handelsarbejdere i hovedstaden Denne organisationsaftale supplerer og/eller fraviger fællesoverenskomsten mellem Finansministeriet og Offentlig Ansattes Organisationer - Det Statslige Område.
§ 1. Dækningsområde Organisationsaftalen omfatter lager- og handelsarbejdere ved følgende institutioners arbejdspladser i hovedstadsområdet:
Det Nationale Forskningscenter for Arbejdsmiljø Statens Serum Institut Københavns Universitet Fødevarestyrelsen Veterinærinstituttet og Fødevareinstituttet ved Danmarks Tekniske Universitet Nationalmuseet Slots- og Ejendomsstyrelsen Skadedyrslaboratoriet Rådet for Sikker Trafik Det Danske Filminstitut Lægemiddelstyrelsen § 2. Overgang til månedsløn Overgang til månedsløn sker efter 6 måneders beskæftigelse på timeløn.
 Stk. 2. Ved kortvarige ansættelser (f.eks. ferieafløsere og lign.) vil der lokalt kunne aftales andre former for lønudbetaling.
§ 3. Lønsystemet Lønsystemet er etableret i henhold til den enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
 Stk. 2. Lønsystemet består af en basisløn, jf. § 4, der kan suppleres med en tillægsdel jf. § 5. Tillægsdelen omfatter lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Ved ansættelse på deltid ydes forholdsmæssig løn.
 Før der sker nyansættelser på deltid, skal det undersøges, om de pågældende arbejdsfunktioner lige så hensigtsmæssigt kan udføres af allerede ansatte på deltid, der har de krævede kvalifikationer og som ønsker at overgå til en højere beskæftigelsesgrad.
 Overarbejde i forbindelse med deltidsansættelser bør kun undtagelsesvis finde sted.
 Stk. 4. Alle basislønninger er angivet i årligt grundbeløb (niveau 1. oktober 1997).
Stk. 5. Basislønnen og funktionstillæg reguleres med de generelle stigninger, der aftales centralt ved aftale- og overenskomstfornyelserne eller udmøntes via en generel reguleringsordning.
Tilsvarende gælder for lokalt aftalte kvalifikationstillæg, medmindre andet aftales.
 Stk. 6. Overtidsbetaling beregnes pr. time som 1/1924 af den samlede faste løn, eksklusivt eventuelt rådigheds-/merarbejdstillæg.
§ 4. Basisløn Basislønnen for lager- og handelsarbejdere er 196.000 kr.
 Stk. 2. Basislønnen for lager- og handelsarbejdere med en erhvervsfaglig uddannelse som dyrepasser (tidligere dyreassistent/dyrebruger) eller veterinærsygeplejerske, der er beskæftiget med pasning af dyr, er:
 Basisløntrin 1 214.100 kr.
 Basisløntrin 2 219.000 kr.
 Oprykning til basisløntrin 2 sker efter et år på basisløntrin 1.
 Stk. 3. Basislønnen for lager- og handelsarbejdere, der har gennemgået trans-portuddannelsen med speciale inden for lager, eller en faglig uddannelse som ejendomsserviceteknikker (tidligere ejendomsserviceassistent) og hvor uddannelsen er en relevant forudsætning for varetagelse af pågældendes arbejdsopgaver, er 206.000 kr.
 § 5. Kvalifikations- og funktionstillæg mv.
 Der kan lokalt aftales tillæg for særlige funktioner, der varetages i stillingen eller stillingsgruppen, herunder arbejdsbestemte tillæg, der ydes for de timer/det tidsrum, hvori den pågældende funktion udføres.
 Stk. 2. Der kan ligeledes lokalt aftales tillæg for kvalifikationer mv., dvs. på grundlag af den ansattes faglige og personlige kvalifikationer, kvaliteten i opgavevaretagelsen, balancen i forhold til tilsvarende stillinger på det øvrige arbejdsmarked og hensynet til rekruttering og fastholdelse.
Stk. 3. Tillæg efter stk. 1 og 2 kan aftales i form af varige eller midlertidige tillæg.
Tillæggene angives i grundbeløb (1. oktober 1997-niveau).
 Stk. 4. Der kan herudover lokalt aftales engangsvederlag, f.eks. som honorering af en særlig indsats.
Stk. 5. Der kan indgås forhåndsaftaler/aftales retningslinjer, hvori kriterierne og formen for lønændringer er fastlagt.
Løntillæggene udmøntes i overensstemmelse hermed, når en eller flere medarbejdere opfylder de aftalte kriterier.
Stk. 6. Der kan endvidere lokal aftales supplerende resultatbaserede lønordninger i henhold til fællesoverenskomstens bestemmelser herom.
Der kan således udbetales resultatløn i form af tillæg for den enkelte målperiode i det omfang de på forhånd definerede mål er opnået.
 § 6. Forhandling og indgåelse af aftaler mv.
 Lokale aftaler forhandles og indgås mellem de parter, der er bemyndiget hertil.
Stk. 2. Forslag til lønændringer kan fremsættes af begge parter.
Forhandlinger skal finde sted mindst én gang om året, hvis en af parterne begærer det.
 Lønændringer kan i øvrigt aftales løbende, hvis parterne er enige herom.
Stk. 3. Kan der ved en lokal forhandling ikke opnås enighed, kan forhandlingerne, såfremt en af parterne begærer det, videreføres med deltagelse af repræsentanter fra Lager, Post og Servicearbejdernes Forbund.
Forhandlingen afholdes inden for en frist af 1 måned efter modtagelsen af forhandlingsbegæringen, medmindre andet aftales.
Stk. 4. Opnås der ikke enighed ved denne forhandling, kan forhandlingerne, såfremt en af parterne begærer det, videreføres mellem aftalens parter.
Forhandlingen afholdes inden for en frist af 1 måned efter modtagelsen af forhandlingsbegæringen, medmindre andet aftales.
 Stk. 5. Hvis der ikke kan opnås enighed ved forhandling mellem parterne, kan sagen ikke videreføres.
 Stk. 6. Brud på og fortolkning af lokale aftaler behandles efter de sædvanlige fagretlige regler.
 Stk. 7. Lokale aftaler om funktionstillæg, kvalifikationstillæg og resultatløn kan opsiges i overensstemmelse med reglerne i den enkelte aftale, eller kan ændres ved enighed mellem aftalens parter.
§ 7. Elever Elevbestemmelserne er etableret i henhold til de til enhver tid gældende aftaler mellem Finansministeriet og OAO om elever, hvis bestemmelser gælder, hvor intet andet måtte være nævnt i denne aftale.
 Elevsatser til dyreassistent- og veterinærsygeplejerskeelever på gammelt lønsystem, som ved ansættelsen er fyldt 17 år og derover er:
 1. uddannelsestrin 77.800 kr.
 2. uddannelsestrin 94.100 kr.
 3. uddannelsestrin 112.200 kr.
 4. uddannelsestrin 130.200 kr.
 For elever under 17 år, aftales lønnen konkret mellem institutionen og Lager, Post og Servicearbejdernes Forbund.
 Stk. 2. Voksenelevsatsen til dyreassistent- og veterinærsygeplejerskeelever, som ved ansættelsen er fyldt 25 år, er 173.500 kr.
§ 8. Pension De ansatte er omfattet af de pensionssatser og rammer der er aftalt for OAO, dog således, at pensionsbidraget udgør henholdsvis 10,28 pct. og. 12,5 pct. af de pensionsgivende løndele. 1/3 af pensionsbidraget anses for at være den ansattes eget bidrag.
 Stk. 2. Med virkning fra 1. januar 2010 er pensionsbidragsprocenterne henholdsvis 10,28 og 15 pct.
 Stk. 3. Ansættelsesmyndigheden indbetaler pensionsbidraget til Pensionskassen for kvindelige arbejdere og specialarbejdere.
§ 9. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
 § 10. Ikrafttræden mv.
 Organisationsaftalen har virkning fra den 1. oktober 2008 og kan af hver af parterne opsiges skriftligt med 3 måneders varsel til en 31. marts, dog tidligst til den 31. marts 2011. Samtidig ophæves organisationsaftale af 14. maj 2003.
Bilag 1 Protokollat IV - Pensionsaftale Finansministeriet og Lager, Post og Servicearbejdernes Forbund er enige om, at indbetaling af pensionsbidragene for personer ansat i henhold til overenskomsten til pågældendes pensionsordning i pensionskasse eller livsforsikringsselskab forudsætter, at a) pensionsformålet sikres b) tilbagekøb i utide ikke finder sted overenskomstparterne sikres et vist indseende med de overenskomstansattes pensionsordning.
Disse forudsætninger vil være opfyldt ved, at a) den væsentligste del af pensionsbidraget til pensionsordningen giver ret til løbende, livsvarige alderspension, løbende, livsvarig invalidepension og løbende børnepension længst til det 24. år samt eventuel løbende ægtefællepension, således at den del af pensionsbidraget, der anvendes til sumydelser, ikke overstiger 10 pct. af de samlede bidrag.
Som overgangsordning for enkeltpersoner kan parterne aftale undtagelser i tilfælde, hvor løbende livsvarige ydelser er sikret på længere sigt, b) tilbagekøb uden forbindelse med pensionsbegivenhedens indtræden ikke kan finde sted.
Ved emigration kan tilbagekøb dog finde sted efter godkendelse i det enkelte tilfælde, c) alle, der efter overenskomsten indbetaler bidrag til pensions-ordningen, skal have samme mulighed for at opnå ydelser efter pensionsordninger, d) udtrædelsesgodtgørelse/tilbagekøbsværdi ikke uden Finansministeriets forudgående godkendelse kan overføres til anden pensionsordning eller andet - eller omdannet - pensionsinstitut, e) parterne forudsætter, at en arbejdsgiverorganisation er repræsenteret i pensionsordningens eventuelle bestyrelse eller lignende, og at pensionsordningen løbende giver parterne mindst samme information om pensionsordningens virksomhed, som pensionsordningens medlemmer modtager, det vil sige årsberetninger, regnskaber, oplæg til generalforsamling og lign.
