 I henhold til § 24 a, stk. 1, § 25 og § 26 i lov om arbejdsformidling og  

 arbejdsløshedsforsikring mv., jf. lovbekendtgørelse nr. 599 af 17. september  

 1987 med senere ændringer og efter indhentet udtalelse fra Landsarbejdsnævnet  

 fastsættes:
 § 1.  Arbejdsdirektøren kan tillade personer og  

 foreninger (herunder aktie- og anpartsselskaber, interessentskaber o.lign.)  

 at foretage privat arbejdsanvisning af erhvervsmæssigt optrædende, som for  

 eksempel artister, dansere, fotomodeller, mannequiner, musikere, sangere og  

 skuespillere m.v.
 Stk. 2.  Ansøgning om den i stk. 1 nævnte tilladelse  

 indsendes til Arbejdsdirektoratet.
§ 2.  Tilladelse kan meddeles, hvis Særlige sagkundskaber anses for at foreligge, når den daglige leder kan  

 dokumentere mindst 2 års beskæftigelse (som hovedbeskæftigelse) inden for  

 underholdningsbranchen i Danmark inden for de seneste 5 år.
 § 3.  Arbejdsanvisningsvirksomheden skal for den  

 daglige leder normalt udgøre den væsentligste del af vedkommendes  

 beskæftigelse i forhold til såvel arbejdsindtægt som arbejdstid.
§ 4.  Ved formidling af arbejdsaftaler skal  

 anvisningsbureauet anvende en kontrakt, der er i overensstemmelse med en  

 standardkontrakt, som arbejdsdirektøren har godkendt.
Kontrakten skal i 3  

 eksemplarer underskrives af den optrædende og arbejdsgiveren før  

 engagementets påbegyndelse, medmindre der foreligger ganske særlige  

 omstændigheder.
Bureauet skal opbevare et eksemplar af kontrakten, medens  

 kopierne udleveres til henholdsvis den optrædende og arbejdsgiveren.
 Stk. 2.  De enkelte kontrakter skal nummereres  

 fortløbende og indeholde oplysning om:
 Stk. 3.  Ved formidling af arbejdsaftaler skal  

 anvisningsbureauet iagttage, at løn- og arbejdsvilkår skal være  

 overenskomstmæssige eller de sædvanlige ved tilsvarende arbejde.
 Stk. 4.  Anvisningsbureauets provision skal være  

 overenskomstmæssig eller den sædvanlige ved tilsvarende engagementer.
 Stk. 5.  De i stk. 1-4 nævnte bestemmelser skal i deres  

 helhed være påtrykt kontrakten.
 § 5.  Såfremt tilladelsens indehaver kommer under  

 konkurs eller standser sine betalinger, skal pågældende straks underrette  

 Arbejdsdirektoratet herom, idet tilladelsen ikke kan indehaves ved konkurs  

 eller ved betalingsstandsning.
§ 6.  Arbejdsdirektøren fører tilsyn med, at den  

 private arbejdsanvisning af optrædende udøves i overensstemmelse med  

 bestemmelserne i denne bekendtgørelse.
Arbejdsdirektøren kan bestemme, at  

 tilsynet udøves af de offentlige arbejdsformidlingskontorer.
 Stk. 2.  Til brug for tilsynet skal de godkendte  

 anvisningsbureauer fremlægge materiale - herunder årsregnskab revideret af  

 statsautoriseret eller registreret revisor - efter arbejdsdirektørens nærmere  

 bestemmelse.
Stk. 3.  Årsregnskabet skal indsendes inden syv måneder  

 efter regnskabsårets udgang dog senest en måned efter regnskabets  

 godkendelse.
For selskaber mv. senest en måned efter den ordinære  

 generalforsamling.
 § 7.  Tilladelse efter § 1 kan tilbagekaldes af  

 arbejdsdirektøren, hvis et vilkår for tilladelsen overtrædes.
 § 8.  Meddelelse af tilladelser sker efter indhentet  

 udtalelse fra et af arbejdsdirektøren nedsat rådgivende udvalg.
 Stk. 2  Udvalget kan udtale sig vedrørende  

 tilbagekaldelse af given tilladelse.
 Stk. 3.  Arbejdsdirektøren fastsætter udvalgets  

 forretningsorden.
 § 9.  Efter lovens § 102 straffes den, der uden  

 tilladelse driver privat arbejdsanvisning af optrædende med bøde eller hæfte.
 § 10.  Klager over Arbejdsdirektoratets afgørelser  

 efter denne bekendtgørelse kan inden 4 uger indbringes for  

 Arbejdsministeriet.
 § 11.  Bekendtgørelsen har virkning fra 1. juli 1988.  

 Arbejdsdirektoratets bekendtgørelse nr. 405 af 12. juni 1987 ophæves.
 § 12.  Godkendte arbejdsanvisningsbureauer for  

 erhvervsmæssigt optrædende kan uden fornyet godkendelse fortsætte deres  

 anvisningsvirksomhed i henhold til nærværende bekendtgørelses bestemmelser.
