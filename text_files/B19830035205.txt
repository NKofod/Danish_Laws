 I henhold til § 2, stk. 3, nr. 2, og stk. 4, i lov nr. 362 af 13. juni  

 1973 om styrelse af højere uddannelsesinstitutioner som ændret ved lov nr.  

 328 af 10. juni 1976 og lov nr. 247 af 27. maj 1981 og til § 8 i lov nr. 258  

 af 8. juni 1983 om handelshøjskoler og handelshøjskoleafdelinger fastsættes:
Almindelige bestemmelser § 1.  Censorerne skal ved deltagelse i bedømmelsen af  

 eksamenspræstationer påse, § 2.  Om censorers medvirken ved bedømmelse af prøver  

 og eksaminer og ved behandling af klager over sådanne bedømmelser m.v.  

 henvises til de bestemmelser, der fastsættes herom i fælles bekendtgørelser  

 for de højere uddannelsesinstitutioner og i bekendtgørelser om de enkelte  

 uddannelser.
Censorområder § 3.  En censors funktion er knyttet til et afgrænset  

 fagligt område, censorområdet.
Censorområdet kan være en uddannelse, et fag  

 eller en anden faglig studieenhed inden for de højere uddannelser.  

 Censorområdet bør være så omfattende, som det er forsvarligt under hensyn til  

 uddannelsernes indhold og eksamensstruktur.
 Stk. 2.  Hvis samme uddannelse/fag m.v. findes på flere  

 institutioner, kan censorområdet dække mere end een institution, og hvis et  

 fag m.v. indgår i flere uddannelser ved samme institution, kan censorområdet  

 dække mere end een uddannelse (fælles censorområde).
§ 4.  Forud for en ny, samlet  

 censorbeskikkelsesperiode afgiver institutionerne indstilling til  

 undervisningsministeriet, direktoratet for de videregående uddannelser, om  

 eventuelle ændringer i Indstillingen vedlægges udtalelser fra formændene for vedkommende  

 censorområder, jf. § 5.
 Stk. 2.  Institutionerne og censorformændene skal over  

 for direktoratet rejse spørgsmålet om revision af de rammer, der er nævnt i  

 stk. 1, hvis det som følge af ændringer i de tilgrundliggende studie- og  

 eksamensordninger eller andre væsentlige, relevante forhold findes  

 hensigtsmæssigt.
Censorformanden § 5.  Censorerne i et område vælger for  

 beskikkelsesperioden en formand og en næstformand, der træder i formandens  

 sted ved dennes forfald.
Alle censorer i området er valgbare med undtagelse  

 af dem, der tillige er ansat som lærere ved et censorområde.
Stk. 2.  Institutionen (institutionerne) foranstalter  

 valget af formænd og næstformænd efter nærmere aftale med den hidtidige  

 censorformand.
Valget skal normalt være afsluttet senest to måneder efter  

 beskikkelsesperiodens begyndelse.
Stk. 3.  Ved valget har hver censor to stemmer, der  

 afgives på forskellige censorer.
Den censor, der opnår flest stemmer, bliver  

 formand, den med næstflest stemmer næstformand.
Ved stemmelighed afgøres  

 valget ved lodtrækning.
 § 6.  Den hidtidige censorformand er beskikket og  

 varetager formandsopgaverne, indtil formanden under den nye  

 beskikkelesperiode er valgt.
 Stk. 2.  Ved varigt eller længerevarende forfald af  

 formand eller næstformand foranstalter institutionen (institutionerne)  

 suppleringsvalg til posten for resten af valgperioden.
 § 7.  Censorformanden repræsenterer censorerne i  

 området over for direktoratet og institutionen (institutionerne). Indstilling  

 fra censorformanden til direktoratet sendes gennem institutionens rektor, som  

 kan vedlægge indstillingen sine bemærkninger.
 Stk. 2.  Censorformanden forhandler med de øvrige  

 censorer om principielle spørgsmål og underretter dem om væsentlige  

 beslutninger.
§ 8.  Censorformanden har ansvaret for fordelingen af  

 censuropgaver til de enkelte censorer.
Fordelingen sker efter forslag fra  

 institutionen, og ved fordelingen skal der tages hensyn til eventuelle  

 særlige forudsætninger med hensyn til censors fagkyndighed i forbindelse med  

 de enkelte prøver.
Kan der ikke opnås enighed mellem institutionen og  

 censorformanden om fordelingen, træffer censorformanden beslutning om  

 fordelingen.
 Stk. 2.  Ved fordelingen af censuropgaver tilstræbes  

 det, at hver censor jævnligt har censuropgaver, således mindst hvert andet  

 år, medmindre ganske specielle forhold gør sig gældende.
§ 9.  Censorformanden underretter institutionen, hvis  

 censorerne konstaterer væsentlige mangler i en uddannelse, enten i forhold  

 til de gældende bestemmelser eller i forhold til samme uddannelse ved andre  

 institutioner eller i forhold til andre uddannelser på samme niveau.
Efter at  

 sagen har været forhandlet med institutionen, kan formanden endvidere, hvis  

 det herefter er nødvendigt, gennem institutionens rektor forelægge sagen for  

 direktoratet.
 § 10.  Censorformanden skal være til rådighed for  

 hverv med tilknytning til censorvirksomheden, som formanden får tillagt i  

 kraft af andre bekendtgørelser.
Censorerne § 11.  Censorerne skal være fagkyndige og fortrolige  

 med udviklingen inden for den uddannelse/det fag m.v. (censorområde), som de  

 beskikkes ved.
 Stk. 2  Censorerne kan dels være erfarne lærere ved  

 uddannelsesinstitutioner, dels være andre personer, som i længere tid har  

 beskæftiget sig med de pågældende fagområder, herunder med deres anvendelse i  

 arbejdslivet.
 Stk. 3.  Ved indstillingen om beskikkelse af censorerne  

 ved et censorområde påses det, at de tilsammen har en så alsidig uddannelses-  

 og erhvervsmæssig baggrund som muligt inden for de givne faglige rammer, og  

 at en væsentlig del af censorerne har erfaring i bedømmelse af  

 eksamenspræstationer.
Stk. 4.  Der kan ikke beskikkes censorer, der er fyldt  

 70 år.
Beskikkelsen af en censor bortfalder inden for beskikkelsesperioden  

 med udgangen af det semester, hvori censor fylder 70 år.
Stk. 5.  En lærer, der er ansat ved en højere  

 uddannelsesinstitution, kan ikke beskikkes som censor inden for et  

 censorområde, der kun omfatter vedkommende institution.
Direktoratet kan dog  

 i særlige tilfælde fravige denne bestemmelse.
 Stk. 6.  En lærer ved en højere uddannelsesinstitution  

 kan beskikkes som censor inden for et censorområde, der omfatter den  

 institution, hvor læreren er ansat, samt andre institutioner, jf. § 3, stk.  

 2. Læreren kan i så fald ikke fungere som censor på den institution, læreren  

 er ansat ved, medmindre direktoratet i særlige tilfælde godkender det.
 § 12.  Censorerne beskikkes af direktoratet.
Stk. 2.  Censorerne i et område beskikkes for en fastsat  

 fælles periode, jf. § 4, stk. 1, eller - hvis der beskikkes inden for  

 perioden - for resten af denne.
Perioden kan være fra 3 til 5 år.
I særlige  

 tilfælde kan direktoratet beskikke censorer for en kortvarig periode eller  

 til enkeltstående censur, og direktoratet kan ved pludseligt forfald eller i  

 en lignende situation godkende, at der anvendes eller har været anvendt en  

 censor, der ikke er beskikket.
Censorerne kan genbeskikkes.
 § 13.  Beskikkelse som censor medfører ret og pligt  

 til at virke som censor i det omfang, censor får tildelt censuropgaver, jf. §  

 8. Beskikkelsen omfatter endvidere pligt til at deltage i behandlingen af  

 klager over bedømmelser m.v. efter de særlige bestemmelser herom og til at  

 modtage valg som censorformand eller censornæstformand.
 Stk. 2.  En censor kan med passende varsel melde forfald  

 ved bortrejse eller lignende og kan i konkrete tilfælde undslå sig for at  

 medvirke, hvis vedkommende ikke mener sig tilstrækkeligt fagkyndig.
 Stk. 3.  Hvis der foreligger omstændigheder, der er  

 egnet til at vække tvivl om en censors upartiskhed i forhold til en konkret  

 eksamenspræstation, kan vedkommende ikke medvirke ved bedømmelsen heraf og  

 har pligt til at underrette censorformanden herom.
§ 14.  Indstillingen til direktoratet om beskikkelse  

 foretages af et udvalg.
Udvalget består af to censorer, hvoraf den ene er  

 censorformanden eller en af denne udpeget fagkyndig censor samt af en lærer,  

 udpeget af lærerne i det relevante studienævn, og af en studerende, udpeget  

 af de studerende i studienævnet.
Ved fælles censorområder, der dækker mere  

 end een institution, jf. § 3, stk. 2, består udvalget af to censorer og af en  

 lærer og en studerende fra hver institution, der indgår i censorområdet.  

 Lærer- og studenterrepræsentanter har, uanset antal, tilsammen kun 2 stemmer  

 i udvalget.
I tilfælde af stemmelighed er censorformandens stemme afgørende.  

 Udvalget underretter institutionens rektor om sin indstilling til  

 direktoratet.
Indstillingen kan eventuelt være delt.
 Stk. 2.  Hvis institutionen og vedkommende censorformand  

 skønner det hensigtsmæssigt, kan censoremner søges ved opslag.
 Stk. 3.  Indstillingen skal ske under hensyntagen til  

 bestemmelserne i § 3, § 4, stk. 1, og §§ 11 og 12 samt til eventuelle særlige  

 bestemmelser i bekendtgørelserne om de enkelte uddannelser.
 Stk. 4.  Indstilles der censorer, der ikke selv har  

 indsendt ansøgning om hvervet, skal de pågældendes skriftlige samtykke til  

 beskikkelse indhentes, inden indstillingen sendes til direktoratet.
§ 15.  Direktoratet kan, normalt efter indstilling fra  

 rektor og censorformanden, bringe en censorbeskikkelse til ophør inden  

 periodens udløb, hvis direktoratet finder, at den pågældendes virke som  

 censor ikke er tilfredsstillende.
Forud herfor skal den pågældende censor  

 have lejlighed til at udtale sig.
Andre bestemmelser § 16.  Institutionerne forsyner ved beskikkelsen  

 censorerne med de gældende retsregler for censorområdet, herunder denne  

 bekendtgørelse og andre fælles bestemmelser om eksaminer og bedømmelser ved  

 de højere uddannelsesinstitutioner, samt med eventuelt andet materiale, der  

 har betydning for censorernes virksomhed.
Stk. 2.  Inden for de tidsfrister, der er fastsat i  

 retsregler eller aftalt med censorformanden, skal institutionerne, forud for  

 de enkelte censuropgaver, forsyne censorerne med det materiale, der i øvrigt  

 måtte være nødvendigt, for at censorerne kan varetage opgaverne.
Materialet  

 omfatter ikke almindelig faglitteratur og lignende.
Stk. 3.  Institutionerne yder censorformændene  

 administrativ og praktisk bistand og dækker udgifter i det omfang, det er  

 nødvendigt af hensyn til formændenes og censorernes virke.
De nærmere  

 retningslinier herfor aftales mellem censorformanden og rektor.
Dispensation, ikrafttræden og  

 overgangsbestemmelser § 17.  Direktoratet for de videregående uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge udtalelse fra vedkommende  

 censorformand og fra institutionen (institutionerne).
 § 18.  Bekendtgørelsen har virkning fra den 1. august  

 1983.
Stk. 2.  Følgende bestemmelser ophæves: 1) § 8 i  

 anordning nr. 243 af 14. juni 1968 om handelshøjskolernes erhvervsøkonomiske  

 diplomprøver. 2) § 10, stk. 2, i bekendtgørelse nr. 14 af 6. januar 1971 om  

 statsvidenskabelig kandidateksamen. 3) § 8 i bekendtgørelse nr. 383 af 16.  

 august 1971 om kandidateksaminerne på Den kgl.
Veterinær- og Landbohøjskole.  

 4) § 11, stk. 2, i bekendtgørelse nr. 497 af 16. november 1971 om økonomisk  

 kandidateksamen. 5) § 5, stk. 2, i bekendtgørelse nr. 307 af 13. juni 1972 om  

 bifagseksamen i faget legemsøvelser på Odense Universitet. 6) § 9, stk. 3, i  

 bekendtgørelse nr. 309 af 14. juni 1972 om de humanistiske eksaminer. 7) § 5,  

 stk. 1, i bekendtgørelse nr. 317 af 28. juni 1972 om kandidateksamen i  

 statskundskab. 8) § 3, stk. 2, 3 og 4, i bekendtgørelse nr. 349 af 18. juli  

 1972 om civilingeniøreksamen. 9) § 3, stk. 1, og stk. 2, sidste pkt., i  

 bekendtgørelse nr. 357 af 24. juli 1972 om akademiingeniøreksamen.
 Stk. 3.  Censorer, hvis beskikkelsesperiode er begyndt  

 før den 1. august 1983, fortsætter i hvervet, til beskikkelsesperioden  

 udløber, medmindre direktoratet opsiger deres censorhverv med 3 måneders  

 varsel.
 Stk. 4.  Censorformænd og censornæstformænd, der er  

 valgt før den 1. august 1983, kan fortsætte i hvervet, til  

 beskikkelsesperioden udløber (eller censorerne opsiges), dog længst til  

 udløbet af undervisningsåret 1985-86.
Stk. 5.  Direktoratet kan tillade mindre afvigelser fra  

 bekendtgørelsen, indtil nye censorer beskikkes efter denne.
Der skal  

 foreligge indstilling fra institutionen (institutionerne) og fra vedkommende  

 censorformand.
