Fremsat den 7. december 2001 af  

 Jan Petersen (S), Anne-Marie Meldgaard (S),  

 Ole Vagn Christensen (S),  

 Margrethe Vestager (RV)  og Anders Samuelsen (RV) Forslag til folketingsbeslutning om sikring af ret til børnepasningsorlov for  

 forældre til børn over 1 år Folketinget pålægger regeringen at bibeholde  

 de eksisterende rettigheder til børnepasningsorlov for forældre  

 til børn over 1 år i forbindelse med den varslede reform af  

 barselorloven og sikre ret til overførsel af mellem 8 og 13 ugers  

 barselorlov til en sammenhængende orlovsperiode med fulde dagpenge,  

 inden barnet fylder 9 år.
Bemærkninger til forslaget Som før valget den 20. november 2001  

 synes der at være bred politisk enighed om en forbedring af  

 børnefamiliernes vilkår.
På baggrund af formuleringerne i  

 regeringsgrundlaget for den netop tiltrådte regering må det  

 forventes, at en forlængelse af barselorloven kan gennemføres  

 snarest.
Det er imidlertid afgørende, at forbedringerne  

 gennemføres på en måde, som også bliver til gavn for  

 familierne, efter at børnene fylder 1 år.
Det vil ikke i  

 tilstrækkeligt omfang være tilfældet, hvis de  

 nuværende muligheder for børnepasningsorlov afskaffes til fordel  

 for en udvidelse af barselorloven til 52 uger.
 Som forældreorloven er indrettet i dag, har  

 forældrene ret til 6 måneders aftalebaseret orlov i perioden fra  

 barnet er 1 til 9 år gammelt, selv om man har udnyttet mulighederne for  

 barsel- og forældreorlov i hele barnets første leveår.
Denne mulighed afskaffes, hvis regeringens barselforslag  

 gennemføres.
Hvis en familie under de foreslåede nye regler  

 holder orlov hele barnets første leveår, vil der ikke være  

 mulighed for orlov under resten af barnets opvækst   heller ikke i  

 tilfælde af en aftale med arbejdsgiveren.
 Derfor bør det som udgangspunkt for forhandlingerne  

 om reform af barselorloven slås fast, at der ikke må ske  

 forringelser af mulighederne for orlov til forældre til børn  

 over 1 år   uanset hvilken udvidelse af barselorloven, der kan samles  

 enighed om.
Dertil kommer, at den såkaldte fleksibilitet i  

 regeringens forslag ikke giver familierne tilstrækkeligt  

 håndfaste rettigheder.
I regeringsgrundlaget hedder det:
» Spørgsmålet er, hvad formuleringen » Med andre ord vil familierne i tilfælde  

 af et nej fra arbejdsgiveren ikke have mulighed for at udnytte de nye  

 muligheder i perioden fra barnet er 1 til 9 år gammelt.
Derfor  

 bør regeringen, uanset hvilken forlængelse af barselorloven der  

 vedtages, sikre ret til overførsel af mellem 8 og 13 ugers barselorlov  

 til en sammenhængende orlovsperiode med fulde dagpenge, inden barnet  

 fylder 9 år.
Skriftlig fremsættelse Jan Petersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af ret til  

 børnepasningsorlov for forældre til børn over 1  

 år.
(Beslutningsforslag nr.
B 11).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
