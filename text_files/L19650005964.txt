PROTOKOL til europæisk overenskomst om beskyttelse af fjernsynsudsendelser.
Undertegnede medlemsstater af Europarådet, er i betragtning af ønskeligheden af at ændre den i Strasbourg den 22. juni  

 1960 undertegnede europæiske overenskomst om beskyttelse af  

 fjernsynsudsendelser, i det følgende betegnet som »overenskomsten«; i betragtning af, at den internationale konvention om beskyttelse af  

 udøvende kunstnere, fremstillere af fonogrammer samt radio- og  

 fjernsynsforetagender, undertegnet i Rom den 26. oktober 1961, trådte i kraft  

 den 18. maj 1964; blev enige om følgende:
Artikel 1 1. Overenskomstens artikel 2, stk. 1 ændres til:
»Med forbehold af bestemmelserne i artikel 1, stk. 2 samt artiklerne  

 13 og 14 er den i artikel 1, stk. 1 hjemlede beskyttelse gældende i en  

 periode af mindst tyve år fra udgangen af det år, i hvilket udsendelsen fandt  

 sted.« 2. Overenskomstens artikel 2, stk. 2 udelades.
Artikel 2 1. Overenskomstens artikel 3, stk. 1 (a) ændres til:
 2. Overenskomstens artikel 3, stk. 1 (e) ændres til:
 3. Overenskomstens artikel 3, stk. 3 ændres til:
3. Ovennævnte parter kan inden for deres eget  

 territorium oprette et organ med retsmyndighed i tilfælde, hvor den i artikel  

 1, stk. 1 (b) omhandlede ret til spredning til offentligheden pr. tråd eller  

 hvor den i artikel 1, stk. 1 (c) omhandlede ret til offentlig gengivelse er  

 blevet nægtet uden rimelighed eller er blevet indrømmet på ubillige vilkår af  

 den radiostation, som er indehaver af den omhandlede ret.' 4. En stat, som i overensstemmelse med overenskomstens  

 artikel 10 har benyttet sig af det i sammes artikel 3, stk. 1 (a) hjemlede  

 forbehold inden denne protokols ikrafttræden, kan uanset det i dennes  

 artikels stk. 1 anførte fastholde anvendelsen af dette.
Artikel 3 Overenskomstens artikel 13 udgår og erstattes med følgende:
 1. Denne overenskomst skal forblive i kraft på  

 ubestemt tid.
2. Ingen stat kan dog fra den 1. januar 1975 at regne  

 forblive eller blive deltager i denne overenskomst, medmindre den pågældende  

 stat også er deltager i den i Rom den 26. oktober 1961 undertegnede  

 internationale konvention om beskyttelse af udøvende kunstnere, fremstillere  

 af fonogrammer samt radio- og fjernsynsforetagender.' Artikel 4 1. De regeringer, der har undertegnet eller tiltrådt  

 denne overenskomst, kan blive deltagere i denne protokol ved den i  

 overenskomstens artikel 7 eller artikel 9 angivne fremgangsmåde for medlemmer  

 respektive ikke-medlemmer af Europarådet.
 2. Denne protokol træder i kraft en måned efter, at  

 alle deltagerne i overenskomsten i overensstemmelse med bestemmelserne i det  

 foregående stykker har undertegnet protokollen uden ratifikationsforbehold  

 eller har deponeret deres ratifikations- eller tiltrædelsesinstrument.
 3. Fra denne protokols ikrafttrædelsesdato kan ingen  

 deltager blive deltager i overenskomsten uden også at blive deltager i denne  

 protokol.
Artikel 5 Europarådets generalsekretær skal underrette rådets medlemsstater og andre  

 i overenskomsten deltagende stater samt direktøren for bureauet for Den  

 internationale Union til beskyttelse af litterære og kunstneriske Værker om  

 alle undertegnelser af denne protokol, alle ratifikationsforbehold,  

 deponeringer af ratifikations- eller tiltrædelsesinstrumenter samt om den i  

 protokollens artikel 4, stk. 2 angivne dato.
 Til bekræftelse heraf har undertegnede behørigt befuldmægtigede  

 underskrevet denne protokol.
Udfærdiget i Strasbourg den 22. januar 1965 på engelsk og fransk, begge  

 tekster af samme gyldighed, i et eksemplar, som skal deponeres i Europarådets  

 arkiver.
Europarådets generalsekretær skal fremsende bekræftede genparter til  

 hver af de regeringer, der har undertegnet eller tiltrådt protokollen.
---------------- For Den østrigske Republiks regering:
 For Kongeriget Belgiens regering:
Med forbehold af ratifikation eller godkendelse Strasbourg, den 2. februar 1965 Louis COUVREUR For Republikken Cyperns regering:
 For Kongeriget Danmarks regering:
Mogens WARBERG For den franske Republiks regering:
C.H.
BONFILS For Forbundsrepublikken Tysklands regering:
Med forbehold af ratifikation eller godkendelse Felician PRILL For Kongeriget Grækenlands regering:
 For Den islandske Republiks regering:
 For Irlands regering:
 For Den italienske Republiks regering:
 For Storhertugdømmet Luxembourgs regering:
Med forbehold af ratifikation eller godkendelse Jean WAGNER For Kongeriget Nederlandenes regering:
 For Kongeriget Norges regering:
 For Kongeriget Sveriges regering:
Sten LINDH For Den schweiziske Forbundsstats regering:
 For Den tyrkiske Republiks regering:
 For Det forenede Kongerige Storbritannien og Nordirlands regering:
 Protokollen trådte i henhold til sammes artikel 4, stk. 2 i kraft den 24.  

 marts 1965 i forholdet mellem Danmark, Frankrig, Det forenede Kongerige  

 Storbritannien og Nordirland og Sverige.
 Udenrigsministeriet, den 20. maj 1965.
 Per Hækkerup.
