 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
I.
Afgiftspligtige virksomheder § 1.  Virksomheder inden for den finansielle sektor  

 betaler en afgift til statskassen.
Sektoren omfatter virksomheder med  

 aktiviteter vedrørende forsikring, ind- og udlån, kreditformidling,  

 pensionsopsparing, investeringsforvaltning, betalingsformidling samt handel  

 med værdipapirer og/eller valuta.
 Stk. 2.  Afgiftspligten er betinget af, at virksomheden  

 skal betale arbejdsmarkedsbidrag, og at bidragsgrundlaget opgøres efter § 8,  

 stk. 1, nr. 2, eller § 9, stk. 1, nr. 2, i lov om arbejdsmarkedsbidrag.
 § 2.  Virksomheder, der er afgiftspligtige, skal  

 anmeldes til registrering hos den regionale told- og skatteforvaltning, jf.  

 dog stk. 2.
 Stk. 2.  Virksomheden skal kun registreres, såfremt  

 afgiftsgrundlaget efter § 5 overstiger 80.000 kr. årligt.
 Stk. 3.  Offentlige virksomheder er undtaget fra  

 registreringspligten, jf. dog stk. 4.
 Stk. 4.  Skatteministeren kan bestemme, at offentlige  

 virksomheder skal registreres.
 § 3.  Den regionale told- og skatteforvaltning  

 udsteder et bevis til virksomheder, der er registreret efter § 2.
 Stk. 2.  Anmeldelse til registrering skal ske senest 8  

 dage før, virksomheden påbegyndes. Ændringer i registreringsforholdene skal  

 anmeldes senest 8 dage efter, at ændringen er sket.
 Stk. 3.  Virksomheder, der i medfør af § 5, stk. 4, i  

 lov om arbejdsmarkedsbidrag er fællesregistreret eller delregistreret, skal  

 registreres på samme måde efter denne lov.
II.
Afgiftssats og afgiftsgrundlag § 4.  Afgiften er 2 pct. af afgiftsgrundlaget.
 § 5.  Afgiftsgrundlaget er virksomhedens samlede  

 lønsum med tillæg af 90 pct.
 Stk. 2.  Ved opgørelsen af lønsummen skal aflønning i  

 naturalier medregnes til lønsummen i det omfang, de berettiger til  

 feriegodtgørelse efter ferieloven.
III.
Opgørelse og indbetaling af afgiften § 6.  Opgørelsesperioden er kvartalet.
Stk. 2.  Virksomhederne skal senest 3 måneder og 20 dage  

 efter opgørelsesperiodens udløb til den regionale told- og skatteforvaltning  

 angive afgiftsgrundlaget og afgiftens størrelse.
Samme dag er sidste  

 rettidige indbetalingsdag.
Angivelsen skal være underskrevet af virksomhedens  

 ansvarlige ledelse.
Afgiften forfalder til betaling den 1. i den måned, hvor  

 fristen for indbetaling udløber.
 Stk. 3.  Er sidste rettidige indbetalingsdag en lørdag,  

 søndag eller helligdag, udskydes fristen til førstkommende hverdag.
 Stk. 4.  Udgør afgiften for en opgørelsesperiode efter  

 denne lov og bidraget efter lov om arbejdsmarkedsbidrag under 50 kr., kan  

 indbetaling af beløbet undlades.
§ 7.  Foreligger angivelsen for en opgørelsesperiode  

 ikke rettidigt, forhøjes afgiften for den pågældende periode med 1 pct., dog  

 mindst med 500 kr. og højst 1.100 kr.
Afgiften forhøjes dog ikke, hvis  

 virksomhedens bidragstilsvar for den samme periode er forhøjet efter  

 arbejdsmarkedsbidragslovens § 12, stk. 1.
 Stk. 2.  Den regionale told- og skatteforvaltning kan  

 fritage for forhøjelse af afgift efter stk. 1, når særlige omstændigheder  

 taler for det.
 § 8.  Har den regionale told- og skatteforvaltning  

 efter udløbet af fristen i § 6, stk. 2, ikke modtaget virksomhedens  

 angivelse, kan forvaltningen foretage en foreløbig fastsættelse af afgiften  

 til et skønsmæssigt beløb.
 Stk. 2.  Skatteministeren kan fastsætte regler om gebyr  

 for en foreløbig fastsættelse efter stk. 1.
§ 9.  For virksomheder, der kun drives i kort tid, kan  

 den regionale told- og skatteforvaltning fastsætte, at opgørelsesperioden er  

 det tidsrum, i hvilket virksomheden drives.
Forvaltningen kan endvidere for  

 sådanne virksomheder forkorte fristerne for indsendelse af angivelse og  

 indbetaling af afgift.
§ 10.  Såfremt en virksomhed gentagne gange ikke har  

 indbetalt afgiften rettidigt, kan den regionale told- og skatteforvaltning  

 forkorte opgørelsesperioden samt fristen for angivelse og indbetaling af  

 afgiften.
Det samme gælder:
 Stk. 2.  For virksomheder, der har forkortet  

 opgørelsesperiode efter § 16, stk. 1, i lov om arbejdsmarkedsbidrag,  

 forkortes opgørelsesperioden efter denne lov tilsvarende.
 § 11.  Konstateres det, at en virksomhed har afgivet  

 urigtig angivelse efter § 6, stk. 2, således at virksomheden har betalt for  

 lidt i afgift, afkræver den regionale told- og skatteforvaltning virksomheden  

 det skyldige beløb til betaling senest 14 dage efter påkrav.
 Stk. 2.  Kan størrelsen af den afgift, som virksomheden  

 skal betale, ikke opgøres på grundlag af virksomhedens regnskaber, kan den  

 regionale told- og skatteforvaltning foretage en skønsmæssig ansættelse af  

 afgiftsgrundlaget.
 Stk. 3.  Skatteministeren kan fastsætte regler om gebyr  

 for erindringsskrivelser vedrørende betaling af afgift m.v.
§ 12.  For betaling af afgift efter denne lov hæfter  

 den, der ejer virksomheden.
Er flere virksomheder fællesregistreret, jf. § 3,  

 stk. 3, hæfter de pågældende solidarisk for betaling af afgiften.
§ 13.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden.
Rentebeløbet skal  

 sammen med rentebeløb efter arbejdsmarkedsbidragslovens § 21 dog mindst  

 udgøre 50 kr.
IV.
Kontrolbestemmelser § 14.  Told- og skatteforvaltningen har, hvis det  

 skønnes nødvendigt, til enhver tid mod behørig legitimation uden retskendelse  

 adgang til at foretage eftersyn i lokaler, der benyttes af virksomhederne, og  

 til at efterse virksomhedernes regnskabsmateriale m.v.
 Stk. 2.  Virksomhedernes indehavere og ansatte skal være  

 den regionale told- og skatteforvaltning behjælpelig ved eftersyn nævnt i  

 stk. 1.
 Stk. 3.  Materialet nævnt i stk. 1 skal efter anmodning  

 udleveres eller indsendes til den regionale told- og skatteforvaltning.
 § 15.  Politiet yder den regionale told- og  

 skatteforvaltning bistand efter regler, der fastsættes efter forhandling  

 mellem skatteministeren og justitsministeren.
 Stk. 2.  De lokale skattemyndigheder skal give den  

 regionale told- og skatteforvaltning oplysning om forhold af betydning for  

 kontrollen med opkrævning af afgift, som de under den skattemæssige kontrol  

 bliver opmærksom på.
 Stk. 3.  Skatteministeren kan pålægge de lokale  

 skattemyndigheder i forbindelse med den skattemæssige kontrol at indhente  

 oplysninger af betydning for kontrollen med opkrævede afgiftsbeløb.  

 Virksomhederne skal efter anmodning give skattemyndighederne sådanne  

 oplysninger.
V.
Klagebestemmelser § 16.  Skatteministeren kan fastsætte regler om adgang  

 til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af den centrale told- og skatteforvaltning, ikke kan indbringes for  

 højere administrativ myndighed, jf. dog § 17.
 § 17.  Det nævn, der er nedsat efter  

 merværdiafgiftslovens § 37, har den endelige administrative afgørelse af:
VI.
Straffebestemmelser § 18.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
Stk. 4.  For overtrædelser, der begås af et  

 aktieselskab, anpartsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 19.  Skønnes en overtrædelse ikke at ville medføre  

 højere straf end bøde, kan skatteministeren eller den, ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter anmodning  

 kan forlænges, at betale en i tilkendegivelsen angivet bøde.
 Stk. 2.  Med hensyn til tilkendegivelsen nævnt i stk. 1  

 finder bestemmelsen i retsplejeloven om indhold af anklageskrift i  

 politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om overtrædelser nævnt i § 18  

 indbringes for domstolene, behandles de som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
VII.
Ikrafttrædelsesbestemmelser m.v.
 § 20.  Skatteministeren kan fastsætte nærmere regler  

 til gennemførelse af loven, herunder regnskabsbestemmelser, og foreskrive  

 kontrolforanstaltninger.
 § 21.  Loven træder i kraft den 1. juli 1990.
 Stk. 2.  Registreringspligtige virksomheder skal  

 anmeldes til registrering hos den regionale told- og skatteforvaltning senest  

 den 1. juni 1990.
 § 22.  Loven gælder ikke for Færøerne og Grønland.
Givet på Amalienborg, den 19. december  

 1989 Under Vor Kongelige Hånd og Segl MARGRETHE R.
