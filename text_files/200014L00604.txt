Betænkning afgivet af Socialudvalget den  

 22. marts 2001 Betænkning over Forslag til lov om fleksydelse [af  

 socialministeren (Henrik Dam Kristensen)] Der er af socialministeren stillet 12  

 ændringsforslag til lovforslaget.
2. Udvalgsarbejdet Lovforslaget blev fremsat den 15. december 2000 og var til  

 1. behandling den 25. januar 2001. Lovforslaget blev efter 1. behandling  

 henvist til behandling i Socialudvalget.
Lovforslaget blev behandlet sammen  

 med L 136 (forslag til lov om ændring af lov om aktiv socialpolitik og  

 andre love) og L 137 (forslag til lov om ændring af lov om social  

 pension og andre love) som tilsammen udgør »f ørtidspensionsreformen«.
Møder Udvalget har behandlet lovforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Diabetesforeningen, PTU - Landsforeningen af Polio-, Trafik- og Ulykkesskadede og Ældre Sagen.
 Da der i henvendelserne er bemærkninger til alle 3  

 lovforslag, er socialministerens kommentarer samlet og omdelt som bilag til L  

 137.
Deputationer Endvidere har Diabetesforeningen mundtligt over for  

 udvalget redegjort for foreningens holdning til lovforslaget.
3. Indstillinger og politiske bemærkninger Herefter indstiller udvalget lovforslaget til  

vedtagelse med de af socialministeren stillede  

 ændringsforslag.
Dansk Folkeparti mener, at personer på fleksjob skal  

 ligestilles med andre på arbejdsmarkedet.
Derfor er det positivt, at  

 der nu indføres en frivillig efterlønslignende  

 tilbagetrædelsesordning fleksydelsen   der kan udbetales i en  

 femårig periode fra 60- til 65-års-alderen for personer, der har  

 været ansat i fleksjob.
 Centrum-Demokraterne har under det forberedende arbejde om  

 de tre lovforslag (L 135, L 136 og L 137), der tilsammen danner lovkomplekset  

»Den ny  

 Førtidspensionsreform «  

 været meget optaget af det ændrede menneskesyn, der er det  

 grundlæggende nye i reformen.
Udgangspunktet for sagsbehandlingen bliver med reformen  

 det enkelte menneskes ressourcer - det enkelte menneskes værdi.
Det er  

 ikke det, ansøgeren ikke formår, der tæller, men det, man  

 kan klare.
Skal reformen fungere optimalt, er det nødvendigt  

 at få det rummelige arbejdsmarked til at fungere.
Der skal såvel  

 lovgivningsmæssigt, som hos den enkelte arbejdsgiver skabes  

 forståelse for dette.
Centrum-Demokraterne tilkendegav ved begyndelsen af  

 forhandlingerne ønsket om at få løst de økonomiske  

 problemer, der knytter sig til at gå fra førtidspension til  

 folkepension.
Mange førtidspensionister har jo ikke haft muligheder  

 for på samme måde som andre med tilknytning til arbejdsmarkedet  

 at etablere en alderspensionsordning.
Centrum-Demokraterne er derfor meget tilfredse med i  

 forhandlingerne at være imødekommet på netop dette punkt.  

 Der vil således fremover være to former for alderspension  

 gældende.
En udvidet obligatorisk og en valgfri favorabel model, som  

 kendes fra arbejdsmarkedet.
Lovkomplekset er samtidig en prøvesten for  

 kommunernes evne til, også i de små kommuner, at kunne  

 løfte det sociale ansvar, der følger med gennemførelsen  

 af reformen.
De Samvirkende Invalideorganisationer har givet udtryk for  

 bekymring i så henseende, en bekymring som Centrum-Demokraterne deler.  

 På den baggrund støtter Centrum-Demokraterne De Samvirkende  

 Invalideorganisationers ønske om, at man i kommunerne kan oprette  

 handicapråd.
 Centrum-Demokraterne mener, at de særlige problemer,  

 som især yngre handicappede har med kommunernes forvaltning af loven,  

 bedre kunne varetages af et handicapråd i den enkelte kommune.
Enhedslisten mener grundlæggende, at det er forkert,  

 at lave et parallelsystem til almindelige lønmodtageres  

 arbejdsløshedsdagpenge og efterløn.
Det virker ikke fremmende  

 for det rummelige arbejdsmarked og den øgede integration på  

 trods af nedsat arbejdsevne at opbygge en egen lovgivning, når  

 hovedsigtet er det samme.
Men fleksydelsen er dog i modsætning til  

 ledighedsydelsen af samme størrelse som den almindelige  

 efterløn, og regelsættet er også parallelt med den lille  

 positive forskel, at de 12 måneder, der ligger umiddelbart før  

 visitering til fleksjob kan medtages i optjeningsperioden, også selv om  

 man ikke har indbetalt bidrag for denne periode.
Dette er helt naturligt og  

 rimeligt, da borgeren med varig nedsat arbejdsevne i denne periode ikke har  

 været afklaret i forhold til fremtiden.
Enhedslisten betragter derfor  

 loven som en lille forbedring.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	socialministeren, tiltrådt af udvalget:
Til § 2 1) I stk. 1, nr. 4, ændres »efterlønsbidrag« til: »efterlønsbidrag, som ikke senere er tilbagebetalt«, og  »30 år,«  

 ændres til: »30 år,  

 jf. § 40,«.
[Præcisering] 2) I stk. 3 ændres »visitation« til:  

»tilmelding«.
[Korrektion] Til § 14 3) I stk. 1 ændres ordene »om betaling«  

 til: »om betaling og indberetning  

«.
[Præcisering] 4) Efter stk. 1 indsættes som nyt stykke:
» [Præcisering] Til § 15 5) Stk. 2, 2. pkt., udgår.
[Konsekvensændring, jf. nr. 7] Til § 21 6) Efter stk. 1 indsættes som nyt stykke:
» [Præcisering] Til § 22 7) Stk. 1, 2. pkt., affattes således:
» [Præcisering] Til § 40 8) I stk. 5, 1. pkt., ændres »indbetaling af« til: »indbetaling af bidrag til  

 arbejdsløshedsforsikringen,«.
[Præcisering] Til § 41 9)  Ordet »optjeningstiden«  

 ændres til: »optjeningstiden,  jf. § 2, stk. 1, nr. 4, og § 40, «, og »fleksjob i«  

 ændres til: »fleksjob i,  

 herunder perioder med beskæftigelse i 40/60- eller 50/50-stillinger.  

 Medregningen er betinget af, at den pågældende betaler et  

 beløb til fleksydelsesordningen, der svarer til summen af bidragene  

 til efterlønsordningen frem til 1. juli 2001 og til  

 fleksydelsesordningen for perioden derefter.
Der modregnes for de bidrag, som  

 den pågældende eventuelt har betalt til efterlønsordningen  

 i perioden«.
[Præcisering] 10) Efter stk. 1 indsættes som nyt stykke:
» [Ny overgangsbestemmelse] Til § 42 11) Efter stk. 1 indsættes som nyt stykke:
» [Præcisering] Til § 44 12) Efter stk. 1 indsættes som nyt stykke:
» [Præcisering] Bemærkninger Til nr. 1-12 Ændringsforslagene indeholder en række  

 tekniske præciseringer, herunder om samspillet mellem  

 overgangsbestemmelserne.
Herudover foreslås en ny overgangsregel for  

 personer, som er overgået til fleksjob efter indførelsen af  

 efterlønsbidrag fra 1. april 1999, og som har fået tilbagebetalt  

 efterlønsbidrag, fordi de ikke kunne opnå ret til  

 efterløn eller seniorydelse.  De pågældende vil derved  

 få mindre anciennitet i fleksydelsesordningen, hvilket kan betyde, at  

 de ikke kan optjene ret til fleksydelse.
Efter lovforslaget godskrives den  

 mistede anciennitet mod efterbetaling af bidrag for den periode, der  

 godskrives.
 Økonomiske konsekvenser m.v.
 Ændringsforslagene skønnes ikke at have  

 økonomiske eller administrative konsekvenser for det offentlige,  

 administrative konsekvenser for erhvervslivet eller borgerne,  

 miljømæssige  konsekvenser eller EU-retlige konsekvenser.
Ad nr. 1 Der foreslås indsat en henvisning til de  

 særlige overgangsbestemmelser i § 40. Det præciseres endvidere,  

 at medregning af anciennitet fra efterlønsordningen forudsætter,  

 at bidrag til denne ikke er tilbagebetalt.
Ad nr. 2 I lovforslagets almindelige bemærkninger og  

 bemærkningerne til denne bestemmelse er det forudsat, at den  

 særlige 12-måneders-regel gælder fra tidspunktet fra den  

 første tilmelding til fleks-ydelsesordningen.
Det foreslås, at  

 bestemmelsen korrigeres, så den bliver i overensstemmelse hermed.
Ad nr. 3 Bestemmelsen foreslås præciseret.
Ad nr. 4 De foreslåede regler indebærer, at reglerne om  

 ATP-bidrag i fleksydelsesordningen er i overensstemmelse med reglerne om  

 ATP-bidrag i bl.a. lov om dagpenge ved sygdom eller fødsel.
Ad nr. 5 Der foreslås en konsekvensændring.
Ad nr. 6 Der foreslås en bemyndigelse for socialministeren  

 til at fastsætte regler om selvstændig virksomhed i  

 fleksydelsesperioden.
Bemyndigelsen vil blive brugt til at fastsætte  

 regler om, i hvilke tilfælde det kan tillades, at en  

 fleksydelsesmodtager kan videreføre eller påbegynde  

 selvstændig virksomhed som bibeskæftigelse i  

 fleksydelsesperioden.
Reglerne vil blive søgt tilnærmet reglerne  

 i efterlønsordningen, jf. arbejdsløshedsforsikringslovens § 74  

 f, stk. 4.
Ad nr. 7 De foreslåede regler svarer til udbetalingsreglerne  

 for pension.
Ad nr. 8 Socialministeriet kan efter bestemmelsen undtagelsesvis  

 tillade, at der ses bort fra afbrydelser i indbetaling af bidrag til  

 arbejdsløshedsforsikringen, efterlønsbidrag og  

 fleksydelsesbidrag.
Før indførelsen af efterlønsbidrag  

 var retten til efterløn betinget af indbetaling af bidrag til  

 arbejdsløshedsforsikringen.
Det foreslås derfor  

 præciseret, at afbrydelser i bidrag til  

 arbejdsløshedsforsikringen også er omfattet af denne  

 bestemmelse.
Ad nr. 9 Det foreslås præciseret, at perioder i  

 fleksjob også omfatter perioder i en 50/50- eller 40/60-stilling.  

 Fleksjobordningen afløste pr. 1. juli 1998 den tidligere 50/50-ordning  

 (der den 1. januar 1994 afløste 40/60-ordningen) om skånejob med  

 løntilskud til personer med nedsat erhvervsevne, som ikke modtog  

 social pension.
Det foreslås endvidere præciseret, at medregning  

 af anciennitet forudsætter, at der indbetales et beløb, der  

 svarer til efterløns- og fleksydelsesbidrag for perioden.
Der  

 modregnes for de bidrag, som personen eventuelt har betalt til  

 efterlønsordningen, og som ikke er blevet tilbagebetalt.
Ad nr. 10 Der er tale om en overgangsbestemmelse for en lille gruppe  

 personer, som ved overgang til fleksjob før det fyldte 50. år  

 ikke efter de hidtil gældende regler har kunnet optjene ret til  

 efterløn/seniorydelse, og som derfor efter ansøgning har  

 fået deres indbetalte bidrag til efterlønsordningen  

 tilbagebetalt.
Det foreslås, at de pågældende skal have  

 adgang til at få godskrevet anciennitet for den periode forud for  

 overgang til fleksjob, som tilbagebetalingen vedrører, mod indbetaling  

 til fleksydelsesordningen af et beløb, der svarer til det, der skulle  

 være betalt i efterlønsbidrag for perioden.
Ad nr. 11 Det foreslås præciseret, at personer, der ved  

 lovens ikrafttræden overgår fra at modtage seniorydelse til at  

 modtage fleksydelse, på overgangstidspunktet mindst skal have samme  

 beløb i fleksydelse, som de fik i seniorydelse.
Ad nr. 12 Der foreslås præciseret, at der ikke kan ske  

 tilbagebetaling af bidrag, når der er påbegyndt udbetaling af  

 fleksydelse.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 135 Bilagsnr.
Titel 1 Henvendelse af 5/1-2001 fra PTU - Landsforeningen af Polio-, Trafik- og  

 Ulykkesskadede 2 Høringssvar fra LO 3 Henvendelse af 12/1-2001 fra Ældre Sagen 4 Høringssvar for L 135 er omdelt på L 137 5 Henvendelse af 18/1-2001 fra PTU - Landsforeningen af Polio-, Trafik- og  

 Ulykkesskadede 6 Høringssvar til lovforslaget 7 Socialministerens kommentarer til høringssvarene.
8 Tidsplan for udvalgsbehandling af forslaget.
