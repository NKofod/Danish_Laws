(Til de statslige told- og  

 skattemyndigheder) Efter lov om omkostningsdækning af udgifter til sagkyndig bistand i skattesager, jf. lovbekendtgørelse nr. 330 af 3. maj 1994, yder det  

 offentlige et tilskud til dækning af udgifter, den enkelte borger har afholdt  

 til sagkyndig bistand m.v. ved klage til Landsskatteretten i visse  

 skattesager eller ved at indbringe sådanne skattesager for domstolene.
 Tilskuddet, der er skattefrit, ydes med en procentdel af de  

 tilskudsberettigede udgifter, således at borgeren omtrent stilles som om der  

 var fradragsret for udgiften.
 Samtidig indeholder loven et generelt forbud mod at fradrage udgifter til  

 bistand i skattesager ved indkomstopgørelsen.
1. Sagstyper, hvortil der ydes tilskud 1.1. Tilskud ydes til domstolsbehandling af eller klage til  

 Landsskatteretten over spørgsmål, der efter deres art kan indbringes for  

 Landsskatteretten, bortset fra klager over vurdering af fast ejendom.
 Der ydes ikke tilskud til klage til skatteankenævn.
 1.2. De sagstyper, der ydes tilskud til, er, jf.  

 skattestyrelseslovens § 23, stk. 1, nr. 1-2 og 4-6, og § 4, stk. 5, spørgsmål  

 om (* 1):
 Som eksempel på sager, der er omfattet af nr. 5, kan nævnes:
- Pensionsbeskatningslovens § 39 om prøvelse af en beregnet  

 pensionsafgift. (* 2) - Realrenteafgiftslovens § 18 om prøvelse af en beregnet realrenteafgift.  

 (* 3) - Frigørelsesafgiftslovens § 18 om prøvelse af en beregnet  

 frigørelsesafgift. (* 4) Landsskatteretten kan efter skattestyrelseslovens § 24 behandle en klage  

 over skatteansættelse af indkomst eller formue, når den klageberettigede  

 mener, at 1.3. Uden for Landsskatterettens kompetence ligger bl.a spørgsmål  

 om skatteopkrævning; fastsættelse af beløb, der betales i  

 efterbetalingssager, jf. statsskattelovens § 42 (* 5); sager om  

 forskudsregistrering; sager om skattetillæg for ikke at selvangive rettidigt;  

 sager vedrørende strafansvar for urigtig selvangivelse.
1.4. Foruden at skattesagen efter sin art skal kunne indbringes  

 for Landsskatteretten, skal der være tale om en sag mellem en skattemyndighed  

 og en fysisk eller juridisk person.
Der ydes således ikke tilskud til  

 udgifter vedrørende udfærdigelse af selvangivelse eller til almindelig  

 rådgivning om skattespørgsmål.
2. Udgifter, hvortil der ydes tilskud 2.1. Der ydes kun tilskud til udgifter, der er betalt, herunder til  

 a'contobetalinger.
Tilskud ydes uanset om klagen eller sagsanlægget føres igennem til en  

 kendelse eller til en dom.
Det afgørende er, at de udgifter, der er betalt og  

 som der søges tilskud til, udelukkende vedrører en klage til  

 Landsskatteretten/et sagsanlæg for en domstol.
 Eksempelvis er en skattepligtig - for at opnå tilskud - ikke tvunget til  

 at føre en sag igennem til formel afgørelse, hvis den skattepligtige allerede  

 under myndighedens indledende sagsbehandling kan se, at sagen er tabt.
 2.2. De udgifter, der ydes tilskud til, er som udgangspunkt  

 udgifter til køb af sagkyndig bistand.
 Den sagkyndige bistand skal efter loven være ydet af advokat,  

 statsautoriseret eller registreret revisor, en konsulent i driftsøkonomi, jf.  

 § 5, stk. 1, nr. 6, i lov om tilskud til jordbrugets konsulentvirksomhed, et  

 medlem af Foreningen Danske Revisorer eller af en person, der kan sidestilles  

 hermed.
Det beror på en konkret bedømmelse, om en person kan sidestilles med den  

 ovenfor angivne personkreds.
Normalt vil en person, som opfylder  

 betingelserne for at udøve erhverv som advokat, revisor eller konsulent i  

 driftsøkonomi, kunne sidestilles med disse erhvervsgrupper, selv om den  

 pågældende ikke aktuelt udøver sit erhverv.
Kan en person dokumentere  

 personlig uddannelse og praktisk erfaring i behandling af skattesager, vil  

 den pågældende normalt blive godkendt som sagkyndig.
 2.3. Fører borgeren selv skattesagen, ydes der ikke tilskud til  

 udgifter, der svarer til den pågældendes tidsforbrug, f.eks. udmålt som tabt  

 arbejdsfortjeneste.
 Der ydes heller ikke tilskud til den pågældendes egne udgifter til f.eks.  

 rejse, porto, telefon eller lignende.
 Der ydes endvidere ikke tilskud til udgifter ved bistand fra en person,  

 der er ansat hos den, som skattesagen vedrører.
2.4. Ud over udgifter til sagkyndig bistand ydes der tilskud til  

 retsafgifter - bortset fra gebyr til Landsskatteretten, jf.  

 skattestyrelseslovens § 25, stk. 4, - udgifter til syn og skøn samt udgifter  

 til sagkyndige erklæringer og andet bevismateriale.
Det er uden betydning, om  

 en sagkyndig erklæring indhentes fra en person, der ikke tilhører den i § 1,  

 stk. 2, angivne kreds af sagkyndige.
Godtgjorte omkostninger fragår i de udgifter, der ydes tilskud til.
Der  

 kan være tale om sagsomkostninger, som retten efter retsplejelovens § 312 har  

 pålagt den tabende part at erstatte den vindende part, eller tilskud fra en  

 organisation eller lignende.
Moms, der kan fradrages som indgående moms, kan  

 ikke medregnes ved opgørelsen af de tilskudsberettigede udgifter.
Der ydes ikke tilskud til sagsomkostninger, som retten pålægger en part at  

 betale.
Det betyder bl.a., at der ikke ydes tilskud til de omkostninger,  

 retten efter retsplejelovens § 312 pålægger den tabende part at erstatte den  

 vindende part, eller til rettergangsbøder.
 2.5. Indgår der i en skattesag spørgsmål, der ikke er omfattet af  

 tilskudsordningen, f.eks. spørgsmål om vurdering af fast ejendom, skal der  

 foretages en opdeling af de afholdte udgifter og eventuelt godtgjorte  

 omkostninger.
 Indgår der i en straffesag for domstolene spørgsmål om skatteansættelse  

 m.v., der efter sin art kunne have været behandlet af Landsskatteretten, ydes  

 der tilskud til de udgifter til sagkyndig bistand m.v., der forholdsmæssigt  

 kan henføres til domstolsbehandlingen af disse spørgsmål.
 Normalt vil arbejdets omfang, tidsforbruget og eventuelt partens  

 økonomiske interesse vedrørende sagens forskellige spørgsmål kunne danne  

 udgangspunkt for fordelingen af udgifterne til den sagkyndige bistand.
 2.6. Der er tilbagebetalingspligt, hvis en udgift, hvortil der er  

 ydet tilskud, efterfølgende godtgøres på anden måde, f.eks. af en fond.
3. Den tilskudsberettigede Formålet med omkostningsdækningen er gennem en tilskudsordning at stille  

 den, der har afholdt udgifter ved at klage til Landskatteretten eller  

 indbringe en skattesag for domstolene, som om den pågældende havde fradragret  

 for disse udgifter.
Tilskudsretten tilkommer således kun den skattepligtige i  

 det påklagede forhold.
 Det er uden betydning for tilskudsretten, om den pågældende på tidspunktet  

 for regningens betaling stadig er skattepligtig her til landet.
 Tilskudsberettiget er derimod ikke f.eks. en mandatar som nævnt i  

 retsplejelovens kapitel 25.
4. Tilskuddet 4.1. Tilskuddet udgør - bortset fra det nedenfor under punkt 4.2. nævnte  

 tilfælde - 44 pct. af de tilskudsberettigede udgifter for fysiske personer og  

 34 pct. for juridiske personer.
 For regninger, der betales efter udgangen af 1997, er tilskudsprocenten  

 for fysiske personer reduceret fra 44 til 38.
 Tilskuddet er skattefrit.
 4.2. Landsskatteretten kan efter § 3, stk. 4, i den enkelte  

 klagesag bestemme, at udgifter afholdt til syn og skøn skal dækkes fuldt ud  

 ved tilskud fra det offentlige, og ikke kun med den ovenfor under punkt 4.1.  

 nævnte procentsats.
 Bestemmelsen vil kunne anvendes i tilfælde, hvor afholdelse af syn og skøn  

 har tilført eller skønnes at kunne tilføre sagen væsentlige nye oplysninger,  

 der ikke mere hensigtsmæssigt har kunnet eller kan indhentes på anden måde.
 Landsskatterettens beslutning efter § 3, stk. 4, meddeles særskilt.
 4.3. Efter loven kan der ikke disponeres over krav på tilskud  

 efter omkostningsdækningsloven.
Kravet kan heller ikke gøres til genstand for retsforfølgning.
Dette  

 gælder også det offentliges adgang til modregning, f.eks. af krav på betaling  

 af restskat.
 Først når tilskuddet er udbetalt, kan der disponeres over beløbet.
5. Fradragsret 5.1. I lovens § 2 bestemmes generelt, at udgifter til sagkyndig bistand i  

 skattesager ikke kan fradrages ved indkomstopgørelsen.
 Denne fradragsbegrænsning omfatter ikke kun udgifter, hvortil der ydes  

 tilskud, dvs. udgifter vedrørende domstolssager og klager til  

 Landsskatteretten, men også udgifter vedrørende sager i skatteankenævn og i  

 den kommunale skattemyndighed, samt sager i Ligningsrådet, Told- og  

 Skattestyrelsen og told- og skatteregioner.
5.2. Fradragsbegrænsningen omfatter ikke udgifter til almindelig  

 skatterådgivning eller til udfærdigelse af selvangivelse.
Det vil bero på en  

 fortolkning af de almindelige bestemmelser om fradrag for driftsomkostninger,  

 om sådanne udgifter kan fradrages.
6. Administration 6.1. Tilskudsordningen administreres af de statslige told- og  

 skattemyndigheder.
Ansøgning om tilskud indgives til told- og skatteregionen i det område,  

 hvor den skattepligtige bor på ansøgningstidspunktet.
Er den skattepligtige  

 fraflyttet landet, indgives ansøgningen til told- og skatteregionen i det  

 område, hvor den skattepligtige boede frem til udrejsen.
Ansøgningen indgives på en af Told- og Skattestyrelsen udarbejdet særlig  

 blanket.
Blanketten vedlægges en kopi af den betalte regning.
Tilskuddet udbetales af told- og skatteregionen.
Regionen kan før  

 udbetalingen kræve nærmere dokumentation af udgiften.
 Tilskuddet udbetales til den skattepligtige, jf. ovenfor under punkt 3.
 6.2. Efter loven afgives oplysninger til brug for beregning af  

 omkostningsdækning under strafansvar.
 6.3. En told- og skatteregions afgørelse om omkostningsdækning kan  

 påklages til Told- og Skattestyrelsen, hvis afgørelse ikke kan indbringes for  

 anden administrativ myndighed.
 7. Ikrafttræden m.v.
 7.1. Cirkulæret træder i kraft den 15. juni 1994.
 7.2. Samtidig ophæves cirkulære nr. 86 af 24. maj 1993 om  

 omkostningsdækning af udgifter til sagkyndig bistand i skattesager.
Skatteministeriet, den 24. maj 1994 Peter Loft / Kaj Lotz (* 1) Bekendtgørelse af lov om skattemyndighedernes organisation og  

 opgaver m.v. (skattestyrelsesloven) har været offentliggjort i Lovtidende A  

 som nr. 824 med datering 19. december 1989, som forefindes i Retsinformation.
 (* 2) Bekendtgørelse af lov om beskatning af pensionsordninger m.v. har  

 været offentliggjort i Lovtidende A som nr. 664 med datering 16. august 1993,  

 samt forefindes i Retsinformation.
 (* 3) Bekendtgørelse af lov om en realrenteafgift af visse  

 pensionskapitaler m.v. har været offentliggjort i Lovtidende A som nr. 702  

 med datering 2. september 1993, samt forefindes i Retsinformation.
 (* 4) Bekendtgørelse af lov om frigørelsesafgift m.v. af fast ejendom har  

 været offentliggjort i Lovtidende A som nr. 549 med datering 9. juli 1991,  

 samt forefindes i Retsinformation.
 (* 5) Bekendtgørelse af lov om Indkomst- og Formueskat til Staten har  

 været offentliggjort i Lovtidende A som nr. 149 med datering 10. april 1922,  

 samt forefindes i Retsinformation.
