Rettelse 2/87 Regelgrundlag 1. Regler om statsansattes fravær i forbindelse med  

 graviditet, barsel og adoption er fastsat i barselsorlovsloven,  

 dagpengeloven, funktionærloven samt i den for tjenestemænd herom indgåede  

 aftale, og forholdene er i øvrigt nærmere beskrevet i fmst. cirk. om  

 barselsorlov mv. (barselscirkulæret).
Retten til fravær Graviditet og barsel 2. I henhold til barselsorlovsloven har en  

 kvindelig lønmodtager ret til fravær fra arbejdet på grund af graviditet og  

 barsel i 4 uger før forventet fødsel og 24 uger efter fødslen.
De sidste 10  

 uger af denne periode kan helt eller delvis benyttes af faderen i stedet for  

 moderen, dog kun såfremt begge forældre har dagpengegivende indtægt.
Endelig  

 har faderen - uanset om moderen har dagpengegivende indtægt eller ej - ret  

 til fravær i 2 uger umiddelbart efter barnets fødsel/hjemkomst.
Retten til  

 fravær bibeholdes i tilfælde, hvor barnet dør ved fødslen eller umiddelbart  

 derefter.
Tabel 1. Ret til fravær ved graviditet og barsel Hvem? Fraværsperiode Moderen før forventet fødsel 4 uger Moderen efter fødslen  

 14 uger Faderen umiddelbart efter fødslen/hjemkomsten 2 uger En af forældrene  

 efter den 14. uge efter fødslen/hjemkomsten 10 uger (kun en af forældrene ad  

 gangen) Retten til fravær kan dog indtræde tidligere end 4 uger før forventet  

 fødsel i følgende tilfælde:
hvis arbejdets særlige karakter medfører risiko for fostret hvis kvindens graviditet på grund af offentligt fastsatte bestemmelser  

 forhindrer hende i at varetage arbejdet, og arbejdsgiveren ikke har tilbudt  

 hende anden passende beskæftigelse.
Afbrydelse af orloven Herudover gælder visse regler om afbrydelse af den ordinære barselorlov.
 Hvis den dagpengeberettigede i forbindelse med barnets ophold på sygehus  

genoptager arbejdet inden for den almindelige orlovsperiode, udskydes  

 den resterende del af den dagpengeberettigede orlovsperiode, således at denne  

 kan afvikles i forbindelse med barnets udskrivelse, forudsat at denne finder  

 sted inden for 9 måneder regnet fra fødslen.
 Hvis barnet på grund af for tidlig fødsel eller for lav fødselsvægt er  

 indlagt på sygehus i forlængelse af fødslen, har moderen - forudsat at hun  

ikke genoptager arbejdet - ret til fravær med dagpenge i en periode på  

 indtil 3 måneder under barnets indlæggelse, og således at den almindelige  

 barselorlov med dagpenge udskydes tilsvarende.
 Om notering af fravær på grund af graviditet med henblik på optælling af  

 sygedage henvises til barselcirkulæret.
Adoption 3. Barselorlovsloven indeholder tillige regler om ret  

 til fravær i forbindelse med adoption.
Den ene af adoptanterne har ret  

 til fravær i 24 uger fra barnets modtagelse i hjemmet.
Fraværsretten er dog  

 betinget af, at begge adoptanter har dagpengegivende indtægt.
Den anden  

 adoptant har ret til fravær i 2 uger umiddelbart efter barnets modtagelse i  

 hjemmet, uanset om ægtefællen har dagpengegivende indtægt eller ej.
Tabel 2. Ret til fravær ved adoption Hvem? Fraværsperiode En af adoptanterne 24 uger Den anden adoptant umiddelbart  

 efter barnets modtagelse 2 uger Afbrydelse af orloven Adoptanter har på tilsvarende vis som ovenfor anført vedrørende  

 barselorlov ret til ved genoptagelse af arbejdet i forbindelse med  

 barnets ophold på sygehus at udskyde den resterende del af den ordinære  

 adoptionsorlov til afvikling i forbindelse med barnets udskrivelse, forudsat  

 at denne finder sted inden for 9 måneder regnet fra barnets modtagelse i  

 hjemmet.
Ret til dagpenge 4. I henhold til dagpengeloven har en  

 lønmodtager, der har haft  dagpengegivende indtægt, ret til dagpenge i  

 samme periode, som pågældende har ret til fravær i henhold til  

 barselorlovsloven.
Ret til fravær ud over barselorlovslovens fraværsperiode og ret til løn  

 under fravær 5. Ud over de i barselorlovsloven og dagpengeloven  

 angivne regler om fravær og dagpenge er der henholdsvis ved lov, aftaler og  

 overenskomster fastsat særlige regler om ret til fravær på grund af  

 graviditet, barsel og adoption og løn under dele af det samlede fravær.
Tjenestemands- reglerne 6. Ifølge aftale om forholdene for tjenestemænd i  

 staten, folkeskolen og folkekirken i forbindelse med graviditet, fødsel og  

 adoption har en kvindelig tjenestemand ret til fravær, når der skønnes  

 at være 8 uger til fødslen.
Der er ret til løn i 14 uger af den samlede  

 orlovsperiode.
 Fravær med løn, henholdsvis dagpenge, for en kvindelig tjenestemand, der  

 benytter retten til fravær efter såvel tjenestemændenes regler om barselorlov  

 som barselorlovsloven og dagpengeloven, er illustreret i tabel 3.
Tabel 3. Ret til fravær med hhv. løn og dagpenge for tjenestemænd Før forventet fødsel Efter faktisk fødsel Fraværsperiode 8 uger 24 uger Løn 14 uger i alt med  

 fuld løn Dagpenge Den resterende del af fraværsperioden Da det forventede fødselstidspunkt og den faktiske fødsel ikke  

 nødvendigvis er sammenfaldende, kan den resterende del af orlovsperioden med  

 dagpenge være både kortere og længere end 18 uger.
I tilfælde, hvor graviditetsbetinget fravær påbegyndes tidligere end 8  

 uger før forventet fødsel, jfr. pkt. 2, betragtes sådant fravær for  

 tjenestemænd som sygdomsforfald, under hvilket der ydes fuld løn.
Om notering  

 af sådant sygefravær henvises til barselcirkulæret.
 Det skal endelig bemærkes, at faderen som nævnt har ret til 2 ugers fravær  

 med dagpenge efter fødslen/hjemkomsten, og at faderen kan dele de sidste 10  

 uger med moderen - ligeledes med dagpenge.
7. Såfremt en tjenestemand i anledning af adoption har  

 ret til dagpenge efter dagpengeloven, er vedkommende under fravær fra  

 arbejdet berettiget til sædvanlig løn i indtil 14 uger, regnet fra  

 modtagelsen af barnet.
Kun dagpengeret i henhold til dagpengelovens § 33,  

 stk. 2 giver grundlag for udbetaling af løn under adoptionsorloven.
Der kan  

 således ikke - i lighed med, hvad der gælder for faderorlov ved barsel - ydes  

 løn under den dagpengeberettigede »ægtefælleorlov«, jf.  

 dagpengelovens § 33, stk. 3.
 Retten til fravær med løn i indtil 14 uger under adoptionsorlov har  

 virkning for orlovsperioder eller dele deraf, der ligger efter 1/4 1987.
Funktionærloven 8. I henhold til funktionærloven har en  

 kvindelig funktionær ret til fravær i indtil 5 måneder med halv løn.  

 Fraværsperioden kan påbegyndes ved arbejdsudygtighedens indtræden, dog  

 tidligst 3 måneder før forventet fødsel, og strække sig indtil 3 måneder  

 efter fødslen, dog i alt højst 5 måneder, jfr.
Ful. § 7, stk. 2.
Er funktionæren arbejdsudygtig på grund af graviditet tidligere end 3  

 måneder før forventet fødsel, har hun ikke krav på løn efter funktionærloven,  

 men kan have krav på »førtidige« barseldagpenge, jfr. pkt. 2 og 4.  

 Hvis årsagen til arbejdsudygtigheden lægeligt klart kan karakteriseres som  

 sygdom, har funktionæren dog krav på fuld løn, jfr.
Ful. § 5, stk. 1.
I tilfælde, hvor der ikke er tale om fravær som omtalt under pkt. 2,  

 sidste afsnit (sygeligt forløbende graviditet m.v.), vil der i den del af  

 barselorloven, der ligger mellem 3 mdr. og 4 uger før forventet fødsel,  

 skulle ydes halv løn fra arbejdsgiveren, men ingen barseldagpenge.
I den del  

 af orlovsperioden efter barselorlovsloven, hvor funktionæren efter  

 funktionærloven er berettiget til halv løn, vil der kunne ydes supplerende  

 barseldagpenge, mens der for den del af orloven efter barselorlovsloven, der  

 ligger efter udløbet af orlovsperioden efter funktionærloven, kan ydes fulde  

 barseldagpenge.
 Fravær for en funktionær, der udnytter retten til fravær såvel i  

 overensstemmelse med funktionærlovens regler som barselorlovslovens regler,  

 er illustreret i tabel 4.
Tabel 4. Ret til fravær med løn for funktionærer Før forventet fødsel Efter faktisk fødsel Fraværsperiode 3 måneder 24 uger Løn 5 måneder i alt  

 med 1/2 løn Andre regler 9. Regler om fravær ud over barselorlovslovens regler  

 og om ret til løn under fraværet kan være fastsat i overenskomster  

 m.v., hvorfor det i det enkelte tilfælde er nødvendigt at undersøge,  

 hvilke regler der gælder i det pågældende ansættelsesforhold.
Eksempelvis kan nævnes, at overenskomstansatte på  

akademikerområdet i princippet følger regler svarende til de for  

 tjenestemænd gældende, mens overenskomstansatte  kontorfunktionærer  

 kan vælge mellem halv løn i indtil 5 måneder fra arbejdsudygtighedens  

 indtræden og en ordning svarende til tjenestemændenes, dog med den  

 modifikation, at kontorfunktionæren alene har ret til at påbegynde  

 barselorlov 8 uger før forventet fødsel, hvis hun på dette tidspunkt er  

 uarbejdsdygtig.
Valgfriheden gælder dog kun, hvis kontorfunktionæren ved  

 arbejdsudygtighedens indtræden har været ansat i 1 år.
Et andet eksempel er reglerne om løn under adoptionsorlov til  

 kontorfunktionærer.
Hvis en kontorfunktionær, som ved barnets modtagelse i  

 hjemmet har været ansat uafbrudt i statens tjeneste i 1 år, har ret til  

 dagpenge efter dagpengelovens § 33, stk. 2, er vedkommende berettiget til  

 sædvanlig løn i indtil 14 uger, regnet fra modtagelsen af barnet.
Hvis  

 kontorfunktionæren har været ansat under 1 år, har denne dog kun ret til 1/2  

 løn i indtil 3 måneder fra barnets modtagelse.
 Ovennævnte regler gælder også overenskomstansatte tekniske tegnere og  

 assistenter, maskinteknikere, byggeteknikere og bygningskonstruktører m.v.
 Retten til fravær med løn har virkning for orlovsperioder eller dele  

 heraf, der ligger efter 1. april 1987.
 10. Ved beregning af den løn, der i givet fald skal  

 udbetales under graviditets- og barselorlov medregnes i en række tilfælde ud  

 over den faste grundløn visse særlige fast påregnelige ydelser for tjeneste,  

 der udføres på andre tider end inden for normal arbejdstid (f.eks. natpenge).
 De nærmere regler herom er for funktionærer fastsat i Fmst. cirk. 104 25/5  

 1977 og for tjenestemænd og lignende i Fmst. cirk. 81 2/5 1978.
 Tilsvarende regler er fastsat i en række overenskomster.
Underretning om orlovsperiodens placering Før fødslen 11. Regler om underretningspligt i forbindelse med  

 placering af den del af barselorloven, der ligger før forventet  

 fødsel, findes i henholdsvis funktionærloven, tjenestemændenes aftale om  

 barselorlov og evt. i de enkelte overenskomster m.v.
Underretning i henhold  

 til funktionærloven og tjenestemændenes regler skal ske senest 3 måneder før  

 forventet fødsel.
Efter fødslen 12. Regler om underretning til arbejdsgiveren om  

 placering af orloven  efter fødslen fremgår af barselorlovsloven, jfr.  

 tabel 5.
Tabel 5. Tidsfrister for underretning Hvem? Hvad? Hvornår? Moderen Tidspunkt for genoptagelse af arbejdet, herunder den  

 tidsmæssige placering af den del eller de dele af orloven efter den 14. uge  

 efter fødslen, som hun eventuelt vil udnytte Inden 8 uger efter fødslen  

 Faderen Tidspunktet for den påregnede begyndelse af indtil 2 ugers  

 barselorlov efter fødslen eller barnets modtagelse i hjemmet samt længden af  

 dette fravær Med 4 ugers varsel Faderen Den tidsmæssige placering af den del  

 eller de dele af orloven efter den 14. uge efter fødslen, som han evt. vil  

 udnytte Senest 8 uger efter fødslen For adoptanter gælder tilsvarende varsler, såfremt orloven ikke er  

 fastsat ved barnets modtagelse.
Udsættelse af orloven 13. I de tilfælde, hvor forældrene har ret til at  

 udskyde den ordinære barselorlov, jfr. pkt. 2 og 3, gælder de i tabel 6  

 anførte regler om underretning til arbejdsgiveren.
Tabel 6. Særlige tidsfrister for underretning Hvem? Hvad? Hvornår? Moderen At hun udnytter sin ret til fravær i indtil 3 måneder under  

 barnets indlæggelse på sygehus Inden 2 uger efter fødslen Moderen Tidspunktet for barnets modtagelse i hjemmet efter udskrivning fra  

 sygehus Inden 1 uge efter barnets modtagelse i hjemmet efter udskrivning fra  

 sygehus Moderen Tidspunktet for genoptagelse af arbejdet, herunder den tidsmæssige  

 placering af den del eller de dele af orloven efter den 14. uge af den  

 ordinære barselorlov, som hun eventuelt vil udnytte Inden 8 uger efter  

 barnets modtagelse i hjemmet Faderen At moderen benytter sin ret til fravær i indtil 3 måneder, og at  

 faderorloven derfor udsættes Inden 2 uger efter fødslen Faderen Tidspunktet for barnets modtagelse i hjemmet Inden 1 uge efter  

 barnets modtagelse i hjemmet efter udskrivning fra sygehus Faderen Tidspunktet for den påregnede begyndelse af indtil 2 ugers  

 barselorlov efter fødslen eller barnets modtagelse i hjemmet samt længden af  

 dette fravær Med 2 ugers varsel.
Allerede afgivet varsel bortfalder Faderen Den tidsmæssige placering af den del eller de dele af orloven  

 efter den 14. uge af den ordinære barselorlov, som han evt. vil udnytte  

 Senest 8 uger efter barnets modtagelse i hjemmet efter udskrivning fra  

 sygehus Refusion af dagpenge 14. I det omfang der udbetales hel eller delvis løn  

 til den ansatte under graviditets-, barsel- og adoptionsorlov, indtræder  

 arbejdsgiveren i den ansattes dagpengeret, dog således at der højst kan  

 udbetales et beløb svarende til den udbetalte løn for samme tidsrum.
Dette  

 betyder bl.a., at arbejdsgiveren i tilfælde, hvor en funktionær oppebærer 1/2  

 løn, får fuld dagpengerefusion, dog således at et overskydende dagpengebeløb  

 skal udbetales til funktionæren.
 Arbejdsgiverens ret til refusion indtræder fra l. fraværsdag, dog tidligst  

 fra det tidspunkt, hvor der skønnes at være 4 uger til fødslen.
 Hvis den ansatte under fraværet modtager løn fra flere arbejdsgivere,  

 deles dagpengerefusionen mellem de pågældende arbejdsgivere i forhold til  

 størrelsen af den udbetalte løn.
Bilags- og henvisningsoversigt Bilag til kap. 27 Bilag 27.1 Fmst. cirk. 111 15/7 1987 om tjenestemænds adgang til fravær fra tjenesten  

 i forbindelse med graviditet, fødsel og adoption (LP. nr. 94/87).
Bilag 27.2 Fmst. cirk. 11/9 1987 om barselsorlov mv.  (barselscirkulæret)  

 (LP.nr. 138/87).
Bilag 27.3 Fmst. cirk. 23/4 1986 om optjening af ferie i medfør af fmst.s  

 overenskomster med HK under tjenestefrihed uden løn ifølge lov om  

 barselsorlov mv. af 7/12 1983 (LP.nr. 75/86).
Bilag 27.4 Oversigt over tjenestemænds optjening af fast påregnelige særlige ydelser  

 (natpenge, søn- og helligdagsgodtgørelse mv.) samt frihed for arbejde på  

 ubekvemme tidspunkter under lønnet fravær fra tjenesten.
Bilag til andre kapitler Bilag 26.2 Fmst. cirk. 104 25/5 1977 med vejledning om udbetaling af visse særlige  

 ydelser til personer med ansættelse på funktionærvilkår.
Bilag 26.3 Fmst. cirk. 8l 2/5 1978 med vejledning om udbetaling af visse særlige  

 ydelser til tjenestemænd og lignende i staten, folkeskolen og folkekirken.
Bilag 26.6 Fmst. cirk. 5/1 1987 om ophævelse af L 572 27/10 1982 om begrænsning af  

 løn under sygdom.
Bilag 28.8 Fmst. cirk. 24/5 1985 om lønfradrag/-beregning for tjenestemænd (LP.nr.  

 029/85).
Henvisninger i øvrigt Lbekg. 413 30/8 1971 af lov om retsforholdet mellem arbejdsgivere og  

 funktionærer med senere ændringer (funktionærloven), § 7.
 Lbekg. 949 23/12 1986 af lov om dagpenge ved sygdom eller fødsel  

(dagpengeloven) med senere ændringer, kap. 12.
 Lbekg. 572 28/8 1986 af lov om ligebehandling af mænd og kvinder med  

 hensyn til beskæftigelse mv. (ligebehandlingsloven).
 Lbekg. 101 6/3 1987 af lov om barselsorlov mv.  

(barselsorlovsloven).
 Sikringsstyrelsens vejledning af 18/12 1985 om dagpenge ved barsel og  

 adoption mv.
