Beretning afgivet af Epidemiudvalget den 17. januar 2022 Beretning om behandlingsgarantien m.m.
1. Politiske bemærkninger Et flertal i udvalget (S, SF, RV og EL) anmoder ministeren om at få en fornyet vurdering af beslutningen om suspension af behandlingsgarantien såvel som beslutningen om kommuners beredskab i forhold til at stille med 300 pladser til coronapatienter set i forhold til de seneste data om smitte- og indlæggelsestal.
 Et mindretal i udvalget (V, DF, KF, NB og LA) pålægger regeringen med henvisning til den reducerede risiko for overbelastning af det offentlige sygehusvæsen på grund af corona at genetablere det udvidede frie sygehusvalg, som giver patienterne ret til at vælge udredning og behandling på privathospital ved ventetider ud over 30 dage i det offentlige sygehussystem.
2. Udvalgsarbejdet Udvalget har behandlet beretningen i skriftlig procedure.
 P.u.v.
