Cirkulære om ændring af  

 praksis om afgiftsberigtigelse af  

  

 fabriksnye motorkøretøjer  

1) 1. Landsskatteretskendelse om afgiftsberigtigelse af  

 fabriksnye motor-køretøjer Landsskatteretten har den 14. april 2004, jf.  

 SKM2004.180.LSR, truffet afgørelse i en sag om, hvorvidt en allerede anmeldt  

 standardpris for et køretøj skal benyttes, eller om en parallelimportør kan  

 afgiftsberigtige på grundlag af en faktisk (og lavere pris end den anmeldte  

 mindstebeskatningspris) indkøbspris tillagt 9 pct. avance og moms.
Af Landsskatterettens kendelse fremgår bl.a., at  

 registreringsafgiftslovens § 9 ikke ses at være til hinder for, at  

 afgiftsberigtigelse sker på grundlag af en lavere pris end den anmeldte,  

 såfremt betingelserne i lovens § 8 er opfyldt.
Endvidere ses § 9  

 heller ikke at være til hinder for, at en sådan afgiftsberigtigelse foretages  

 af en anden forhandler/importør end den, som har foretaget en eventuel  

 anmeldelse efter § 9, stk. 1 (anmeldt standardpris), blot  

 afgiftsberigtigelsen også opfylder betingelserne i § 8.
2. Kendelsens betydning Kendelsen betyder, at afgiftsberigtigelsen af fabriksnye  

 motorkøretøjer med anmeldt standardpris, nu også kan ske på grundlag af en  

 parallelimportørs faktiske indkøbspris tillagt minimum 9 pct.  

 forhandleravance  

 samt på betingelse af, at importøravancen ikke er negativ, jf. reglerne i  

 registreringsafgiftslovens § 8, stk. 1.
 Det gælder i de tilfælde, hvor prisen herved ligger under  

 den mindstebeskatningspris, der fremgår af standardprisanmeldelsen  

 (importørvirksomhedens indkøbspris tillagt 9 pct. forhandleravance).
En parallelimportør vil således kunne afgiftsberigtige  

 køretøjer på grundlag af sin faktiske indkøbspris tillagt 9 pct. avance og  

 moms.
Det vil også være muligt at sælge køretøjerne til denne pris til  

 forbrugere.  

 Afgiftsberigtigelsen følger altid den opnåede pris, dog således, at den  

 afgiftspligtige værdi ikke kan blive mindre end indkøbsprisen tillagt  

 minimumsavancen på 9 pct. og moms.
 Det bemærkes, at der til den afgiftspligtige værdi skal  

 medregnes alle omkostninger, dvs. både prisen for selve køretøjet og  

 standardudstyr samt ekstraudstyr, som er monteret/udført på køretøjet,  

 arbejdsydelser og garantiordninger, fragt/forsendelsesomkostninger mv.
3. Anmeldelse af standardpris Det vil som udgangspunkt ikke være muligt for en  

 parallelimportør at anmelde en standardpris, jf. bestemmelsen i lovens  

 § 9, stk. 1, om at der kun kan være anmeldt én pris for det samme  

 køretøj.
 Hvis køretøjet afviger fra det standardprisanmeldte køretøj,  

 på et eller flere punkter fx udstyrsmæssigt, kan der anmeldes en standardpris  

 på sædvanlig måde.
 Såfremt der er tale om import af et større antal ens biler,  

 vil prisen dog kunne anmeldes for og godkendes af ToldSkat Sydsjælland,  

 Region  

 Høje Taastrup, på samme måde som ved anmeldelse af standardpris.
4. Praksisændring I praksis betyder kendelsen, at ToldSkat vil acceptere  

 afgiftsberigtigelse af fabriksnye køretøjer, hvis forbrugere/erhvervsdrivende  

 importerer et eller flere køretøjer, som er erhvervet til en lavere pris end  

 den anmeldte standardpris (herunder også en lavere mindstebeskatningspris).  

 Altså afgiftsberigtigelse på grundlag af den fremlagte faktura tillagt 9 pct.  

 avance og moms.
Hvis køretøjet videresælges, er det en forudsætning for  

 afgiftsberigtigelse på grundlag af den lavere værdi, at køretøjets salgspris  

 ikke overstiger dette beløb.
Det er en betingelse, at der rent faktisk er tale om et  

 køretøj, der er identisk med et allerede standardprisanmeldt køretøj.
I  

 modsat  

 fald skal værdifastsættelsen ske ved en vurdering, jf. lovens § 9,  

 stk. 4.
 Er der tidligere foretaget afgiftsberigtigelser efter den  

 oprindelige standardpris, og er der i den forbindelse betalt et større  

 registreringsafgiftsbeløb, end der skal efter den nye beregningsmetode, kan  

 anmodning om tilbagebetaling indgives til de regionale told- og  

 skattemyndigheder.
 Det er udelukkende virksomheder/borgere, der har indbetalt  

 afgiften til ToldSkat, der kan få tilbagebetalt afgiften.
5. Oplysninger til brug for behandlingen af  

 tilbagebetalingskrav Det beror på en konkret vurdering af samtlige oplysninger i  

 sagen, om betingelserne for tilbagebetaling er opfyldt.
Det påhviler  

 virksomheden at give de oplysninger, der er relevante for en konkret  

 bedømmelse  

 af den enkelte sag.
 1)  

 	  

 Størrelsen af det  

 rejste krav, herunder oplysning om kravets fordeling på afgiftsperioder og  

 oplysning om afgiftssatsen, således at der udelukkende indgår  

 tilbagebetalingsberettiget afgift i kravet.
 2)  

 	  

 Oplysninger om, at  

 virksomheden i den periode, kravet vedrører, har været afskåret fra at  

 overvælte afgiften på sine kunder, således at virksomheden har lidt et tab.
5.1 Dokumentationskravet konkret En virksomhed, der vil rejse krav om tilbagebetaling, må  

 dokumentere følgende:
 1)  

 	  

 Oplysninger og  

 dokumentation af størrelsen af det rejste krav gennem regnskabsmateriale for  

 den periode, som kravet vedrører.
 2)  

 	  

 En beskrivelse af  

 virksomheden, dens arbejdsområde, kundegrundlag, prispolitik mv.
3)  

 	  

 Oplysninger om  

 prisfastsættelsen for de enkelte udleveringer (køretøjer), herunder  

 prispolitik  

 og priskalkulationer, i det omfang sådanne kalkulationer foreligger, med  

 henblik på belysning af konkurrencesituationen 4)  

 	  

 Fremlægge  

 dokumentation i form af kontrakter, fakturaer o.l. der dokumenterer  

 køretøjets  

 indkøbspris 5)  

 	  

 Fremlægge  

 dokumentation for den faktiske salgspris mv.
5.2 Øvrige oplysninger Evt. andre oplysninger, som de regionale told- og  

 skattemyndigheder må anse for nødvendige ved behandlingen af den konkrete  

 sag,  

 fx:
 -  

 	  

 Oplysninger om navne  

 og beliggenhed vedrørende de konkurrerende virksomheder, der efter  

 virksomhedens opfattelse hindrede virksomheden i at indregne forbrugsafgiften  

 i  

 dens priser.
-  

 	  

 Oplysninger om de  

 priser, herunder de af konkurrenternes priser, der er indgået i virksomhedens  

 prisfastsættelse.
Virksomheden skal i den forbindelse sandsynliggøre, at de  

 pågældende  

 oplysninger faktisk er indgået i prisfastsættelsen.
 -  

 	  

 Oplysninger om  

 konkurrenceforholdene konkret, herunder oplysninger om sammenlignelighed,  

 omsætningskalkuler, virksomhedens skønnede markedsandele o.l.
 -  

 	  

 Oplysninger om  

 branchen generelt i form af omsætnings-, pris- og markedsudvikling.
6. Forældelse og forrentning I henhold til skattestyrelseslovens § 35 B,  

 stk. 2, kan der ske genoptagelse, hvis anmodning herom fremsættes inden  

 3  

 år efter angivelsesfristens udløb.
 Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning, ske ekstraordinær genoptagelse til  

 gunst for den afgiftspligtige af opgørelsen af afgiftstilsvaret fra og med  

 den afgiftsperiode,  

 der er helt eller delvist sammenfaldende med den afgiftsperiode, der var til  

 prøvelse i den første sag, der resulterede i underkendelsen af praksis, eller  

 den afgiftsperiode, der var påbegyndt, men endnu ikke udløbet, 5 år forud for  

 underkendelse af praksis.
Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1  

 er  

 opfyldt.
Landsskatterettens kendelser blev afsagt den 14. april 2004.
 Den første afgiftsperiode, der var til prøvelse var  

 kalendermåneden januar 2003.
 Anmodning om ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2. Det vil sige, at anmodningen om genoptagelse skal fremsættes  

 inden  

 6 måneder efter, at den afgiftspligtige er kommet til kundskab om det  

 forhold,  

 der begrunder fravigelsen af den ordinære genoptagelsesfrist i  

 skattestyrelseslovens § 35 B.
 Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen  

 af  

 dette cirkulære på ToldSkats hjemmeside.
Tilbagebetalingskrav forrentes efter de almindelige regler  

 om forrentning jf. cirkulære nr. 157 af 14. oktober 1987 om forrentning af  

 visse tilbagebetalingsbeløb.
Forrentningen er skattepligtig indkomst i  

 forhold  

 til skatteskattelovens § 4, litra e.
7. Kompetence og klagefrister Virksomhedens tilbagebetalingskrav skal rejses overfor  

 virksomhedens regionale told- og skattemyndighed, der træffer afgørelse i 1.  

 instans.
 Såfremt en virksomhed ønsker at klage over den regionale  

 told- og skattemyndigheds afgørelse, gælder de almindelige klagebestemmelser.
Landsskatteretten behandler klager over de afgørelser, der  

 er nævnt i registreringsafgiftslovens § 29 a.
Andre afgørelser fx  

 vedrørende overvæltning og forældelse påklages til Told- og Skattestyrelsen.
 Klagefristen til Landsskatteretten og til Told- og  

 Skattestyrelsen er 3 måneder, jf. sagsudlægningsbekendtgørelsens § 20. I  

 øvrigt finder reglerne i skatte-styrelseslovens kap. 3 og 3 A anvendelse.
8. Gyldighed Cirkulæret træder i kraft den 17. august 2004 og ophæves den  

 31. august 2009.
Told- og Skattestyrelsen, den 17. august  

 2004 Ole Kjær /Per Hvas 1)  

 I Told- og Skattestyrelsens nummerrække har cirkulæret nr. 2004-20.
