Fremsat den 7. oktober 2004 af  

 beskæftigelsesministeren (Claus Hjort Frederiksen) Forslag til Lov om ændring af lov om fleksydelse (Ændring af anciennitetsreglernes overgangsbestemmelser,  

 fradrag for feriepenge, ændret pensionsmodregningsregel mv.) § 1 I lov om fleksydelse, jf. lovbekendtgørelse nr. 758 af  

 26. august 2002, som ændret ved § 4 i lov nr. 417 af 10. juni 2003,  

 foretages følgende ændringer:
 1.  

  

 Overalt i  

 loven, dog ikke i §§ 14, stk. 1, 18, stk. 2, 4. pkt., og 36 a,  

 ændres »Beskæftigelsesministeren« til: »Direktøren for Arbejdsdirektoratet«,  

 »beskæftigelsesministeren« til: »direktøren for Arbejdsdirektoratet« og  

 »Beskæftigelsesministeriet« til: »Arbejdsdirektoratet«.
 2.  

  

 I  

  

 § 15, stk. 1,  

  

 indsættes som  

  

 2. pkt.:
»Overgang til fleksydelse kan tidligst ske 3 måneder efter  

 visitationen til fleksjob.« 3.  


  

 § 17, stk. 7,  

  

 ophæves.
 4.  

  

 I  

  

 § 18  

  

 indsættes efter stk. 5 som nye  

 stykker:
»Stk. 6.  

  

 En person,  

 der overgår til fleksydelse, og som efter det fyldte 60. år indbetaler på en  

 pensionsordning omfattet af § 15 A i pensionsbeskatningsloven, skal  

 løbende have opgjort værdien heraf ved enhver indbetaling til ordningen.  

 Principperne i stk. 3 finder tilsvarende anvendelse.
Pensionsopgørelsen  

 indgår i beregningen efter stk. 4. Arbejdsdirektoratet foretager  

 omberegningen efter stk. 4 i forbindelse med hver yderligere indbetaling  

 på pensionsordningen.
Stk. 7.  

  

 Ved  

 indbetaling på en § 15 A-pensionsordning efter det fyldte 60. år har  

 pensionsinstitutter m.v., jf. stk. 2, 1. pkt., pligt til at foretage  

 indberetning ved hver indbetaling frem til det fyldte 65. år.
Principperne i  

 stk. 2 finder tilsvarende anvendelse.
Personen har en tilsvarende pligt  

 til over for Arbejdsdirektoratet at oplyse om indbetalinger på disse  

 pensionsordninger.« Stk. 6 og 7 bliver herefter stk. 8 og 9  

.
 5.  


  

 § 21  

  

 affattes således:
 »  

 § 21.  

 Direktøren for Arbejdsdirektoratet fastsætter regler om, hvilken betydning  

 arbejde og indtægter, herunder selvstændig virksomhed, i fleksydelsesperioden  

 skal have for fleksydelsens størrelse.
 Stk. 2.  

  

 Direktøren  

 for Arbejdsdirektoratet kan fastsætte regler om kontrol af arbejde og  

 indtægter  

 for fleksydelsesmodtagere, som har bopæl, arbejde eller indtægter i Grønland,  

 på Færøerne eller i et andet EØS-land, samt om kontrol med, om  

 fleksydelsesmodtageren i øvrigt opfylder betingelserne for ret til  

 fleksydelse.
Stk. 3.  

  

 Direktøren  

 for Arbejdsdirektoratet fastsætter regler om drift af selvstændig virksomhed  

 i  

 fleksydelsesperioden.« 6.  


  

 § 24  

  

 ophæves.
 7.  

  

 I  

  

 § 26  

  

 indsættes som  

  

 stk. 2  

  

 :
»  

 Stk. 2.  

  

 Direktøren  

 for Arbejdsdirektoratet kan fastsætte regler om løbende indsendelse af  

 oplysninger om arbejde og indtægter og om fristen for indsendelse af  

 oplysningerne.« 8.  


  

 § 35, stk. 1, 2. pkt.,  

  

 ophæves.
 9.  


  

 § 40, stk. 2  

  

 og  

  

 3,  

  

 affattes således:
»  

 Stk. 2.  

  

 Personer  

 født før 1. april 1959, jf. dog stk. 1, kan opfylde kravet til  

 optjeningstiden, jf. § 2, stk. 1, nr. 4, ved medlemskab af en  

 anerkendt arbejdsløshedskasse og indbetaling af efterlønsbidrag eller  

 indbetaling af fleksydelsesbidrag fra 1. april 1999 til mindst det fyldte 60.  

 år.
Optjeningstiden skal mindst udgøre 20 år inden for de sidste 25 år.  

 Personen skal have betalt efterlønsbidrag uafbrudt fra den 1. april 1999 og  

 fleksydelsesbidrag uafbrudt fra visitationen til fleksjob.
Stk. 3.  

  

 Personer  

 født i perioden 1. april 1959-30. juni 1964 kan opfylde kravet til  

 optjeningstiden, jf. § 2, stk. 1, nr. 4, ved medlemskab af en  

 anerkendt arbejdsløshedskasse og indbetaling af efterlønsbidrag eller  

 indbetaling af fleksydelsesbidrag fra 1. juli 1999 til mindst det fyldte 60.  

 år.
Optjeningstiden skal mindst udgøre 20 år inden for de sidste 25 år.  

 Personen skal have betalt efterlønsbidrag uafbrudt fra den 1. juli 1999 og  

 fleksydelsesbidrag uafbrudt fra visitationen til fleksjob.« 10.  

  

 I  

  

 § 40  

  

 indsættes efter stk. 5  

 som nyt stykke:
»  

 Stk. 6.  

  

 For  

 personer, der er medlem af en anerkendt arbejdsløshedskasse, og som er  

 fritaget  

 for at betale efterlønsbidrag som følge af, at personen modtager  

 overgangsydelse eller har fået udstedt et efterlønsbevis, jf. § 77,  

 stk. 5, nr. 2 og 3, i lov om arbejdsløshedsforsikring m.v., ligestilles  

 medlemskab af arbejdsløshedskassen efter fritagelsen med betaling af  

 efterlønsbidrag efter stk. 1-3.« Stk. 6 bliver herefter stk. 7.
§ 2 Stk. 1.  

  

 Loven  

 træder i kraft den 1. januar 2005.
 Stk. 2.  

  

 Sager, der  

 er afgjort efter § 40, stk. 1, som affattet ved lov nr. 283 af 25.  

 april 2001, kan efter skriftlig anmodning til Arbejdsdirektoratet genoptages  

 og  

 blive behandlet efter § 40, stk. 2, som affattet ved denne lovs  

 § 1, nr. 9.
Bemærkninger til lovforslaget Almindelige bemærkninger I.
Indledning Fleksydelsesordningen blev  

 indført som led i udmøntningen af aftalen om en førtidspensionsreform og det  

 rummelige arbejdsmarked fra december 2000 (Socialdemokratiet, Det Radikale  

 Venstre, Venstre, Det Konservative Folkeparti, Socialistisk Folkeparti,  

 Centrum  

 Demokraterne og Kristeligt Folkeparti). Lov om fleksydelse blev vedtaget som  

 lov nr. 283 af 25. april 2001 og trådte i kraft 1. juli 2001.
 De hidtidige administrative  

 erfaringer med ordningen har vist, at der er behov for visse mindre  

 ændringer,  

 der bringer loven i bedre overensstemmelse med den oprindelige hensigt,  

 herunder at personer, som ville kunne opnå efterløn efter efterlønsordningens  

 overgangsregler, også vil kunne optjene ret til fleksydelse ved visitation  

 til  

 fleksjob.
 Lovforslaget indeholder følgende elementer:
 1.  

 	  

 Karensperiode for  

 overgang til fleksydelse efter visitation til fleksjob.
 2.  

 	  

 Omberegning af  

 fradrag for indbetalinger til pensionsordninger efter § 15 A i  

 pensionsbeskatningsloven.
 3.  

 	  

 Fradrag i  

 fleksydelse for udbetalte feriepenge.
 4.  

 	  

 Løbende indsendelse  

 af oplysninger om arbejde ved siden af fleksydelsen.
 5.  

 	  

 Overgangsbestemmelser  

 for personer født før 1. juli 1964.
 6.  

 	  

 Medregning af  

 medlemsperioder af en arbejdsløshedskasse uden betaling af efterlønsbidrag  

 til  

 opfyldelse af anciennitetskravet.
 I forbindelse med, at fleksydelsesordningen blev  

 overflyttet fra Socialministeriet til Beskæftigelsesministeriet, jf.  

 kongelige  

 resolutioner af 27. november og 4. december 2001, delegerede  

 beskæftigelsesministeren ved brev af 18. juni 2002 kompetencen til at  

 administrere lov om fleksydelse til Arbejdsdirektoratet.
Som følge af denne delegation foreslås det, at  

 beskæftigelsesministerens henholdsvis Beskæftigelsesministeriets  

 bemyndigelser  

 mv. overalt i loven ændres til Direktøren for Arbejdsdirektoratet henholdsvis  

 Arbejdsdirektoratet.
Undtaget herfor er dog lovens § 14, stk. 1, om  

 beskæftigelsesministerens hjemmel til at fastsætte regler om betaling og  

 indberetning af ATP-bidrag efter indstilling fra bestyrelsen for ATP,  

 § 18, stk. 2, 4. pkt., hvorefter skatteministeren efter aftale med  

 beskæftigelsesministeren fortsat fastsætter nærmere regler om  

 pensionsindberetning, samt § 36 a, hvorefter Beskæftigelsesrådet er  

 rådgivende for beskæftigelsesministeren i spørgsmål om ydelser efter loven.
1. Karensperiode for overgang til fleksydelse efter  

 visitation til fleksjob Efter de gældende regler kan en person, der visiteres til  

 fleksjob, og som opfylder betingelserne for ret til fleksydelse, umiddelbart  

 overgå til fleksydelse.
Dette har vist sig i praksis at være uhensigtsmæssigt  

 i  

 nogle situationer.
 For det første bliver beregningsgrundlaget for personen  

 meget usikkert, hvis overgangen til fleksydelse sker kort tid efter  

 visitationen til fleksjob.
Fleksydelsen beregnes som udgangspunkt på baggrund af et  

 gennemsnit af indtægterne i de sidste 12 måneder før overgangen til  

 fleksydelse, dog kun indtægterne efter visitationen til fleksjob.
Det vil  

 sige,  

 at hvis visitationen er sket mindre end 12 måneder før overgangen til  

 fleksydelse, beregnes ydelsen på baggrund af de gennemsnitlige indtægter  

 efter  

 visitationen.
 Hvis den periode, der ligger til grund for beregningen, er  

 meget kort, kan det betyde, at små udsving i personens indtægtsgrundlag får  

 negative konsekvenser for den fleksydelse, personen kan modtage.
 For det andet er der risiko for en overvæltning af  

 kommunale udgifter på staten, når det er muligt at overgå til fleksydelse  

 straks efter visitationen til fleksjob.
De ydelser, som kommunen skal tilbyde en person, der er  

 visiteret til fleksjob (tilskud til fleksjob, ledighedsydelse, kontanthjælp  

 og  

 særlig ydelse), er alle kommunalt medfinansieret.
Fleksydelsen derimod er  

 fuldstændig statsfinansieret.
En visitation til fleksjob uden reel hensigt om  

 at forsøge at finde et fleksjob vil således betyde en overvæltning af  

 forsørgelsesudgiften  

 til personen til staten.
 Det foreslås på den baggrund, at der indføres en karenstid  

 i fleksydelsesordningen, således at man tidligst kan overgå til fleksydelse,  

 når der er gået 3 måneder fra visitationen til fleksjob.
 Forslaget medfører ikke en forringelse af den visiteredes  

 retsstilling i 3-måneders perioden, da den pågældende er sikret en ydelse fra  

 kommunen, og fleksydelsen ikke kan blive mindre end denne ydelse.
2. Omberegning af fradrag for indbetalinger til  

 pensionsordninger efter § 15 A i pensionsbeskatningsloven Efter de nugældende regler foretages der fradrag i  

 fleksydelsen på grundlag af pensionernes størrelse ved det 60. år.
Undtaget  

 herfor er pensionsopsparinger, der er led i et ansættelsesforhold, og som  

 udbetales i fleksydelsesperioden.
I disse tilfælde opgøres pensionsfradraget  

 på  

 grundlag af den rent faktiske pensionsudbetaling.
 Det vil sige, at ændringer i pensionernes størrelse eller  

 oprettelse af nye pensioner efter det 60. år, ikke har betydning for  

 beregningen af fradraget i fleksydelsen.
 Ved lov nr. 1282 af 20. december 2000 om ændring af  

 pensionsbeskatningsloven blev det gjort muligt for selvstændig  

 erhvervsdrivende  

 at oprette såkaldte § 15 A-pensionsordninger efter særligt fordelagtige  

 skatteregler.
Det er alene personer, der opnår en skattemæssig  

 fortjeneste ved afståelse af erhvervsmæssig virksomhed eller en andel heraf,  

 der kan indbetale til en pension efter § 15 A i  

 pensionsbeskatningsloven.  

 Det gælder også personer, der kan medregne en sådan fortjeneste, der er  

 opnået  

 af ægtefællen, til indkomstopgørelsen.
Endvidere omfattes personer, der  

 afstår  

 aktier i et selskab, der driver erhvervsmæssig virksomhed, og hvori den  

 pågældende er hovedaktionær.
Personen skal blandt andet være fyldt 55 år inden  

 afståelsen og have drevet selvstændig virksomhed eller have været  

 hovedaktionær  

 i mindst 10 år inden oprettelsen af pensionsopsparingen.
Oprettelsen kan også  

 ske efter det fyldte 60. år.
 Da ændringen i pensionsbeskatningsloven blev vedtaget, var  

 det ikke muligt for efterlønsberettigede at indbetale til denne ordning efter  

 det 60. år, med mindre de opfyldte det såkaldte 2-års-krav (i forhold til de  

 3  

 præmieringsordninger: højere sats, lempeligere pensionsmodregning og  

 optjening  

 af præmie). Baggrunden herfor var et ønske om at hindre omgåelse af  

 pensionsmodregningsreglerne i efterlønsordningen.
I bemærkningerne blev det imidlertid forudsat, at også  

 personer med ret til efterløn burde have mulighed for at indbetale på en 15  

 A-pensionsordning, forudsat indbetalingen tillægges opgørelsen af  

 pensionsformuen.
En sådan pensionsmodregningsadgang blev indført i  

 efterlønsordningen ved lov nr. 277 af 25. april 2001, hvorefter størrelsen af  

 pensionsfradraget ændres, hvis der foretages indbetalinger til  

 pensionsordninger efter § 15 A i pensionsbeskatningsloven efter det 60.  

 år.
Der blev gennemført en tilsvarende ændring af delpensionsloven.
 I fleksydelsesordningen er der ikke hjemmel til at foretage  

 en ændring i fradraget for pensionsopsparinger efter § 15 A i  

 pensionsbeskatningsloven, hvis der foretages indbetalinger til  

 pensionsopsparingen efter det 60. år.
 Bortset fra denne forskel er reglerne om fradrag for  

 pensioner i øvrigt ens i de to (tre) ordninger, med undtagelse af de  

 gunstigere  

 vilkår for fradrag for pensioner en efterlønsmodtager kan opnå ved at overgå  

 til efterløn 2 år efter udstedelsen af efterlønsbeviset.
 Det foreslås på den baggrund, at der i lov om fleksydelse  

 skabes hjemmel til, at indbetalinger til pensionsordninger efter § 15 A  

 i  

 pensionsbeskatningsloven efter det 60. år medfører en fornyet beregning af  

 fradraget i fleksydelsen for pensionsopsparinger.
3. Fradrag i fleksydelse for udbetalte feriepenge Reglerne om fradrag for arbejde og indtægter i  

 efterlønsordningen og i fleksydelsesordningen er meget ens.
I  

 efterlønsordningen foretages der ud fra princippet om at undgå  

 dobbeltforsørgelse dog fradrag i efterlønnen, hvis man samtidig med  

 efterlønnen  

 får udbetalt feriepenge (ferie med løn og feriegodtgørelse).
I fleksydelsesordningen er der ikke hjemmel til foretage  

 fradrag for udbetalte feriepenge.
I modsætning til efterlønsmodtagere får  

 fleksydelsesmodtagere således både udbetalt fuld fleksydelse og feriepenge.
 Det foreslås, at reglerne om arbejde og indtægts betydning  

 for beregningen af fleksydelsen harmoniseres med reglerne i  

 efterlønsordningen,  

 ved at der indføres en hjemmel til administrativt at fastsætte regler herom.  

 Der vil herefter blive fastsat regler om fradrag i fleksydelsen, når der  

 holdes  

 ferie med løn eller feriegodtgørelse, samt særlige regler om kontrol af  

 arbejde  

 og indtægter for arbejde inden for EØS-området, Færøerne og Grønland mv., jf.  

 forslagets § 1, nr. 5.
4. Løbende indsendelse af oplysninger om arbejde  

 ved siden af fleksydelsen Efter gældende lovs § 24 fastsættes fradraget i  

 fleksydelsen for arbejde en gang årligt (pr. 1. april) således, at der  

 fastsættes et gennemsnitligt månedligt fradrag for arbejde.
Hvis den  

 gennemsnitlige ugentlige arbejdstid ændres med mere end 2 timer, skal der ske  

 omberegning af fleksydelsen.
 Erfaringerne fra administrationen af ordningen viser, at  

 bortset fra de personer, der har selvstændig bibeskæftigelse ved siden af  

 fleksydelsen, består fleksydelsesmodtagernes arbejde ved siden af  

 fleksydelsen  

 langt overvejende af enkeltstående arbejdsopgaver.
 Det betyder, at næsten alle de modtagere, der har  

 lønarbejde, på eget initiativ skal underrette Arbejdsdirektoratet om det  

 udførte arbejde.
I princippet skal Arbejdsdirektoratet herefter foretage en  

 generel omberegning af fleksydelsen på baggrund af arbejdet.
I praksis  

 administreres reglerne dog således, at fleksydelsen for den pågældende måned  

 nedsættes, og at det, fleksydelsesmodtageren har modtaget for meget, kræves  

 tilbagebetalt.
Fleksydelsesordningens regler om fradrag for arbejde  

 indebærer således en tung administration.
Herunder forekommer det i øvrigt,  

 at  

 en modtager glemmer at oplyse eller først meget sent oplyser om udført  

 arbejde.
Modtagere af efterløn skal ved udløbet af hver  

 udbetalingsperiode oplyse arbejdsløshedskassen om arbejde og indtægter i  

 perioden.
Dog kan arbejdsløshedskassen beslutte, at efterlønsmodtagere, der  

 ikke arbejder og alene har indtægter fra pensionsordninger, der er indgået  

 ved  

 beregningen af efterløn, i stedet mindst skal afgive oplysningerne hver 6.  

 måned.
 For at sikre en mere smidig administration af reglerne om  

 fradrag i fleksydelsen for arbejde foreslås det at afskaffe reglen om at  

 fastsætte et fradrag en gang årligt, jf. forslagets § 1, nr. 6. I stedet  

 indføres der hjemmel til administrativt at fastsætte regler om løbende  

 indsendelse af oplysninger om arbejde og indtægter, herunder om fristen for  

 indsendelse af oplysningerne, således at fradraget for arbejde og indtægter  

 foretages løbende, jf. forslagets § 1, nr. 7.
5. Overgangsbestemmelser for personer født før 1.  

 juli 1964 Det fremgår af forarbejderne til lov om fleksydelse, jf.  

 lovforslag nr.
L135 af 15. december 2000, at overgangsreglerne vedrørende  

 anciennitet så vidt muligt skal svare til de overgangsregler, der gælder i  

 efterlønsordningen.
Det fremgår videre, at overgangsreglerne skulle sikre, at  

 personer, der kunne have opnået ret til efterløn efter efterlønsordningens  

 overgangsregler, også skulle kunne optjene ret til fleksydelse ved visitation  

 til fleksjob.
 Erfaringerne har imidlertid vist, at ikke alle, der efter  

 efterlønsordningens overgangsregler ville kunne optjene ret til efterløn,  

 også  

 kan optjene ret til fleksydelse.
 Problemstillingen vedrører personer født  

  

 før  

  

 1. marts 1952.
Efterlønsordningens overgangsregler, jf.  

 arbejdsløshedsforsikringslovens § 74 a, stk. 2 og 3, giver  

 personer,  

 der er født før den 1. marts 1952, mulighed for at optjene ret til efterløn,  

 hvis de 1)  

 	  

 uafbrudt har været  

 medlem af en a-kasse fra 31. marts 1992 og uafbrudt har betalt  

 efterlønsbidrag  

 fra 1. april 1999, eller 2)  

 	  

 har været medlem af  

 en a-kasse i 20 år inden for 25 år og uafbrudt har betalt efterlønsbidrag fra  

 1. april 1999.
Efter fleksydelsesordningens overgangsregler i den gældende  

 lovs § 40, stk. 1, kan personer, der er født før 1. marts 1952, kun  

 optjene ret til fleksydelse, hvis de uafbrudt har været  

 medlem af en a-kasse fra 31. marts 1992, uafbrudt har betalt  

 efterlønsbidrag fra 1. april 1999  

  

 og uafbrudt betaler  

 fleksydelsesbidrag fra tilmeldingen til fleksydelsesordningen.
 Fleksydelsesordningens krav om uafbrudt optjeningstid  

 indebærer, at nogle personer, der ville kunne have fået ret til efterløn ved  

 20  

 års anciennitet inden for 25 år, ikke har samme mulighed for at optjene ret  

 til  

 fleksydelse.
 For at sikre lovens oprindelige intention foreslås det, at  

 overgangsbestemmelserne i § 40, stk. 2 og 3, i lov om fleksydelse  

 justeres, så personer født før 1. marts 1952 får samme mulighed som i  

 efterlønsordningen for at få medregnet perioder med a-kassemedlemskab inden  

 for  

 referenceperiode på 20 år inden for 25 år.
 Efter de gældende regler har et mindre antal personer fået  

 afslag på ret til fleksydelse fra det 60. år som følge af forskellen mellem  

 efterlønsordningens og fleksydelsesordningens overgangsbestemmelser.
 Det foreslås derfor i forslagets § 2, stk. 2, at  

 sager, der er afgjort efter de gældende regler, kan genoptages efter  

 skriftlig  

 ansøgning.
 For personer født 1. marts 1952 eller senere har der vist  

 sig behov for en teknisk justering.
 I efterlønsordningen kan man optjene ret til efterløn ved  

 20 års medlemskab af en arbejdsløshedskasse inden for en referenceperiode på  

 25  

 år samt uafbrudt indbetaling af efterlønsbidrag fra 1. april 1999. Personer,  

 der er født i perioden 1. april 1959-30. juni 1964, skal dog have betalt  

 efterlønsbidrag uafbrudt fra 1. juli 1999.
 I fleksydelsesordningen skal personer, der er født i  

 perioden 1. marts 1952-30. juni 1964, have en  

  

 uafbrudt  

  

 anciennitet på 20 år, jf. gældende lovs § 40,  

 stk. 2 og 3. Selv om bestemmelserne angiver, at de 20 år skal ligge  

 inden  

 for 25 år, er der med den nuværende formulering af bestemmelserne ikke tale  

 om  

 en reel referenceperiode, som det er tilfældet i efterlønsordningen.
 Det foreslås derfor at justere fleksydelsesordningens  

 overgangsregler for personer, der er født den 1. marts 1952 eller senere, så  

 de  

 20 års anciennitet skal ligge inden for en referenceperiode på 25 år.
6. Medregning af medlemsperioder af en  

 arbejdsløshedskasse til opfyldelse af anciennitetskravet uden betaling af  

 efterlønsbidrag Efter de gældende overgangsregler i lovens § 40,  

 stk. 4 og 5, får alene personer, der var fritaget for at betale  

 efterlønsbidrag, fordi de var omfattet af de tidligere seniorydelsesregler  

 for  

 over 50-årige, jf. § 77, stk. 5, nr. 4, i lov om  

 arbejdsløshedsforsikring m.v., som affattet ved lov nr. 1000 af 23. december  

 1999, og personer, der er fyldt 60 år før den 1. juli 1999, medregnet  

 medlemsperioder af en a-kasse uden betaling af efterlønsbidrag efter den 1.  

 april 1999 til opfyldelse af anciennitetskravet i fleksydelsesordningen.
 Personer på overgangsydelse og personer, der har fået  

 udstedt et efterlønsbevis, er efter § 77, stk. 5, i lov om  

 arbejdsløshedsforsikring m.v. også fritaget for at betale efterlønsbidrag.
Ved indførelsen af lov om fleksydelse i 2001 har det næppe  

 været hensigten at kræve betaling af efterlønsbidrag for at medregne  

 ancienniteten i fleksydelsesordningen for personer, der har været undtaget  

 fra  

 at betale efterlønsbidrag.
I praksis er problemstillingen da også hidtil løst  

 ved konkret at foretage en analog fortolkning af gældende regler.
 På det grundlag og med henblik på at lovfæste gældende  

 praksis foreslås, at reglerne om medregning af medlemsperioder uden betaling  

 af  

 efterlønsbidrag udvides til også at omfatte personer, der har været på  

 overgangsydelse, og personer, der har fået udstedt et efterlønsbevis, jf.  

 forslagets § 1, nr. 10.
II. Økonomiske konsekvenser for det  

 offentlige Forslaget om indførelse af en karensperiode vurderes ikke  

 at medføre samlede offentlige merudgifter, da der alene vil være tale om en  

 udgiftsforskydning fra fleksydelse (mindreudgift) til ledighedsydelse mv.  

 (merudgift). På grund af forskellige refusionsregler for de 2 ydelser, vil  

 der  

 desuden være tale om en ubetydelig forskydning af udgifter fra staten til  

 kommunerne.
Udgiftsforskydningen er forhandlet med de kommunale parter.
 Forslaget om fradrag for indbetalinger til  

 pensionsordninger efter § 15 A i pensionsbeskatningsloven vurderes at  

 have  

 begrænsede økonomiske konsekvenser i form af mindreudgifter til fleksydelse.
 Forslaget om fradrag for feriepenge vurderes at medføre en  

 samlet mindreudgift til fleksydelse på ca. 5 mio. kr. pr. år.
Forslaget om overgangsbestemmelser for personer født før 1.  

 juli 1964 er en lempelse i forhold til gældende regler med merudgifter til  

 følge.
Det skønnes, at kun meget få personer vil blive berettiget til  

 fleksydelse som følge af ændringen.
Det vurderes, at den samlede offentlige  

 merudgift på langt sigt ikke vil overstige 5 mio. kr. årligt.
 Forslaget om løbende indsendelse af oplysninger om arbejde  

 ved siden af fleksydelsen og forslaget om medregning af medlemsperioder af en  

 arbejdsløshedskasse til opfyldelse af anciennitetskravet skønnes at have helt  

 ubetydelige økonomiske konsekvenser.
 Samlet skønnes forslagene at være udgiftsneutrale for det  

 offentlige.
III.
Administrative konsekvenser for det offentlige Forslagene om genoptagelse af sager afgjort efter  

 anciennitetsreglernes overgangsbestemmelse, om fradrag for § 15  

 A-pensioner, om fradrag for feriepenge og forslaget om løbende indsendelse af  

 oplysninger om arbejde skønnes at medføre en mindre administrativ  

 merbelastning  

 i Arbejdsdirektoratet.
IV.
Administrative og økonomiske konsekvenser for  

 erhvervslivet Forslaget om indførelse af fradrag for § 15  

 A-pensionsordninger medfører ikke yderligere administrative og økonomiske  

 konsekvenser for pengeinstitutter, livsforsikringsselskaber, pensionskasser  

 mv.
V.
Miljømæssige konsekvenser Forslaget har ingen miljømæssige konsekvenser.
VI.
Forholdet til EU-retten Forslaget indeholder ikke EU-retlige aspekter.
VII.
Høringer Forslaget har forud for fremsættelsen været til høring i  

 Beskæftigelsesrådets Ydelsesudvalg, Kristelig Fagbevægelse, Kristelig  

 Arbejdsgiverforening, De Samvirkende Invalideorganisationer og Det Centrale  

 Handicapråd.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og kommuner Forslaget om indførelse af fradrag i fleksydelse for  

 feriepenge, jf. forslaget i § 1, nr. 5, skønnes at medføre en årlig  

 mindreudgift på ca. 5 mio. kr.
 Forslaget om ændring af anciennitetsreglernes  

 overgangsbestemmelser, jf. forslagets § 1, nr. 9, skønnes at medføre en  

 merudgift på højst 5 mio. kr. årligt.
Administrative konsekvenser for stat, amter og kommuner Ingen Mindre administrativ merbelastning i Arbejdsdirektoratet Administrative og økonomiske konsekvenser for  

 erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Lov om fleksydelse hører under Beskæftigelsesministeriets  

 ressort og administreres af direktøren for Arbejdsdirektoratet.
Det foreslås  

 derfor, at beskæftigelsesministerens henholdsvis Beskæftigelsesministeriets  

 bemyndigelser mv. overalt i loven ændres til Direktøren for  

 Arbejdsdirektoratet  

 henholdsvis Arbejdsdirektoratet.
Undtaget herfor er dog lovens § 14,  

 stk. 1, om beskæftigelsesministerens hjemmel til at fastsætte regler om  

 betaling og indberetning af ATP-bidrag efter indstilling fra bestyrelsen for  

 ATP, § 18, stk. 2, 4. pkt., hvorefter skatteministeren efter aftale  

 med beskæftigelsesministeren fortsat fastsætter nærmere regler om  

 pensionsindberetning, samt § 36 a, hvorefter Beskæftigelsesrådet er  

 rådgivende for beskæftigelsesministeren i spørgsmål om ydelser efter loven.  

 Kompetencefordelingen kommer dermed til at svare til kompetencefordelingen i  

 lov om arbejdsløshedsforsikring m.v.
Til nr. 2 Det foreslås, at der skal være forløbet mindst 3 måneder  

 fra visitationen til fleksjob, før man kan overgå til fleksydelse.
 Der henvises i øvrigt til de almindelige bemærkninger pkt.  

 1.
Til nr. 3 og 8 Der er tale om konsekvensændringer som følge af forslagene  

 i § 1, nr. 6 og 7.
Til nr. 4 Det foreslås, at indbetalinger på en § 15  

 A-pensionsordning i pensionsbeskatningsloven efter det fyldte 60. år  

 tillægges  

 den pensionsværdi, der er opgjort ved det fyldte 60. år.
Det indebærer, at  

 alle  

 indbetalinger på en § 15 A-pensionsordning løbende tillægges  

 pensionsopgørelsen.
For hver indbetaling skal Arbejdsdirektoratet foretage en  

 ny beregning af pensionsfradraget.
Fradraget i fleksydelsen skal ske med  

 udgangspunkt i den ændrede pensionsværdi.
Fradragsberegningen skal ske efter  

 de  

 gældende regler herom, jf. § 18, stk. 4.
Forslaget medfører en pligt for pensionsselskaber mv. til  

 løbende at indberette indbetalinger på en § 15 A-pensionsordning efter  

 det  

 fyldte 60. år.
Efter forslaget til nyt stk. 7 får pengeinstitutter,  

 livforsikringsselskaber, pensionskasser mv. pligt til at foretage  

 indberetning  

 ved oprettelse af en sådan ordning efter det fyldte 60. år og ved  

 indbetalinger  

 på § 15 A-pensionsordninger efter det fyldte 60. år.
Beløbet, der skal  

 indberettes af pensionsselskaberne mv. er for pensionsordninger med løbende  

 livsvarige udbetalinger en beregnet årlig ydelse, og depotet for alle øvrige  

 ordninger  

 på tidspunktet for indberetningen, jf. principperne i § 18, stk. 4,  

 2. og 3. pkt.
 Der henvises i øvrigt til de almindelige bemærkninger pkt.  

 2.
Til nr. 5 Bestemmelsen svarer til arbejdsløshedsforsikringslovens  

 § 74 h.
De regler, der fastsættes administrativt, vil så vidt muligt  

 følge  

 reglerne om fleksibel efterløn, herunder at ferie med løn eller  

 feriegodtgørelse medfører fradrag.
 Der henvises i øvrigt til de almindelige bemærkninger pkt.  

 3.
Til nr. 6 Det foreslås at ophæve gældende lovs § 24 om årlig  

 fastsættelse pr. 1. april af fleksydelsen på grundlag af arbejdstiden i det  

 foregående kalenderår.
Efter gældende regler sker der dog en løbende  

 regulering  

 af fleksydelsen, hvis den gennemsnitlige ugentlige arbejdstid ændres med mere  

 end 2 timer.
I stedet vil der efter lovens § 26, jf. forslagets  

 § 1, nr. 7, blive fastsat regler, som giver mulighed for løbende at  

 regulere den udbetalte fleksydelse på baggrund af oplysninger om  

 fleksydelsesmodtagerens faktiske arbejdstid.
Fradraget fastsættes efter  

 reglerne i § 21, som affattet ved § 1, nr. 5.
 Der henvises i øvrigt til de almindelige bemærkninger pkt.  

 4.
Til nr. 7 Det foreslås i medfør af forslaget til ny § 26,  

 stk. 2, at fastsætte regler om udbetaling af fleksydelse på baggrund af  

 løbende erklæringer fra fleksydelsesmodtageren om arbejde og indtægter, der  

 medfører fradrag i fleksydelsen.
 Der henvises i øvrigt til de almindelige bemærkninger pkt.  

 3 og 4.
Til nr. 9 og 10 Det foreslås, at gældende lovs § 40, stk. 2 og 3,  

 ændres således, at personer, der på tidspunktet for visitationen til fleksjob  

 kunne have optjent ret til efterløn efter overgangsbestemmelserne i  

 arbejdsløshedsforsikringslovens § 74 a, stk. 2 og 3, får en  

 tilsvarende mulighed for at optjene ret til fleksydelse.
 Det foreslås videre at lovfæste gældende praksis, hvorefter  

 perioder med a-kassemedlemskab, efter at man er overgået til overgangsydelse  

 eller har fået udstedt efterlønsbevis, tæller med som optjeningstid i  

 fleksydelsesordningen, selv om der ikke er betalt efterlønsbidrag.
 Der henvises til i øvrigt til de almindelige bemærkninger.
Til § 2 Det foreslås, at loven træder i kraft 1. januar 2005.
 Bestemmelsen om en karensperiode på 3 måneder, som affattet  

 ved lovforslagets § 1, nr. 2, finder anvendelse på ansøgninger om  

 fleksydelse, der indgives efter lovens ikrafttræden.
 Der sker omberegning af indbetaling til pensioner efter  

 § 15 A i pensionsbeskatningsloven, når indbetalingen foretages efter  

 lovens ikrafttræden.
 Ændringen af overgangsreglerne vedrørende anciennitet har  

 virkning for opgørelser af anciennitet, der foretages efter lovens  

 ikrafttræden.
 For at sikre, at alle personer, der ved visitationen til  

 fleksjob kunne have optjent ret til efterløn, får samme mulighed for at  

 optjene  

 ret til fleksydelse, foreslås det, at personer, der har fået afslag på ret  

 til  

 fleksydelse fra det 60. år efter § 40, stk. 1, i den hidtil  

 gældende  

 lov, skriftligt kan anmode om at få opgjort anciennitet efter de nye regler.  

 Arbejdsdirektoratet vil tage kontakt til de berørte personer om muligheden  

 for  

 at få sagen genoptaget.
 Hvis en person, der tidligere har fået afslag på at kunne  

 overgå til fleksydelse fra det 60. år, har meldt sig ud af ordningen, kan der  

 ved ansøgningen om en ny opgørelse af ancienniteten efter lovændringen gives  

 tilladelse til, at der ses bort for afbrydelsen i indbetalingen af  

 fleksydelsesbidrag, jf. lovens § 40, stk. 6. Tilladelsen  

 forudsætter  

 efterbetaling af et beløb, der svarer til fleksydelsesbidragene for  

 afbrydelsen.
Fleksydelse kan tidligst udbetales med virkning fra den 1.  

 i måneden efter den nye opgørelse af ancienniteten.
De almindelige  

 betingelser  

 for udbetaling af fleksydelse skal i øvrigt være opfyldt, jf. lovens  

 § 22.
Bilag Lovforslaget sammenholdt med gældende lov Gældende formulering Lovforslaget 1.  

  

 Overalt  

 i loven, dog ikke i §§ 14, stk. 1, 18, stk. 2, 4. pkt., og 36  

 a, ændres »Beskæftigelsesministeren« til: »Direktøren for  

 Arbejdsdirektoratet«, »beskæftigelsesministeren« til: »direktøren for  

 Arbejdsdirektoratet« og »Beskæftigelsesministeriet« til:  

 »Arbejdsdirektoratet«.
 § 15.  

  

 Overgang til fleksydelse kan ske for personer, der er visiteret til et  

 fleksjob.
Stk. 2-4.  

  

 - - - 2.  

  

 I  

  

 § 15, stk. 1,  

  

 indsættes som  

  

 2. pkt.:
»Overgang til fleksydelse kan tidligst ske 3 måneder efter  

 visitationen til fleksjob.« § 17.
Stk. 1-6.  


  

 - - - 3.  


  

 § 17, stk. 7,  

  

 ophæves.
 Stk. 7.  

  

 Der  

 foretages en årlig omregning på grundlag af arbejdstiden i  

 fleksydelsesperioden i det foregående kalenderår, jf. § 24, stk. 1.  

 Der skal endvidere foretages omregning på baggrund af de oplysninger,  

 beskæftigelsesministeren modtager efter § 34.
§ 18.  

  

 For personer, der er omfattet af § 2, stk. 1, foretages der  

 nedsættelse af fleksydelsen på grund af pensionsordninger omfattet af afsnit  

 I i pensionsbeskatningsloven, dog ikke pensioner omfattet af  

 pensionsbeskatningslovens § 2, nr. 3, og § 2, nr. 4, litra b-e,  

 samt for opsparing fra Lønmodtagernes Dyrtidsfond.
Reglerne gælder endvidere  

 for tilsvarende udenlandske pensionsordninger.
 4.  

  

 I  

  

 § 18  

  

 indsættes efter stk. 5  

 som nye stykker:
Stk. 2.  

  

 Pengeinstitutter, livsforsikringsselskaber og pensionskasser m.v. samt  

 offentlige myndigheder, der forvalter pensionsordninger, som er omfattet af  

 stk. 1, 1. pkt., har pligt til at foretage indberetning af værdien af de  

 omfattede pensionsrettigheder ved personens fyldte 60. år.
For  

 pensionsordninger med løbende livsvarige udbetalinger indberettes en beregnet  

 årlig livsvarig ydelse ved udbetaling fra det 60. år.
For alle øvrige  

 pensionsordninger indberettes depotet.
Nærmere bestemmelser om  

 indberetningen, herunder om tidspunktet for indberetningen, fastsættes af  

 skatteministeren efter aftale med beskæftigelsesministeren.
Sker indberetning  

 ikke rettidigt, skal den indberetningspligtige betale en afgift til staten på  

 500 kr.
Reglerne i kildeskatteloven om redegørelse for indeholdelsen efter  

 kildeskattelovens § 57, jf. kildeskattelovens § 74, stk. 1,  

 nr. 2 og 3, og §§ 85 og 86 finder tilsvarende anvendelse på  

 indberetninger efter 1. pkt.
Indberetning sker elektronisk til Told- og  

 Skattestyrelsen, der videregiver oplysningerne i elektronisk form til  

 Beskæftigelsesministeriet.
Stk. 3.  

  

 Ved  

 behandling af ansøgningen om fleksydelse opgør Beskæftigelsesministeriet den  

 samlede værdi af ansøgerens pensionsordninger på tidspunktet ved det fyldte  

 60. år.
Opgørelsen foretages på grundlag af oplysninger, jf. stk. 2, om  

 de i stk. 1, 1. pkt., nævnte ordninger samt på grundlag af erklæring  

 afgivet af ansøgeren om værdien af pensionsopsparingen umiddelbart før det  

 60. år af de i stk. 1, 2. pkt., nævnte pensioner, pensioner omfattet af  

 pensionsbeskatningslovens § 2, nr. 2, samt pensioner omfattet af  

 firmapensionskasselovens § 1, stk. 2, nr. 2-4, og § 2,  

 stk. 3-5. For pensionsordninger med løbende livsvarige udbetalinger  

 oplyser ansøgeren en beregnet årlig livsvarig ydelse ved udbetaling fra det  

 60. år.
For alle øvrige pensionsordninger oplyses depotet.
Ansøgeren har  

 endvidere pligt til over for Beskæftigelsesministeriet at erklære, om  

 oplysningerne, der er indberettet efter stk. 2, er fyldestgørende.
Stk. 4.  

  

 For  

 personer, der overgår til fleksydelse, nedsættes fleksydelsen med 60 pct. af  

 følgende beløb: For pensionsordninger med løbende livsvarige udbetalinger  

 foretages nedsættelsen med udgangspunkt i et beløb, der svarer til 80 pct. af  

 den indberettede beregnede livsvarige årlige ydelse, jf. stk. 3, 3.  

 pkt., og stk. 2, 2. pkt.
For alle øvrige ordninger beregner  

 Beskæftigelsesministeriet en årlig ydelse som 5 pct. af det indberettede  

 depot, jf. stk. 2, 3. pkt.
Fleksydelsen nedsættes i hele  

 fleksydelsesperioden med 60 pct. af det beregnede beløb, der overstiger et  

 fradragsbeløb på 10.600 kr. årligt.
Nedsættelsen efter denne bestemmelse  

 foretages, uanset om pensionen udbetales i fleksydelsesperioden, jf. dog  

 stk. 5.
Stk. 5.  

  

 For alle,  

 der overgår til fleksydelse, medfører løbende udbetaling af pension (inklusiv  

 tillæg), som er led i et ansættelsesforhold, nedsættelse af fleksydelsen fra  

 det tidspunkt, den kommer til udbetaling i fleksydelsesperioden.
Nedsættelsen  

 sker med 50 pct. af det udbetalte pensionsbeløb.
Stk. 6.  

  

 Det  

 fradragsbeløb, der er nævnt i stk. 4, reguleres med  

 satsreguleringsprocenten, jf. lov om en satsreguleringsprocent.
Reguleringen  

 sker første gang den 1. januar 2002, og beløbet afrundes til nærmeste hele  

 kronebeløb, der kan deles med 100.
»Stk. 6.  

  

 En  

 person, der overgår til fleksydelse, og som efter det fyldte 60. år  

 indbetaler på en pensionsordning omfattet af § 15 A i  

 pensionsbeskatningsloven, skal løbende have opgjort værdien heraf ved enhver  

 indbetaling til ordningen.
Principperne i stk. 3 finder tilsvarende  

 anvendelse.
Pensionsopgørelsen indgår i beregningen efter stk. 4.  

 Arbejdsdirektoratet foretager omberegningen efter stk. 4 i forbindelse  

 med hver yderligere indbetaling på pensionsordningen.
 Stk. 7.  

  

 Økonomiministeren kan fastsætte regler om beregningsforudsætninger med hensyn  

 til nedsættelse af fleksydelse på grund af pensionsopsparing.
Stk. 7.  

  

 Ved  

 indbetaling på en § 15 A-pensionsordning efter det fyldte 60. år har  

 pensionsinstitutter m.v., jf. stk. 2, 1. pkt., pligt til at foretage  

 indberetning ved hver indbetaling frem til det fyldte 65. år.
Principperne i  

 stk. 2 finder tilsvarende anvendelse.
Personen har en tilsvarende pligt  

 til over for Arbejdsdirektoratet at oplyse om indbetalinger på disse  

 pensionsordninger.« Stk. 6 og 7 bliver herefter stk. 8 og 9  

.
 5.  


  

 § 21  

  

 affattes således:
 § 21.  

  

 Beskæftigelsesministeren  

 fastsætter regler om fradrag i fleksydelse på grund af ustøttet arbejde,  

 selvstændig virksomhed m.v.
 »§ 21.  

 Direktøren for Arbejdsdirektoratet fastsætter regler om, hvilken betydning  

 arbejde og indtægter, herunder selvstændig virksomhed, i fleksydelsesperioden  

 skal have for fleksydelsens størrelse.
 Stk. 2.  

  

 Beskæftigelsesministeren fastsætter regler om selvstændig virksomhed i  

 fleksydelsesperioden.
 Stk. 2.  

  

 Direktøren for Arbejdsdirektoratet kan fastsætte regler om kontrol af arbejde  

 og indtægter for fleksydelsesmodtagere, som har bopæl, arbejde eller  

 indtægter i Grønland, på Færøerne eller i et andet EØS-land, samt om kontrol  

 med, om fleksydelsesmodtageren i øvrigt opfylder betingelserne for ret til  

 fleksydelse.
Stk. 3.  

  

 Direktøren for Arbejdsdirektoratet fastsætter regler om drift af selvstændig  

 virksomhed i fleksydelsesperioden.« § 24.  

  

 Fleksydelse fastsættes hver 1. april på grundlag af arbejdstiden i  

 fleksydelsesperioden i det foregående kalenderår.
 6.  


  

 § 24  

  

 ophæves.
Stk. 2.  

  

 Fleksydelsen omregnes, hvis den gennemsnitlige ugentlige arbejdstid i det  

 løbende aktuelle kalenderår ændres med mere end 2 timer.
Omregningen sker med  

 virkning fra den 1. i måneden efter arbejdstidsændringen.
 § 26.  

  

 Beskæftigelsesministeren fastsætter  

 regler om udbetaling.
 7.  

  

 I  

  

 § 26  

  

 indsættes som  

  

 stk. 2  

  

 :
»Stk. 2.  

  

 Direktøren  

 for Arbejdsdirektoratet kan fastsætte regler om løbende indsendelse af  

 oplysninger om arbejde og indtægter og om fristen for indsendelse af  

 oplysningerne.« § 35.  

  

 Beskæftigelsesministeriet skal kontrollere, at fleksydelsesmodtagerens  

 oplysninger om arbejde ved siden af fleksydelsen svarer til det, der ligger  

 til grund for beregningen af fleksydelsen.
Beskæftigelsesministeriet skal  

 indhente oplysninger herom mindst én gang om året.
Stk. 2.  

  

 - - - 8.  


  

 § 35, stk. 1, 2. pkt.,  

  

 ophæves.
§ 40.  

  

 Personer født før 1. marts 1952 kan opfylde kravet til optjeningstiden, jf.  

 § 2, stk. 1, nr. 4, ved uafbrudt medlemskab af en anerkendt  

 arbejdsløshedskasse fra den 31. marts 1992 eller betaling af  

 fleksydelsesbidrag til mindst det fyldte 60. år.
Den uafbrudte optjeningstid  

 efter 1. pkt. skal mindst udgøre 10 år inden for de sidste 15 år.
Personen  

 skal have betalt efterlønsbidrag fra den 1. april 1999 og fleksydelsesbidrag  

 fra visitationen til fleksjob.
 9.  


  

 § 40, stk. 2  

  

 og  

  

 3,  

  

 affattes således:
Stk. 2.  

  

 Personer  

 født i perioden 1. marts 1952-31. marts 1959 kan opfylde kravet til  

 optjeningstiden, jf. § 2, stk. 1, nr. 4, ved uafbrudt medlemskab af  

 en anerkendt arbejdsløshedskasse og indbetaling af efterlønsbidrag eller  

 indbetaling af fleksydelsesbidrag fra 1. april 1999 til mindst det fyldte 60.  

 år.
Den uafbrudte optjeningstid efter 1. pkt. skal mindst udgøre 20 år inden  

 for de sidste 25 år.
Personen skal have betalt efterlønsbidrag fra den 1.  

 april 1999 og fleksydelsesbidrag fra visitationen til fleksjob.
»Stk. 2.  

  

 Personer  

 født før 1. april 1959, jf. dog stk. 1, kan opfylde kravet til  

 optjeningstiden, jf. § 2, stk. 1, nr. 4, ved medlemskab af en  

 anerkendt arbejdsløshedskasse og indbetaling af efterlønsbidrag eller  

 indbetaling af fleksydelsesbidrag fra 1. april 1999 til mindst det fyldte 60.  

 år.
Optjeningstiden skal mindst udgøre 20 år inden for de sidste 25 år.  

 Personen skal have betalt efterlønsbidrag uafbrudt fra den 1. april 1999 og  

 fleksydelsesbidrag uafbrudt fra visitationen til fleksjob  

.
Stk. 3.  

  

 Personer  

 født i perioden 1. april 1959-30. juni 1964 kan opfylde kravet til  

 optjeningstiden, jf. § 2, stk. 1, nr. 4, ved uafbrudt medlemskab af  

 en anerkendt arbejdsløshedskasse og indbetaling af efterlønsbidrag eller  

 indbetaling af fleksydelsesbidrag fra 1. juli 1999 til mindst det fyldte 60.  

 år.
Den uafbrudte optjeningstid efter 1. pkt. skal mindst udgøre 20 år inden  

 for de sidste 25 år.
Personen skal have betalt efterlønsbidrag fra den 1.  

 juli 1999 og fleksydelsesbidrag fra visitationen til fleksjob.
Stk. 3.  

  

 Personer  

 født i perioden 1. april 1959-30. juni 1964 kan opfylde kravet til  

 optjeningstiden, jf. § 2, stk. 1, nr. 4, ved medlemskab af en  

 anerkendt arbejdsløshedskasse og indbetaling af efterlønsbidrag eller  

 indbetaling af fleksydelsesbidrag fra 1. juli 1999 til mindst det fyldte 60.  

 år.
Optjeningstiden skal mindst udgøre 20 år inden for de sidste 25 år.  

 Personen skal have betalt efterlønsbidrag uafbrudt fra den 1. juli 1999 og  

 fleksydelsesbidrag uafbrudt fra visitationen til fleksjob.« Stk. 4.  

  

 For  

 personer, der er medlem af en anerkendt arbejdsløshedskasse, og som har været  

 fritaget for betaling af efterlønsbidrag efter § 77, stk. 5, nr. 4,  

 i lov om arbejdsløshedsforsikring m.v., som affattet ved lov nr. 1000 af 23.  

 december 1998, ligestilles medlemskab af arbejdsløshedskassen fra den 1.  

 april 1999 til den 1. juli 2001 med betaling af efterlønsbidrag efter  

 stk. 1-3.
 Stk. 5.  

  

 For  

 personer, der er medlem af en anerkendt arbejdsløshedskasse, og som er  

 omfattet af § 77, stk. 5, nr. 1, i lov om arbejdsløshedsforsikring  

 m.v., ligestilles medlemskab af arbejdsløshedskassen fra den 1. april 1999  

 med betaling af efterlønsbidrag efter stk. 1-3.
 10.  

  

 I  

  

 § 40  

  

 indsættes efter stk. 5  

 som nyt stykke:
Stk. 6.  

  

 Beskæftigelsesministeriet kan undtagelsesvis tillade, at der ses bort fra  

 afbrydelser i indbetaling af bidrag til arbejdsløshedsforsikringen,  

 efterlønsbidrag og fleksydelsesbidrag ved afgørelsen af, om kravene i  

 stk. 1-3 er opfyldt.
Tilladelsen kan gøres betinget af, at personen  

 efterbetaler bidragene for den pågældende periode.
»  

 Stk. 6.  

  

 For  

 personer, der er medlem af en anerkendt arbejdsløshedskasse, og som er  

 fritaget for at betale efterlønsbidrag som følge af, at personen modtager  

 overgangsydelse eller har fået udstedt et efterlønsbevis, jf. § 77,  

 stk. 5, nr. 2 og 3, i lov om arbejdsløshedsforsikring m.v., ligestilles  

 medlemskab af arbejdsløshedskassen efter fritagelsen med betaling af  

 efterlønsbidrag efter stk. 1-3.« Stk. 6 bliver herefter stk. 7.
