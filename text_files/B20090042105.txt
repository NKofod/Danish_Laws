Bekendtgørelse om ændring af bekendtgørelse om tildeling af jernbaneinfrastrukturkapacitet (kanaler) m.v.1) § 1 I bekendtgørelse nr. 59 af 2. februar 2004 om tildeling af jernbaneinfrastrukturkapacitet (kanaler) m.v. foretages følgende ændringer:
 1. Indledningen affattes således:
»I medfør af §§ 9, stk. 2-6, og 26 i lov om jernbane, jf. lovbekendtgørelse nr. 567 af 9. juni 2008, fastsættes efter bemyndigelse i henhold til § 24 a, stk. 1:« 2. § 1 affattes således:
 »§ 1. Ved tog forstås: en eller flere sammenkoblede jernbanetrækkraftenheder, som med eller uden tilkoblede vogne kører fra en jernbanestation til en anden.
 Stk. 2. Ved kanal forstås: En infrastrukturkapacitet på jernbanenettet, som i tid og geografi er defineret ved en sekvens af ankomst- og afgangstidspunkter for toget imellem begyndelsesstationen, mellemliggende stationer og ankomststationen.
 Stk. 3. Ved køreplan forstås: Den sammensætning af kanaler, som Banedanmark udarbejder for en given periode.
 Stk. 4. Ved net forstås: Hele den jernbaneinfrastruktur, der ejes og forvaltes af en infrastrukturforvalter.
Stk. 5. Ved overbelastet infrastruktur forstås: Et afsnit af jernbanenettet, hvor ønsket om kanaler efter samordning i visse perioder overstiger kapaciteten.« 3. »Banestyrelsen« ændres overalt til: »Banedanmark«.
 4. Efter § 8 og før overskriften »Kanaltildelingsprincipper« indsættes:
»Samarbejde om tildeling af infrastrukturkapacitet på mere end ét net § 8 a.
Infrastrukturforvalterne samarbejder om effektiv tilvejebringelse og tildeling af infrastrukturkapacitet, der går over mere end ét net.
Infrastrukturforvalterne organiserer internationale kanaler, især inden for rammerne af det transeuropæiske jernbanegodstransportnet (TEN-T).
§ 8 b.
Infrastrukturforvalterne opretter de nødvendige procedurer for tildeling og organisering af internationale kanaler.
 Stk. 2. I den procedure, der er oprettet for at koordinere tildelingen af infrastrukturkapacitet på internationalt plan, inddrages repræsentanter for infrastrukturforvaltere for alle jernbaneinfrastrukturer, hvis tildelingsbeslutninger har betydning for mere end én anden infrastrukturforvalter.
§ 8 c.
De nødvendige repræsentanter for infrastrukturforvaltere uden for Det Europæiske Fællesskab kan inddrages i procedurer for koordineret tildeling af infrastrukturkapacitet på internationalt plan.
Europa-Kommissionen underrettes og indbydes til at deltage som observatør.
§ 8 d.
På alle møder og alle andre aktiviteter, der vedrører tildeling af infrastrukturkapacitet til togdrift, der omfatter flere net, træffes beslutningerne udelukkende af repræsentanter for infrastrukturforvaltere.
 Stk. 2. Deltagerne i det i § 8 a omhandlede samarbejde sikrer, at navne på deltagere, driftsmetoder og alle relevante kriterier, som anvendes ved vurdering og tildeling af infrastrukturkapacitet, gøres offentligt tilgængelige.
§ 8 e.
Infrastrukturforvaltere, der indgår i det i § 8 a omhandlede samarbejde, skal vurdere behovet for og om nødvendigt foreslå og organisere internationale kanaler for at lette drift af godstog, som er genstand for en ad hoc-ansøgning, jf. artikel 23 i direktiv 2001/14/EF.
Stk. 2. Internationale kanaler, der er arrangeret på forhånd, jf. stk. 1, stilles til rådighed for ansøgere via enhver af de deltagende infrastrukturforvaltere.« § 2 Trafikstyrelsen, den 26. maj 2009 Carsten Falk Hansen / Jan Albrecht 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2001/14/EF af 26. februar 2001 om tildeling af jernbaneinfrastrukturkapacitet (EF-Tidende 2001 nr.
L 75, side 29 ff.).
