 I medfør af § 17, stk. 3, § 41, stk. 1, nr. 1, §§ 46, 73, 74, 78, 84 og  

 86, i lov om arbejdsmiljø, jf. lovbekendtgørelse nr. 646 af 18. december 1985  

 som ændret ved lov nr. 220 af 22. april 1987, lov nr. 380 af 13. juni 1990,  

 lov nr. 373 af 20. maj 1992 og lov nr. 474 af 24. juni 1992, samt efter  

 bemyndigelse i henhold til lovens § 73, fastsættes:
Område og definitioner § 1.  Bekendtgørelsen omfatter anvendelsen af tekniske  

 hjælpemidler ved arbejde eller arbejdsprocesser, hvad enten udførelsen heraf  

 sker for en arbejdsgiver eller ikke.
 Stk. 2.  Undtaget fra bekendtgørelsen er, jf. § 3 i lov  

 om arbejdsmiljø:
 § 2.  Ved tekniske hjælpemidler forstås i denne  

 bekendtgørelse:
 Stk. 2.  Ved anvendelse forstå i denne bekendtgørelse:
 Enhver brug af hjælpemidlet og alle hermed forbundne arbejdsfunktioner,  

 såsom ibrugtagning, udtagning af drift, betjening og overvågning,  

 vedligeholdelse, indstilling, reparation, rengøring og anden pasning af  

 hjælpemidlet.
 § 3.  Forpligtelserne efter denne bekendtgørelse  

 påhviler arbejdsgivere, virksomhedsledere, arbejdsledere og øvrige ansatte,  

 brugere, leverandører, projekterende, reparatører m.fl. efter  

 arbejdsmiljølovens almindelige regler, jf. § 2 og kapitel 4 i loven.
Almindelige bestemmelser § 4.  Anvendelse af tekniske hjælpemidler skal ske på  

 en sikkerheds- og sundhedsmæssig fuldt forsvarlig måde.
 § 5.  Et teknisk hjælpmiddel, der anvendes ved  

 udførelsen af et arbejde, skal være egnet eller tilpasset hertil, så  

 anvendelsen er sikkerheds- og sundhedsmæssigt fuldt forsvarlig.
 Stk. 2.  Valget af et teknisk hjælpemiddel skal ske  

 under hensyn til de forhold, hvorunder det skal anvendes, samt de risici, der  

 måtte opstå ved anvendelsen af det pågældende hjælpemiddel.
 Stk. 3.  Såfremt anvendelsen af et teknisk hjælpemiddel  

 desuagtet indebærer risiko for sikkerhed og sundhed, skal denne imødegås med  

 egnede foranstaltninger, som f.eks. afskærmning, udsugning og særligt  

 sikkerhedsudstyr eller andre sikkerhedstekniske forholdsregler, der sikrer en  

 sikkerheds- og sundhedsmæssigt fuldt forsvarlig udførelse af det pågældende  

 arbejde.
 § 6.  Et teknisk hjælpemiddel må kun anvendes, hvis  

 det opfylder de krav, der gælder for dets konstruktion, udstyr, sikring m.v.  

 ifølge Arbejdsministeriets bekendtgørelse nr. 694 af 7. august 1992 om  

 indretning af tekniske hjælpemidler og andre særlige regler, der måtte være  

 fastsat herom.
Opstilling § 7.  Opstillingen af et teknisk hjælpemiddel skal  

 være sikkerheds- og sundhedsmæssigt fuldt forsvarlig.
Stk. 2.  Det skal herunder sikres, at Brugsanvisning § 8.  I det omfang det har betydning for sikkerhed og  

 sundhed i forbindelse med anvendelsen af et teknisk hjælpemiddel, skal der  

 udarbejdes en brugsanvisning, der indeholder fyldestgørende oplysninger om  

 hjælpemidlets anvendelse.
 Stk. 2.  Hvis driftsforstyrrelser, svigt af automatik  

 eller andre ekstraordinære situationer ved hjælpemidlet kan bevirke farlige  

 tilstande, skal brugsanvisningen indeholde advarsel herom og instruktion for,  

 hvilke sikkerhedsforanstaltninger der skal træffes i de pågældende  

 situationer.
 Stk. 3.  Brugsanvisningen skal løbende holdes ajour,  

 bl.a. på grundlag af de erfaringer der bliver gjort med anvendelsen af  

 hjælpemidlet.
Stk. 4.  Brugsanvisningen skal udformes på dansk,  

 medmindre andet følger af særregler eller sikkerhedshensyn tilsiger  

 anvendelsen af andet sprog.
Brugsanvisningen skal findes let tilgængelig og i  

 det omfang, det er muligt, være angivet direkte på hjælpemidlet.
 Brug m.v.
 § 9.  Et teknisk hjælpemiddel må kun anvendes til de  

 arbejdsfunktioner og under de betingelser, det er egnet til, så  

 begrænsninger, der følger heraf, ikke overskrides til fare for sikkerhed  

 eller sundhed.
 Stk. 2.  Sikringsdele eller andet beskyttelsesudstyr  

 skal anvendes efter hensigten, og foreskrevne sikkerhedsforanstaltninger skal  

 iagttages.
 Stk. 3.  Anvendelse må ikke ske under forhold og  

 omstændigheder, som frembyder særlig fare, medmindre der er truffet effektive  

 sikkerhedsforanstaltninger herimod.
§ 10.  Igangsætning, standsning, omstyring eller anden  

 ændring eller indgreb i driften eller indstillingen af et teknisk  

 hjælpemiddel skal ske i overensstemmelse med de anvisninger og instruktioner,  

 der er givet herfor.
Dette må kun foretages, når der er skabt sikkerhed for,  

 at det kan ske uden fare.
§ 11.  Under arbejde med rengøring, reparation,  

 vedligeholdelse og lignende af et teknisk hjælpemiddel skal dette, så vidt  

 det er muligt af hensyn til det pågældende arbejde, være standset og på  

 effektiv måde sikret mod igangsætning.
Hvis dette ikke er muligt, skal der  

 træffes andre foranstaltninger, der effektivt sikrer, at arbejdet kan foregå  

 sikkerheds- og sundhedsmæssigt forsvarligt.
 Stk. 2.  Hvis der i øvrigt under særlige  

 arbejdsoperationer ved et teknisk hjælpemiddel kan være risiko for, at  

 personer kommer i berøring med farlige dele eller stoffer og materialer eller  

 på anden måde bliver udsat for skadelige påvirkninger, skal dette være  

 imødegået på effektiv måde.
Instruktion og oplæring § 12.  Ansatte skal instrueres om og i fornødent  

 omfang oplæres i anvendelsen af de tekniske hjælpemidler, de skal benytte  

 under arbejdet, således at anvendelsen kan ske sikkerheds- og sundhedsmæssigt  

 fuldt forsvarligt.
 Stk. 2.  Instruktionen og oplæringen skal som minimum  

 omfatte de i §§ 8 og 11 omhandlede forhold.
 § 13.  Hvis anvendelsen af et teknisk hjælpemiddel  

 frembyder en særlig fare for den, der beskæftiges herved eller andre  

 personer, skal arbejdsgiveren sørge for, at det kun anvendes af personer, der  

 er specielt udpeget hertil, og som har modtaget den hertil fornødne  

 instruktion og oplæring.
Eftersyn og vedligeholdelse § 14.  Det skal ved passende eftersyn og  

 vedligeholdelse sikres, at et teknisk hjælpemiddel til stadighed under  

 anvendelse holdes i forsvarlig stand og i overensstemmelse med de i § 6  

 nævnte krav.
Leverandørens anvisninger i så henseende skal følges.
 Stk. 2.  Skilte, opslag og anden mærkning på et teknisk  

 hjælpemiddel med oplysninger om dets data, betjening m.v. og eventuelle  

 risici skal holdes synlige og tydelige.
Skader og fejl på hjælpemidlet § 15.  Opstår der fejl eller skade på et teknisk  

 hjælpemiddel, som kan medføre ulykkes- eller sundhedsfare, eller opstår der  

 omstændigheder, der kan betyde, at betjenings-, overvågnings- eller  

 kontrolorganer, hvorpå hjælpemidlets sikkerhed beror, ikke fungerer efter  

 hensigten, skal hjælpemidlet tages ud af drift på en efter forholdene  

 forsvarlig måde, indtil manglerne er afhjulpet.
 § 16.  Hvis brugen af et teknisk hjælpemiddel er  

 forbundet med fare for sikkerhed eller sundhed på grund af mangler ved  

 hjælpemidlet eller andre særlige omstændigheder, skal der, så længe faren  

 består, være truffet passende foranstaltninger mod, at brug finder sted.  

 Eventuelt skal hjælpemidlet være fjernet fra arbejdsstedet, demonteret eller  

 lignende.
Særlige bestemmelser § 17.  For anvendelsen af de i bilag 1 nævnte tekniske  

 hjælpemidler gælder foruden §§ 4-16 detailreglerne fastsat i bilaget.
Stk. 2.  Desuden omfattes visse former for tekniske  

 hjælpemidler af særlige bekendtgørelser efter arbejdsmiljøloven, som  

 indeholder bestemmelser om anvendelsen.
Disse bekendtgørelser gældende pr. 1.  

 januar 1993 er anført i bilag 2.
 Stk. 3.  Ud over kravene ifølge arbejdsmiljølovgivningen  

 gælder for anvendelsen af tekniske hjælpemidler tillige de krav, der følger  

 af anden lovgivning, som f.eks. elektricitetslovgivningen og gaslovgivningen.
Detailregler § 18.  Direktøren for Arbejdstilsynet kan for  

 anvendelsen af enkelte arter af tekniske hjælpemidler fastsætte detailregler  

 i overensstemmelse med foranstående bestemmelser, herunder ændringer og  

 tilføjelser til bekendtgørelsens bilag.
Stk. 2.  I reglerne kan der desuden fastsættes  

 bestemmelser om Stk. 3.  Der kan i reglerne anvendes henvisning til  

 normer og standarder, når disse angives entydigt, herunder med datering.
 Stk. 4.  Direktøren for Arbejdstilsynet kan i reglerne  

 bemyndige tilsynskredsene til i nærmere angivet omfang at tillade afvigelser  

 fra detailreglerne.
 § 19.  Direktøren for Arbejdstilsynet kan udsende  

 anvisninger, hvori der gives nærmere retningslinier for, hvorledes  

 bestemmelser i bekendtgørelsen og detailregler kan opfyldes.
 § 20.  For tekniske hjælpemidler, der tillige er  

 omfattet af anden lovgivning vedrørende indretning og anvendelse af disse,  

 kan der ikke fastsættes regler efter foranstående bestemmelser uden  

 forudgående forhandling med de respektive myndigheder.
Dispensationer og klageadgang § 21.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelser i denne  

 bekendtgørelse, når det skønnes rimeligt og forsvarligt, og i det omfang, det  

 er foreneligt med Rådets direktiv nr. 89/655/EØF af 30. november 1989 om  

 minimumsforskrifter for sikkerhed og sundhed i forbindelse med  

 arbejdstagernes brug af arbejdsudstyr under arbejdet.
 § 22.  Afgørelser efter bekendtgørelsen kan påklages  

 efter § 81 i lov om arbejdsmiljø.
Straf § 23.  Medmindre højere straf er forskyldt efter lov  

 om arbejdsmiljø eller anden lovgivning straffes med bøde eller hæfte den, der Stk. 2.  For overtrædelse af §§ 4-16 og § 17, stk. 1,  

 jf. bilag 1, kan der pålægges en arbejdsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.
For  

 bødeansvaret fastsættes ingen forvandlingsstraf.
Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 24.  I detailregler efter bekendtgørelsen kan der  

 fastsættes straf for overtrædelse af bestemmelser i disse efter § 84 i lov om  

 arbejdsmiljø.
Ikrafttræden § 25.  Bekendtgørelsen træder i kraft den 1. januar  

 1993.
 Stk. 2.  Samtidig ophæves: Bekendtgørelse nr. 43 af 22.  

 januar 1981 om tekniske hjælpemidler, kapitel 5.
Arbejdstilsynet den 15. december 1992 Erik Andersen / Charlotte Skjoldager Bilag 1 Detailregler, jf. § 17, stk. 1.
1. Centrifuger 1.1 Centrifuger til erhvervsmæssig brug skal underkastes et eftersyn  

 mindst een gang om året af leverandøren eller en anden sagkyndig, jf. dog  

 pkt. 1.2.
 1.2 Centrifuger i ejendoms- og møntvaskerier og i vaskerier, hvor  

 centrifugerne også er tilgængelige for andre end ansat personale (f.eks. på  

 hospitaler og plejehjem), skal underkastes et eftersyn mindst een gang hver  

 6. måned af leverandøreren eller en anden sagkyndig.
 1.3 På eller i nærheden af centrifuger i ejendoms- og møntvaskerier skal  

 der til enhver tid på et iøjefaldende sted være anbragt to skilte med tydelig  

 og holdbar tekst af følgende ordlyd:
Prøv ikke at åbne låget før centrifugen er standset helt.
Fejl skal straks  

 meddeles til ejeren.
 1.4 For centrifuger i ejendoms- og møntvaskerier skal der findes en  

 journal, der skal opbevares på eller i nærheden af centrifugen.
 1.5 I journalen skal ejeren notere alle oplysninger om:
2. Excenterpresser og lignende 2.1 Løbende tilsyn og kontrol De dele af sikkerhedsudstyr, betjeningsorganer, koblingsmekanismer og  

 bremser, som er særlig udsat for slid eller anden påvirkning, der kan  

 medføre, at delene ikke virker som tilsigtet, skal ved brugerens (ejerens,  

 arbejdsgiverens) foranstaltning til stadighed holdes under omhyggeligt tilsyn  

 under overholdelse af de brugs- og vedligeholdelsesforskrifter, leverandøren  

 har medleveret.
 2.2 Fuldstændig gennemgang (kontrol) af koblingsmekanisme og bremse skal  

 foretages regelmæssigt og så hyppigt, som hensynet til forsvarlighed og til  

 pressens konstruktion og anvendelse kræver, normalt hver 3. måned ved 8  

 timers daglig benyttelse.
 For presser, der er leveret efter den 1. januar 1993, og som opfylder  

 reglerne ifølge kap. 2 i bekendtgørelse nr. 694 af 7. august 1992 om  

 indretning af tekniske hjælpemidler, kan dette tidsrum forlænges til 1 år,  

 medmindre leverandøren har foreskrevet hyppigere kontrol.
 2.3 Eftersyn og kontrol efter pkt. 2.1 og 2.2 skal foretages af  

 fabrikanten eller anden sagkyndig.
 2.4 For hver presse skal findes et kontrolkort, hvorpå resultatet af  

 gennemgangen efter pkt. 2.2 noteres.
3. Løfteredskaber 3.0 Disse detailregler gælder for mekanisk drevne løfteredskaber, der kan  

 løfte en byrde, som er understøttet af en del af løfteredskabet.
Undtaget fra  

 bestemmelserne er dog elevatorer mv. og løfteredskaber til brug for  

 bevægelseshæmmede personer.
 3.1 Opstilling og nedtagning af løfteredskaber må kun foretages af  

 kvalificerede opstillere eller under ledelse af en kvalificeret person.  

 Opstilling og nedtagning skal ske forsvarligt i overensstemmelse med  

 leverandørens anvisninger.
3.2.1 Løfteredskaber, der er indrettet til personløft, skal underkastes en  

 statisk belastningsprøve inden ibrugtagning efter 3.2.2 Den, der foretager belastningsprøven, skal udstede attest herom.  

 Attesten skal opbevares i journalen, jf. pkt. 3.4.1.
3.2.3 Belastningsprøver skal udføres således, at 3.2.4 Redskaber indrettet til personløft skal belastningsprøves med 50%,  

 dog mindst 100 kg, over største tilladte arbejdsbelastning, medmindre særlige  

 forhold gør sig gældende.
3.3.1 Løfteredskaber, der er indrettet til personløft, skal anmeldes til  

 den lokale arbejdstilsynskreds for opstillingsstedet inden ibrugtagning efter 3.3.2 Pligten til at anmelde påhviler den, der forestår opstilling af  

 redskabet.
Ved ejerskifte påhviler pligten dog ny ejer.
Anmeldelsen foretages  

 med en særlig blanket, der udleveres af Arbejdstilsynet.
 3.4.1 For ethvert anmeldepligtigt løfteredskab skal der findes en journal,  

 der skal opbevares på eller i nærheden af redskabet.
3.4.2 Journalen skal indeholde 3.5 Løfteredskaber må ikke benyttes til persontransport, medmindre de er  

 indrettet dertil.
3.6 Løfteredskaber, der er uden opsyn, må ikke forlades med motoren igang.  

 Når redskabet forlades uden opsyn, skal arbejdsredskabet og evt. hjælpeudstyr  

 anbringes i forsvarlig stilling.
Motoren skal være sikret mod, at  

 uvedkommende kan starte den.
 3.7.1 Som førere af løfteredskaber, hvortil der kræves certifikat, må kun  

 beskæftiges personer, der er i besiddelse af et sådant, jf. bekendtgørelse  

 nr. 136 af 28. marts 1978 om gaffeltruckførercertifikat, med senere  

 ændringer.
3.7.2 Kun personer, der har arbejdsopgaver på løfteredskabet, må færdes  

 eller opholde sig på dette, og det må kun ske på de dertil indrettede  

 adgangsveje og arbejdsplatforme, medmindre personen på anden forsvarlig måde  

 er sikret.
Før føreren er varskoet, må ingen personer gå op i et  

 løfteredskaber.
 3.8.1 Mindst hver 12. måned skal der af leverandøren eller anden sagkyndig  

 gennemføres et hovedeftersyn.
3.8.2 Brugte løfteredskaber skal underkastes hovedeftersyn, inden ny ejer  

 tager redskabet i brug.
Løfteredskaber, der har været lagt op, skal  

 underkastes hovedeftersyn, inden redskabet tages i brug.
4. Motorkædesave 4.1 Fælde-, skovnings- og beskæringsarbejde m.v. med motorkædesav må  

 arbejdsgiveren kun lade udføre, hvis der anvendes beskyttelseshjelm,  

 hørerværn, benbeskyttelse og fodværn.
De udleverede værnemidler skal bruges  

 under hele arbejdet. Øjenværn skal udleveres og benyttes i nødvendigt omfang.
4.2 Ved andet arbejde med motorkædesav skal de ovenfor nævnte værnemidler  

 anvendes i det omfang, arbejdet ikke på anden måde kan udføres sikkerheds- og  

 sundhedsmæssigt fuldt forsvarligt.
Brug af høreværn kræves dog altid, hvis  

 støjbelastningen er over 85 dB(A).
 4.3 De anvendte personlige værnemidler skal være i overensstemmelse med  

 bestemmelserne i Arbejdsministeriets bekendtgørelse nr. 651 af 23. juli 1992  

 om sikkerhedskrav m.v. til personlige værnemidler.
5. Transportredskaber 5.0 Disse detailregler gælder for mekanisk drevne transportredskaber.  

 Transporten kan foregå vandret, lodret eller skråt.
Undtaget fra reglerne er  

 dog elevatorer mv., transportredskaber til brug for bevægelseshæmmede  

 personer og jernbaners skinnekørende materiel, der omfattes af  

 jernbanelovgivningen, bortset fra arbejdskøretøjer på jernbanespor.
 5.1 Opstilling og nedtagning af transportredskaber må kun foretages af  

 kvalificerede opstillere eller under ledelse af en kvalificeret person.  

 Opstilling og nedtagning skal ske forsvarligt i overensstemmelse med  

 leverandørens anvisninger.
 5.2 Transportredskaber må ikke benyttes til persontransport, medmindre de  

 er indrettet dertil.
5.3 Transportredskaber, der er uden opsyn, må ikke forlades med motoren  

 igang.
Når redskabet forlades uden opsyn, skal arbejdsredskabet og evt.  

 hjælpeudstyr anbringes i forsvarlig stilling.
Motoren skal være sikret mod,  

 at uvedkommende kan starte den.
 5.4.1 Som førere af transportredskaber, hvortil der kræves certifikat, må  

 kun beskæftiges personer, der er i besiddelse af et sådant, jf.  

 bekendtgørelse nr. 136 af 28. marts 1978 om gaffeltruckførercertifikat, med  

 senere ændringer.
5.4.2 Kun personer, der har arbejdsopgaver på transportredskabet, må  

 færdes eller opholde sig på dette, og det må kun ske på de dertil indrettede  

 adgangsveje og arbejdsplatforme, medmindre personen på anden forsvarlig måde  

 er sikret.
Før føreren er varskoet, må ingen personer gå op i et  

 transportredskab.
 5.5.1 Mindst hver 12. måned skal der af leverandøren eller anden sagkyndig  

 gennemføres et hovedeftersyn.
5.5.2 Brugte transportredskaber skal underkastes hovedeftersyn, inden ny  

 ejer tager redskabet i brug.
Transportredskaber, der har været lagt op, skal  

 underkastes hovedeftersyn, inden redskabet tages i brug.
Bilag 2 Oversigt over øvrige gældende arbejdsmiljøbekendtgørelser med bestemmelser  

 vedrørende anvendelse af tekniske hjælpemidler, pr. 1. januar 1993, jf. § 17, stk. 2.
Boltepistoler Bekendtgørelse nr. 621 af 11.december 1975 om indretningen og brugen af  

 boltepistoler og deres tilbehør og tilhørende forskrift (Arbejdstilsynets  

 publikation 59/75).
Containere Bekendtgørelse nr. 70 af 22. februar 1980 om konvention om sikre  

 containere.
Dampkedler 1. Bekendtgørelse nr. 564 af 22. december 1971 om  

 dampkedelanlæg på landjorden som ændret ved bekendtgørelse nr. 262 af 8.  

 april 1988.
 2. Bekendtgørelse nr. 565 af 22.december 1971 om  

 pasning af dampkedler.
Elevatorer 1. Bekendtgørelse nr. 626 af 18. december 1980 om  

 indretning og brug af mekanisk drevne elevatorer.
 2. Bekendtgørelse nr. 628 af 18. december 1980 om  

 sikkerhedsregler ved montørarbejde ved elevatorer m.v.
Gaffeltruck Bekendtgørelse nr. 136 af 28. marts 1978 om gaffeltruckførercertifikat,  

 som ændret senest ved bekendtgørelse nr. 96 af 11. marts 1982.
 Hejseredskaber m.v.
 1. Arbejdstilsynets bekendtgørelse af 14. december  

 1992 om hejseredskaber og spil.
 2. Bekendtgørelse nr. 509 af 15. oktober 1976 om  

 kranførercertifikat, som ændret ved bekendtgørelse nr. 121 af 21. marts 1979.
Køleanlæg Bekendtgørelse nr. 539 af 30. december 1950 om indretning og brugen af  

 køleanlæg.
Naturgasanlæg Bekendtgørelse nr. 414 af 8. juli 1988 om sikkerhedsbestemmelser for  

 naturgasanlæg efter lov om arbejdsmiljø, som ændret ved bekendtgørelse nr.  

 292 af 2.maj 1990.
Selvkørende motorkøreredskaber Se traktorer.
Traktorer Bekendtgørelse nr. 519 af 30. juli 1987 om førerværn til traktorer og  

 visse selvkørende motorkøreredskaber.
Trykbeholdere 1. Bekendtgørelse nr. 746 af 26. november 1987 om  

 trykbeholdere og rørsystemer under tryk, som ændret ved bekendtgørelse nr.  

 628 af 7. september 1990.
 2. Bekendtgørelse nr. 626 af 10. august 1990 om  

 trykbeholdere, der transporteres med indhold.
(* 1) Bekendtgørelsen indeholder bestemmelser, der gennemfører Rådets  

 direktiv nr. 89/655/EØF.
EF-Tidende nr.
L 393 af 30. december 1989, s. 13.
