Den 14. januar 1990 undertegnedes i Kampala følgende overenskomst om fagligt samarbejde:
Oversættelse OVERENSKOMST OM FAGLIGT SAMARBEJDE MELLEM KONGERIGET DANMARKS REGERING  

 OG REPUBLIKKEN UGANDAS REGERING Præambel Kongeriget Danmarks regering og Republikken Ugandas regering, som ønsker  

 at styrke de retlige og institutionelle rammer for deres faglige samarbejde,  

 har indgået følgende overenskomst:
Artikel I De kontraherende parters forpligtelser Danmarks regering stiller sådant personel, og sådanne materielle  

 ressourcer og uddannelsesmuligheder til rådighed for Ugandas regering, som de  

 to parter i hvert enkelt tilfælde træffer beslutning om.
Ugandas regering  

 sikrer den effektive anvendelse af nævnte personel, materielle ressourcer og  

 uddannelsesmuligheder.
Særskilte aftaler om enkeltprojekter kan indgås.
Artikel II Personellets status og anvendelse 1. Personel, der gør tjeneste i medfør af nærværende  

 overenskomst, er rådgivere rekrutteret gennem Udenrigsministeriets Afdeling  

 for Internationalt Udviklingssamarbejde (i det følgende benævnt Danida) eller  

 gennem andre kanaler efter aftale med Danida til udførelse af enten  

 kortfristede, d.v.s. maksimalt for 6 måneder, eller langfristede opgaver, og  

 hvis løn betales fuldt ud af den danske regering.
 2. Ugandas kompetente myndigheder giver i hvert enkelt  

 tilfælde Danida en fuldstændig stillingsbeskrivelse for den ønskede rådgiver  

 med angivelse af stillingens opgaver samt væsentlige og ønskelige  

 kvalifikationer hos den pågældende ansøger.
 3. Danida giver Ugandas kompetente myndigheder alle de  

 til vurdering af ansøgeren nødvendige oplysninger vedrørende uddannelse og  

 tidligere faglig erfaring.
4. Ugandas kompetente myndigheder og Danida træffer i  

 fællesskab beslutning om, i hvilke tilfælde »counterparts« skal  

 udpeges af Ugandas regering for rådgivere, der er udsendt af Danmarks  

 regering inden for rammerne af nærværende overenskomst, eller om andre  

 foranstaltninger, der skal træffes for at nå de tilsigtede mål.
Rådgiverne er  

 forpligtet til at være behjælpelige med at uddanne »counterparts«  

 eller andet personel udpeget af Ugandas myndigheder.
 5. Enhver rådgiver skal under sin tjeneste være  

 undergivet Ugandas regerings instrukser og love.
 6. (a) Bortset fra tilfælde af forsætlig  

 tjenesteforseelse eller grov uagtsomhed bærer Ugandas regering enhver risiko  

 og dækker ethvert krav, som måtte hidrøre fra, opstå under, eller på anden  

 måde have forbindelse med enhver virksomhed, som omfattes af nærværende  

 overenskomst.
7. Ugandas regering har ret til at anmode om  

 hjemkaldelse af enhver rådgiver, hvis arbejde eller adfærd er  

 utilfredsstillende.
Før udøvelsen af denne ret forpligter Ugandas regering  

 sig til at rådføre sig med Danmarks regering.
 Danmarks regering har ret til når som helst at hjemkalde enhver rådgiver.  

 Før udøvelsen af denne ret vil Danmarks regering, med mindre usædvanlige  

 omstændigheder kræver at vedkommende rådgiver hjemkaldes øjeblikkeligt,  

 rådføre sig med Ugandas regering herom samt om foranstaltninger til sikring  

 af hurtig erstatning af sådant personel.
 8. Efter aftale mellem Danida og Ugandas kompetente  

 myndigheder kan en rådgiver i tjenesteperioden forflyttes fra en stilling til  

 en anden.
 9. De i nærværende overenskomst indeholdte  

 bestemmelser gælder ligeledes for personel udsendt i forbindelse med andre  

 programmer i Uganda i henhold til aftale med Danida.
Artikel III Danmarks regerings forpligtelser Den danske regering betaler:
1. Omkostningerne ved rådgivernes rejse til og fra  

 tjenestestedet i Uganda.
Hvor rådgiverne er udsendt i over 6 måneder, betales  

 tillige rejseudgifter for deres familier.
2. Omkostningerne ved forsendelse til og fra  

 tjenestestedet i Uganda af personlige ejendele tilhørende rådgivere udsendt i  

 mindre end 6 måneder.
Hvor udsendelsen varer mere end 6 måneder, betales  

 omkostningerne ved forsendelse af personlige ejendele og indbo tilhørende  

 rådgiverne og deres familier.
 3. Forsikring der dækker læge- og hospitalsudgifter.
 4. Al løn og alle tillæg, der tilkommer rådgivere for  

 tjeneste i Uganda i medfør af nærværende overenskomst.
 5. Hoteludgifter og dagpenge for rådgivere og deres  

 familier, som i begyndelsen må bo på hotel.
Artikel IV Ugandas regerings forpligtelser 1. Vedrørende de i henhold til nærværende overenskomst  

 ansatte rådgivere vil Ugandas regering:
 2. Ugandas regering forpligter sig til at:
 3. Ugandas regering sørger for at rådgivere fritages  

 for:
 4. Ugandas regering udsteder frit visum til flere ind-  

 og udrejser, samt arbejds- og opholdstilladelse til rådgiverne og deres  

 familier.
 5. Ugandas regering sørger for at rådgiveren fritages  

 for krav om faglig registrering.
 6. Ugandas regering yder bistand ved toldklarering af  

 de ovenfor under 3 (b) og (c) nævnte genstande.
 7. Ugandas regering sikrer, at der ikke foretages  

 valutakontrol med midler overført til Uganda af Danida i forbindelse med  

 aktiviteter aftalt i overensstemmelse med nærværende overenskomst, under  

 forudsætning af at de til formålet oprettede bankkonti udelukkende benyttes  

 til disse aktiviteter, og at saldi på sådanne konti fuldt ud kan omveksles  

 til danske kroner eller enhver anden konvertibel valuta.
8. Ugandas regering tillader enhver rådgiver at åbne  

 en konto i udenlandsk valuta.
Hvad angår udførsel af salgsprovenuet for  

 rådgivernes motorkøretøj, skal rådgiverne sende separat ansøgning til Bank of  

 Uganda, som vil behandle ansøgningerne i overensstemmelse med de  

 valutakontrolbestemmelser, der er gældende på tidspunktet for rådgivernes  

 afrejse.
Artikel V Bestemmelserne i nærværende overenskomst gælder ligeledes for rådgivere,  

 rekrutteret af Danida, som allerede arbejder i Uganda i medfør af det faglige  

 samarbejde, der består mellem de to regeringer, samt rådgivernes familier.
Artikel VI Materielle ressourcer 1. Danmarks regering afholder udgifter til udstyr og  

 materiel nævnt under Artikel I samt ekspeditions- og transportudgifter af  

 sådant udstyr og materielle ressourcer fra oprindelsesstedet til  

 bestemmelsesstedet i Uganda.
2. Ugandas regering yder fritagelse for al told og  

 andre fiskale afgifter på udstyr, materiel, forsyninger og reservedele, som  

 leveres af Danmark til aktiviteter, hvorom aftale er truffet, og yder bistand  

 ved toldklarering af sådanne varer.
Med mindre andet er aftalt, bliver det  

 ovenfor omtalte udstyr, materiel etc., der betales af Danida, Ugandas  

 regerings ejendom, når den aktivitet, til hvilken de er tiltænkt, ophører.
Artikel VII Stipendier 1. Stipendier til studier i Danmark stilles med  

 forbehold af den danske regerings godkendelse til rådighed for ansøgere, som  

 er behørigt udvalgt og indstillet af Ugandas regering.
2. (a) Der ydes ikke stipendier til længerevarende  

 grundlæggende studier, men kun til special-studier til ansøgere, som har  

 afsluttet deres grundlæggende uddannelse.
Studieprogrammer udfærdiges normalt  

 kun på engelsk.
 3. Danmarks regering betaler:
 4. Ugandas regering forventes at garantere, at  

 stipendiaten efter fuldførelsen af sit studieprogram i Danmark kan vende  

 tilbage til sin tidligere stilling i sit hjemland.
 5. Ugandas regering betaler den del af stipendiatens  

 løn, der tilfalder denne i henhold til gældende bestemmelser, for at denne  

 fortsat kan opfylde sine økonomiske forpligtelser i sit hjemland.
Artikel VIII Vurdering Efter afslutningen af enhver del af det faglige samarbejde kan de  

 kontraherende parter rådføre sig med hinanden for at analysere resultaterne.
Artikel IX Enhver stridighed om fortolkningen eller gennemførelsen af nærværende  

 overenskomst skal bilægges venskabeligt parterne imellem for at sikre en  

 vellykket gennemførelse af de i nærværende overenskomst indeholdte mål.
Artikel X Ændringer Nærværende overenskomst kan ændres eller suppleres ved brevveksling efter  

 indbyrdes aftale mellem de kontraherende parter.
Artikel XI Ikrafttræden og ophør Nærværende overenskomst træder i stedet for Overenskomsten om teknisk  

 samarbejde mellem Danmarks regering og Ugandas regering, som trådte i kraft  

 den 3. juli 1968. Nærværende overenskomst træder i kraft på datoen for dens  

 undertegnelse og forbliver i kraft i fem år og derefter fra år til år,  

 medmindre den skriftligt opsiges af en af de kontraherende parter mindst 6  

 måneder før udløbet af det pågældende år.
 Udfærdiget i Kampala den 14. januar 1990 i to originaleksemplarer på  

 engelsk (begge eksemplarer har samme gyldighed).
