Kendelse fra Pressenævnet i sag nr.  

 7/1994 Tantec A/S og direktør [K] har klaget over en  

 artikel i Kolding Folkeblad den 7. december 1993, idet klagerne har anmodet  

 om genmæle over for nogle oplysninger i artiklen.
Endvidere finder  

 klagerne, at bladet i denne og nogle tidligere artikler har overtrådt  

 god presseskik.
Artiklen den 7. december 1993 omtalte en straffesag,  

 hvorunder den tidligere direktør og stifter af Tantec A/S samt en  

 anden tidligere medarbejder blev dømt for at have tilegnet sig  

 erhvervshemmeligheder fra firmaet og for dermed at have overtrådt  

 markedsføringsloven.
De to blev i november 1992 begge idømt  

 ubetinget hæftestraf ved byretten.
I oktober 1993 stadfæstede  

 landsretten dommen.
 Det hed bl.a. i artiklen:
"En dag eller to efter at være blevet instrueret  

 heri på virksomheden, foretog [A] (den ene domfældte) et back-up  

 - producerede en edb-sikkerhedskopi - på sin egen computer.
I to  

 eksemplarer.
Det ene sæt disketter deponerede han i virksomhedens  

 pengeskab, og det andet tog han med sig hjem.
Siden brugte han det - på  

 opfinder [B]s (den anden domfældte) udstyr - til at genskabe et skelet  

 for et varekartotek, som han havde været vant til at føre det,  

 et skelet, man kunne købe sig til eller producere på en dag.
 Eller også brugte han det til at aflure Tantec dets  

 mest vitale hemmeligheder om leverandører, komponenter, kunder og  

 økonomi.
Tantec og landsretten mener, at det var det  

 sidstnævnte, [A] gjorde, og med direktør [K]s ord havde han med  

 backupen afsløret Tantec på kryds og tværs ved  

 "fuldstændig at gennemskue virksomheden økonomisk"." Det fremgik af artiklen, at straffesagen muligvis havde  

 forbindelse til en anden sag i USA, hvor en tidligere Tantec-ansat var  

 mistænkt for at have drevet industrispionage mod Tantecs  

 søsterselskab.
 Tantecs direktør [K] blev citeret  

 således:
"- Det er lykkedes at få dette til at se ud som en  

 international sammensværgelse, og det har nok været medvirkende  

 til at skabe netop det udfald, som sagen fik, siger [K]." og "- Jeg mente, der var en sammenhæng mellem tyveriet  

 af forretningshemmeligheder i USA og det der foregik på Tantec i  

 Lunderskov, forklarede direktør [K] under vidneansvar i  

 landsretten." Klagerne har under sagen for Pressenævnet fremlagt  

 udskrift af retsbogen med gengivelse af [K]s vidneforklaring i landsretten.  

 Citatet i artiklen fremgår ikke heraf.
Kolding Folkeblad har tidligere i artikler den 14.  

 november 1992 samt den 28. marts, den 4. april, den 18. oktober, den 21.  

 oktober og den 22. oktober 1993 omtalt straffesagen.
Bladet forholdt sig i  

 disse artikler kritisk til, om de domfældte havde handlet strafbart,  

 men gengav objektivt retsinstansernes afgørelser om  

 spørgsmålet.
Klagerne har til støtte for kravet om  

genmæle gjort gældende, at [K] ikke har udtalt sig som  

 anført i citaterne.
Da landsretten efter klagernes opfattelse har  

 forkastet de domfældtes forklaringer som usandfærdige, finder  

 klagerne endvidere, at landsrettens præmisser skal medtages i  

 genmælet.
Klagerne har derfor bedt om følgende:
 "Genmæle:
 Som advokat for Tantec A/S, Lunderskov og [K],  

 direktør sammesteds, anmodes optrykt følgende  

 genmæle:
 Kolding Folkeblad bragte den 7.12.1993 en artikel med  

 overskriften "Spionagens amerikanske forbindelse".
 I artiklen blev direktør [K] citeret for at have  

 udtalt følgende:
"Det er lykkedes at få dette til at se ud som en  

 international sammensværgelse, og det har nok været medvirkende  

 til at skabe netop det udfald, som sagen fik." og under vidneafhøringen i landsretten at skulle  

 have udtalt følgende:
"Jeg mente, der var en sammenhæng mellem tyveriet af  

 forretningshemmeligheder i USA og det der foregik på Tantec i  

 Lunderskov." Begge de angivne citater er urigtige, idet direktør  

 ikke har udtalt sig som angivet, og idet han slet ikke har udtalt sig om  

 sagen til pressen.
 For at undgå flere misforståelser, optrykkes  

 Vestre Landsrets præmisser:
"Det må efter bevisførelsen for landsretten  

 lægges til grund, at de data, som de tiltalte havde tilegnet sig, og  

 som i udskrevet stand ville fylde 1300 A 4 sider, indeholdt blandt andet  

 følgende oplysninger: Omsætningstal for 1986 og fremefter, de  

 enkelte ordrer, der var afskibet månedsvis, statistikker, kundelister,  

 leverandørkartotek med kontaktpersoner og oplysninger om de  

 komponenter, der indgik i anlæggene, hvilke oplysninger var kommercielt  

 særdeles afslørende for Tantec A/S.
Det findes herefter  

 utvivlsomt, at de pågældende oplysninger må anses for  

 erhvervshemmeligheder i markedsføringslovens forstand.
I betragtning  

 af, at tiltalte B allerede var i besiddelse af en ældre udskrift  

 af varekartotekstrukturen, at tiltalte ville være i stand til  

 selv at konstruere et tilsvarende kartotek på ganske kort tid,  

at et strukturkartotek kunne købes for et par tusinde kroner,  

at indtastning at relevante dato i et sådant program ville  

 være meget lidt tidskrævende, og at de oplysninger, der  

 indeholdtes i Tantecs kartotek må antage at være af vital  

 betydning for en nystartet virksomhed, findes det ubetænkeligt at  

 forkaste de tiltaltes forklaringer om, at de alene havde til hensigt at  

 tilegne sig selve varestrukturprogrammet.
 Det tiltrædes herefter, at de tiltalte er fundet  

 skyldige som sket.
Da straffene under hensyn til forholdets karakter findes  

 passende bestemt, stadfæster landsretten dommen."" Til støtte for klagen over, at Kolding Folkeblad  

 har overtrådt god presseskik, har klagerne gjort gældende,  

 at citaterne som anført i genmælet er ukorrekte.
Klagerne har endvidere gjort gældende, at bladets  

 omtale af sagen - trods fældende straffedomme i 2 instanser - har  

 været ensidig.
Klagerne er blevet fremstillet som brutale kapitalister,  

 der med al magt har forsøgt at knuse nogle forfulgte  

 uskyldigheder.
 I en udtalelse om klagen har Kolding Folkeblad gjort  

 gældende, at genmælet efter sin udformning ligger uden for  

 medieansvarslovens rammer.
 Bladet har endvidere afvist klagen over, at artikelserien  

 ikke er objektiv.
 Følgende nævnsmedlemmer har deltaget i sagens  

 behandling: Else Mols, Henrik Antonsen, Ulrik Holmstrup og Preben  

 Sørensen.
 Pressenævnet udtaler:
Kolding Folkeblad har under sin kritiske belysning af  

 straffesagen til stadighed givet objektive beskrivelser af retsinstansernes  

 afgørelser.
I artiklen den 7. december 1993 har bladet endvidere  

 sammenfattet parternes hovedsynspunkter og landsrettens stillingtagen hertil.  

 Pressenævnet finder derfor ikke, at bladet har handlet i strid med de  

 vejledende retningslinier for retsreportage.
Som sagen er oplyst, finder Pressenævnet ikke, at  

 bladet har godtgjort, at [K] har udtalt sig som angivet i artiklen.
Kolding  

 Folkeblad har derfor overtrådt god presseskik og Pressenævnet  

 udtaler sin kritik.
 Da oplysningerne om [K]s udtalelser findes egnet til at  

 påføre klagerne økonomisk eller anden skade af betydning,  

 er klagerne berettiget til genmæle.
 Kolding Folkeblad pålægges herefter i  

 medfør af medieansvarslovens § 49 at offentliggøre  

 følgende:
 "Kendelse fra Pressenævnet.
Kolding Folkeblad bragte den 7. december 1993 en artikel  

 med overskriften "Spionagens amerikanske forbindelse". Artiklen handlede om  

 en straffesag, hvorunder den tidligere direktør og stifter af Tantec  

 A/S samt en anden tidligere medarbejder blev dømt for at have tilegnet  

 sig erhvervshemmeligheder fra firmaet og for dermed at have overtrådt  

 markedsføringsloven.
De to blev i november 1992 begge idømt  

 ubetinget hæftestraf ved byretten.
I oktober 1993 stadfæstede  

 landsretten dommen.
Tantec A/S og direktør [K] har ved advokat Tom  

 Tønnies klaget til Pressenævnet over artiklen.
I en kendelse af  

 24. marts 1994 har nævnet bestemt, at klagerne har krav på  

 følgende  genmæle, som er udformet af deres advokat:
 "I artiklen den 7. december 1993 blev direktør [K]  

 citeret for at have udtalt følgende:
"Det er lykkedes at få dette til at se ud som en  

 international sammensværgelse, og det har nok været medvirkende  

 til at skabe netop det udfald, som sagen fik." og under vidneafhøringen i landsretten at skulle  

 have udtalt følgende:
"Jeg mente, der var en sammenhæng mellem tyveriet af  

 forretningshemmeligheder i USA og det der foregik på Tantec i  

 Lunderskov." Begge de angivne citater er urigtige, idet direktør  

 ikke har udtalt sig som angivet, og idet han slet ikke har udtalt sig om  

 sagen til pressen.
 København, den 14. april 1994.
Else Mols, Henrik Antonsen, Ulrik Holmstrup og Preben  

 Sørensen." Afsagt den 14. april 1994.
