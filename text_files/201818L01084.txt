Ændringsforslag stillet den 29. april 2019 Ændringsforslag til 3. behandling af Forslag til lov om ændring af lov om organisering og understøttelse af beskæftigelsesindsatsen m.v., lov om aktiv socialpolitik, lov om sygedagpenge, integrationsloven og forskellige andre love (Konsekvenser af aftale om en forenklet beskæftigelsesindsats m.v.) [af beskæftigelsesministeren (Troels Lund Poulsen)]:
Til § 2 Af beskæftigelsesministeren:
 1) Efter nr. 1 indsættes som nyt nummer:
»01. I § 1, stk. 2, 2. pkt., § 5, stk. 2, nr. 1, og stk. 3, § 8, stk. 2, 1. pkt., § 11, stk. 1, § 13, stk. 2, nr. 4 og 7, stk. 4, 1. pkt., og stk. 5, 1. pkt., § 13 a, stk. 3, 4. pkt., § 13 c, § 13 f, stk. 10, nr. 2, § 25, stk. 7, 1. pkt., § 31, stk. 1, 1. pkt., § 36, stk. 1 og 3, § 40 a, stk. 2, 1. pkt., § 41, stk. 1, nr. 1 og to steder i nr. 2, i § 68 a, stk. 3, 1. pkt., § 69 j, stk. 10, 1. pkt., § 93, stk. 1, nr. 2, og stk. 3, og § 94, stk. 2, ændres »integrationsprogrammet« til: »selvforsørgelses- og hjemrejseprogrammet eller introduktionsprogrammet«.« [Konsekvens af den i ændringsforslag nr. 23 foreslåede § 02] 2) Efter nr. 4 indsættes som nyt nummer:
»02. I § 5, stk. 4, der bliver stk. 5, ændres »§ 54 a« til: »§ 73 c«.« [Konsekvens af flytningen af reglerne om ydelser m.v. under revalidering til et nyt kapitel 6 c] 3) Efter nr. 5 indsættes som nyt nummer:
»03. I § 8, stk. 2, 1. pkt., § 8 a, stk. 1 og 2, § 10 e, 1. pkt., § 11, stk. 1, stk. 5, 1. pkt., og stk. 11, 1. pkt., § 13 a, stk. 1, 3. pkt., § 13 b, stk. 1, 1. pkt., § 13 d, stk. 1 og 4, § 13 f, stk. 10, nr. 1, § 25 a, stk. 1, 1. og 2. pkt., § 25 b, stk. 6, nr. 1, og stk. 8, § 25 c, stk. 4, § 31, stk. 1, 1. pkt., § 34, stk. 7, § 35, stk. 5, § 42, stk. 2 og 3, to steder i § 43, stk. 2, i § 44 a, 1. pkt., to steder i § 82 a, stk. 1, 3. pkt., i § 89, stk. 3, 1. pkt., og § 96 a, stk. 1, 1. pkt., ændres »integrationsydelse« til: »selvforsørgelses- og hjemrejseydelse, overgangsydelse«.« [Konsekvens af den i ændringsforslag nr. 23 foreslåede § 02] 4) Nr. 10 affattes således:
»10. I § 10 e, 1. pkt., ændres »§§ 70 h og 70 i« til: »§§ 127 og 128«, og »eller hvis en person anmoder om revalideringsydelse efter kapitel 6, ressourceforløbsydelse efter kapitel 6 a eller 6 b« ændres til: »eller hvis en person anmoder om ressourceforløbsydelse efter kapitel 6 a eller 6 b, revalideringsydelse efter kapitel 6 c«.« [Konsekvens af flytningen af reglerne om ydelser m.v. under revalidering til et nyt kapitel 6 c] 5) Efter nr. 11 indsættes som nyt nummer:
»04. I § 10 f, stk. 1, § 10 g, stk. 1, § 10 h, stk. 1, § 10 i, stk. 1, § 11, stk. 4, 1. og 2. pkt., stk. 6, 2. pkt., og stk. 11, 3. pkt., § 12, stk. 2, 1. pkt., § 13, stk. 13, § 13 f, stk. 3, stk. 4, 2. pkt., stk. 5 og stk. 7, 3. pkt., § 22, stk. 1, to steder i § 25 b, stk. 11, to steder i § 26, stk. 2 og i stk. 8, 1. pkt., to steder i § 43, stk. 1, i § 82 a, stk. 3, og § 91, stk. 3, ændres »integrationsydelse« til: »selvforsørgelses- og hjemrejseydelse eller overgangsydelse«.« [Konsekvens af den i ændringsforslag nr. 23 foreslåede § 02] 6) I den under nr. 16 foreslåede affattelse af § 13, stk. 2, ændres i nr. 6 og 9 »integrationsprogrammet« til: »selvforsørgelses- og hjemrejseprogrammet eller introduktionsprogrammet«.
[Lovteknisk ændring som følge af at benævnelsen integrationsprogram ændres] 7) Nr. 26 affattes således:
 »26. § 13, stk. 14, affattes således:
»Stk. 14. For personer, der modtager selvforsørgelses- og hjemrejseydelse eller overgangsydelse, herunder personer, der er omfattet af integrationslovens §§ 26-26 b, men som ikke er omfattet af stk. 13, finder stk. 1, 1. og 3. pkt., og stk. 2, 4, 5 og 7-10 tilsvarende anvendelse.
Stk. 5, 3. og 4. pkt., finder ikke anvendelse, hvis personen er omfattet af et selvforsørgelses- og hjemrejseprogram eller introduktionsprogram efter integrationsloven.«« [Konsekvensrettelse, som følge af at integrationsydelsen og integrationsprogrammet ændrer benævnelse] 8) I den under nr. 28 foreslåede affattelse af § 13 a, stk. 2, ændres i 1. og 2. pkt. »integrationsydelse« til: »selvforsørgelses- og hjemrejseydelse eller overgangsydelse«.
[Konsekvens af den i ændringsforslag nr. 23 foreslåede § 02] 9) Efter nr. 29 indsættes som nyt nummer:
»05. I § 13 a, stk. 3, 4. og 5. pkt., ændres »jobparat integrationsydelsesmodtager« til: »jobparat selvforsørgelses- og hjemrejseydelsesmodtager og en jobparat overgangsydelsesmodtager«.« [Konsekvens af den i ændringsforslag nr. 23 foreslåede § 02] 10) Efter nr. 34 indsættes som nyt nummer:
»06. I § 25 b, stk. 11, ændres »§ 47, stk. 4« til: »§ 71, stk. 5«.« [Konsekvens af flytningen af reglerne om ydelser m.v. under revalidering til et nyt kapitel 6 c] 11) Efter nr. 41 indsættes som nyt nummer:
»07. I § 37, stk. 3, 2. pkt., ændres »integrationsprogram« til: »selvforsørgelses- og hjemrejseprogram eller introduktionsprogram«.« [Konsekvens af den i ændringsforslag nr. 23 foreslåede § 02] 12) I den under nr. 70 foreslåede § 71 ændres i stk. 5 »integrationsydelse« til: »selvforsørgelses- og hjemrejseydelse eller overgangsydelse«.
[Lovteknisk ændring, som følge af at benævnelsen integrationsydelse skifter navn] 13) Nr. 78 udgår.
[Lovteknisk præcisering] 14) Nr. 80 affattes således:
»80. I § 75, stk. 3, ændres »Stk. 1, nr. 1, 3 og 4« til: »Stk. 1, nr. 1, 4 og 5«.« [Lovteknisk præcisering] 15) Efter nr. 87 indsættes som nye numre:
 »08. I § 79, stk. 1 og 3, ændres »§ 52, stk. 1, §§ 68 og 69 j« til: »§§ 68 og 69 j, § 71, stk. 1,«.
 09. I § 80, stk. 1, ændres »58, 59 og 68 a, § 69 j, stk. 5 og 9,« til: » § 68 a, § 69 j, stk. 5 og 9, §§ 73 f og 73 g«.
010. § 98, stk. 4 og 5, ophæves.« [Konsekvens af flytning af reglerne om ydelser m.v. under revalidering til et nyt kapitel 6 c og af flytning af reglerne om anden aktør til lov om organisering og understøttelse af beskæftigelsesindsatsen, hvor de overordnede regler om ansvaret for beskæftigelsesindsatsen fremgår] Til § 6 16) I det under nr. 9 foreslåede kapitel 6 indsættes i § 15 i, stk. 2,  før »hjælpemidlet ligger ud over«: »udgiften til«.
[Sproglig præcisering] 17) I det under nr. 9 foreslåede kapitel 6 ændres i § 15 j, stk. 2,  to steder »§ 15 j« til: »stk. 1«.
[Teknisk ændring] Til § 8 18) Efter nr. 5 indsættes som nyt nummer:
»01. I § 22 a, stk. 1, nr. 8, ændres »§ 70 f eller tilskud til selvstændig virksomhed efter § 70 g« til: »§§ 123 og 124 eller tilskud til selvstændig virksomhed efter § 126«.« [Konsekvens af lovforslag nr.
L  209, hvor reglerne placeres i §§ 123 og 124. ] Til § 20 19) I den under nr. 1 foreslåede affattelse af § 1, stk. 2, 1. pkt., affattes nr. 3 således:
»3) § 6, nr. 10, og som under revalidering modtager revalideringsydelse, selvforsørgelses- og hjemrejseydelse eller overgangsydelse, eller som under forrevalidering modtager kontanthjælp, selvforsørgelses- og hjemrejseydelse, overgangsydelse, uddannelseshjælp eller ledighedsydelse efter lov om aktiv socialpolitik.« [Ændring af navnet på integrationsydelse pr. 1. januar 2020] Til § 26 20) I det under nr. 6 foreslåede § 20, stk. 1, 4. pkt., indsættes efter »For udlændinge omfattet af § 16, stk. 3, skal opfølgning«: »alene«.
[Præcisering af bestemmelsen] 21) I den under nr. 20 foreslåede affattelse af § 26, stk. 3, ændres »§ 26 b, stk. 5,« til: »§ 26 b, stk. 4,«.
[Korrektion af henvisning] 22) I den under nr. 22 foreslåede affattelse af § 26 a ændres i stk. 2 »integrationsydelse« til: »selvforsørgelses- og hjemrejseydelse eller overgangsydelse«.
[Konsekvens af lov nr. 174 af 27. februar 2019] Nye paragraffer 23) Efter § 27 indsættes som nye paragraffer:
»§ 01 I lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 1209 af 17. november 2017, som ændret senest ved § 7 i lov nr. 339 af 2. april 2019, foretages følgende ændring:
 1. I § 45 d, stk. 1, nr. 8, ændres »§ 70 f« til: »§§ 123-125«, og »§ 70 g« ændres til: »§ 126«.
§ 02 I lov nr. 174 af 27. februar 2019 om ændring af udlændingeloven, integrationsloven, repatrieringsloven og forskellige andre love (Videre adgang til inddragelse af opholdstilladelser for flygtninge, loft over antallet af familiesammenføringer, skærpet straf for overtrædelse af indrejseforbud og overtrædelse af opholds-, underretnings- og meldepligt, ydelsesnedsættelse for forsørgere m.v.) foretages følgende ændring:
1. § 6, nr. 1, 3, 5, 8 og 9, ophæves.« [Konsekvens som følge af nyaffattelsen af disse bestemmelser i § 2 og af nye henvisninger i lovforslag nr.
L 209] Til § 28 24) I stk. 4 ændres »§ 2 nr. 1-7, 9-15, 17 og 18, 20-42, 44, 46-54, 56-59, 61-76, 78-83 og 85-89« til: »§ 2, nr. 1, 01, 2-4, 02, 5, 03, 6, 7, 9-11, 04, 12-15, 17, 18, 20-29, 05, 30-34, 06, 35-41, 07, 42, 44, 46-54, 56-59, 61-76, 79-83, 85-87, 08, 09, 88 og 89«, og »og § 26, nr. 1-20, 22 og 23,« ændres til: », § 26, nr. 1-20, 22 og 23, og §§ 01 og 02«.
[Ændret ikraftrædelse] 25) Stk. 5  affattes således:
»Stk. 5. Beskæftigelsesministeren fastsætter tidspunktet for ikrafttræden af § 2, nr. 16, 19, 43, 55, 60, 77 og 84.« [Bemyndigelse til fastsættelse af ikrafttrædelsestidspunkt] Bemærkninger Til nr. 1 § 6, nr. 1, i lov nr. 174 af 27. februar 2019 om ændring af udlændingeloven, integrationsloven, repatrieringsloven og forskellige andre love nyaffattes som følge af ændringer i lovforslag nr.  L 210.
 Med forslaget i § 13 i det fremsatte lovforslag om at ophæve § 13 a, stk. 3, skal henvisningen til § 13 a, stk. 4, ændres til en henvisning til § 13 a, stk. 3.
 For den øvrige del af bestemmelsen er der alene tale om en lovteknisk ændring.
Til nr. 2 Det fremgår af den gældende § 5, stk. 1, at personer, der opholder sig i udlandet, ikke kan få hjælp efter lov om aktiv socialpolitik.
Af bestemmelsens stk. 4 fremgår, at en modtager af hjælp efter lov om aktiv socialpolitik dog kan opholde sig i udlandet, mens den pågældende har ret til ferie efter bl.a. § 54 a, som omhandler ferie efter 12 sammenhængende måneder for revalidender.
Det foreslås, som følge af at reglerne i kapitel 6, herunder § 54 a, om revalidering ophæves og flyttes til et nyt kapitel 6 c, at § 5, stk. 4, konsekvensrettes, således at der henvises til den rette bestemmelse om ferie til revalidender, nemlig den foreslåede § 73 c.
Forslaget indebærer ikke nogen indholdsmæssig ændring i forhold til det fremsatte lovforslag.
Til nr. 3 § 6, nr. 3, i lov nr. 174 af 27. februar 2019 om ændring af udlændingeloven, integrationsloven, repatrieringsloven og forskellige andre love nyaffattes som følge af de foreslåede ændringer i det fremsatte lovforslag.
Henvisningen til lovens § 13 a, stk. 2, 1. pkt.,  er udgået af bestemmelsen, da § 13 a, stk. 2, er nyaffattet, jf. det fremsatte lovforslags § 2, nr.  28, og ydelsens benævnelse foreslås ændret med dette ændringsforslags nr. 7.
 For den øvrige del af forslaget er der alene tale om en lovteknisk ændring.
Til nr. 4 Det fremgår af den gældende § 10 e, 1. pkt., at opholdskommunen kan forlange, at en tidligere opholdskommune giver oplysninger om afgørelser efter §§ 10 b og 10 c samt §§ 70 h og 70 i i lov om en aktiv beskæftigelsesindsats, når en person søger om integrationsydelse, uddannelseshjælp eller kontanthjælp, eller hvis en person anmoder om revalideringsydelse efter kapitel 6, ressourceforløbsydelse efter kapitel 6 a eller 6 b eller ledighedsydelse efter kapitel 7.
Det foreslås, som følge af at §§ 70 g og 70 i i det samtidigt fremsatte lovforslag nr.
L 209 foreslås ændret til §§ 127 og 128.
 Det foreslås, at § 10 e, 1. pkt., konsekvensrettes, som følge af at kapitel 6 om revalidering foreslås ophævet og flyttet til et nyt kapitel 6 c, således at der rettelig henvises til det foreslåede kapitel 6 c om revalidering.
 Forslaget indebærer ikke nogen indholdsmæssig ændring i forhold til det fremsatte lovforslag.
Til nr. 5 § 6, nr. 5, i lov nr. 174 af 27. februar 2019 om ændring af udlændingeloven, integrationsloven, repatrieringsloven og forskellige andre love nyaffattes som følge af de foreslåede ændringer i det fremsatte lovforslag.
 § 6, nr. 5, i lov nr. 174 af 27. februar 2019 ændrede lovens § 11, stk. 11, 3. pkt., men da integrationsydelse også fremgår af 1. pkt., foreslås henvisningen ændret til § 11, stk. 11, 1. og 3. pkt.
 § 13, stk. 13 og 14, i samme lov foreslås ændret til § 13, stk. 13. Med forslaget til nyaffattelse af § 13, stk. 14, jf.  nr. 7 i dette ændringsforslag, foreslås ændringen indarbejdet i § 13, stk. 14, således at benævnelsen integrationsydelse foreslås ændret til selvforsørgelses- og hjemrejseydelse eller overgangsydelse.
Til nr. 6 Som følge af affattelsen af nr. 16 i det fremsatte lovforslag, hvor lovens § 13, stk. 2, nyaffattes, som følge af at selvbooking for aktivitetsparate først skal træde i kraft senere end den 1. januar 2020, jf. bestemmelsen i nr. 27 vedrørende § 28, stk. 5, hvor det fremgår, at beskæftigelsesministeren fastsætter tidspunktet for ikrafttræden af bestemmelsen, ændres benævnelsen af integrationsprogrammet til selvforsørgelses- og hjemrejseprogrammet eller introduktionsprogrammet, jf. lov nr. 174 af 27. februar 2019.
Til nr. 7 Det fremgår af den gældende § 13, stk. 14, i lov om aktiv socialpolitik, at for personer, der modtager integrationsydelse, herunder personer, der er omfattet af integrationslovens §§ 26 og 26 a, men som ikke er omfattet af stk. 13, finder stk. 1, 1. og 3. pkt., og stk. 2, 4, 5 og 7-10 tilsvarende anvendelse.
Det foreslås, at § 13, stk. 14, i loven nyaffattes, så det kommer til at fremgå af bestemmelsen, at for personer, der modtager selvforsørgelses- og hjemrejseydelse eller overgangsydelse, herunder personer, der er omfattet af integrationslovens §§ 26-26 b, men som ikke er omfattet af stk. 13, finder stk. 1, 1. og 3. pkt., og stk. 2, 4, 5 og 7-10 tilsvarende anvendelse.
Stk. 5, 3. og 4. pkt., finder ikke anvendelse, hvis personen er omfattet af et selvforsørgelses- og hjemrejseprogram eller introduktionsprogram efter integrationsloven.
 Der er tale om en videreførelse af den gældende retstilstand, hvorefter personer, der modtager integrationsydelse, men som ikke er omfattet af § 13, stk. 13, dvs. ikke er omfattet af reglerne om et uddannelsespålæg, skal stå til rådighed for arbejdsmarkedet efter de almindelige rådighedsregler for kontanthjælpsmodtagere i § 13. Personer, der er omfattet af et integrationsprogram efter integrationsloven, er efter de gældende regler ikke omfattet af reglerne i loven om læse- skrive- og regnetest.
 Med nyaffattelsen er integrationsydelse blevet ændret til selvforsørgelses- og hjemrejseydelse eller overgangsydelse.
Til nr. 8 I nr. 28 i det fremsatte lovforslag foreslås benævnelsen af ydelsen ændret til selvforsørgelses- og hjemrejseydelse eller overgangsydelse i § 13 a, stk. 2, 1. og 2. pkt., som følge af lov nr. 174 af 27. februar 2019.
Til nr. 9 Med forslaget ændres henvisningen fra § 13 a, stk. 4, 4. og 5. pkt., til § 13 a, stk. 3, 4. og 5. pkt.
Der er tale om en konsekvens af forslaget til § 13 i det fremsatte lovforslag om ophævelsen af § 13 a, stk. 3.
Til nr. 10 Det fremgår af den gældende § 25 b, stk. 11, 1. pkt., at personer, der modtager integrationsydelse efter § 22 i under revalidering, jf. § 47, stk. 4, ikke er omfattet af de øvre grænser for den samlede hjælp, kontanthjælpsloftet.
Det foreslås, som følge af at reglerne i kapitel 6 om revalidering ophæves og flyttes til et nyt kapitel 6 c, at § 25 b, stk. 11, 1. pkt., konsekvensrettes, således at der henvises til den rette bestemmelse, nemlig den foreslåede § 71, stk. 5, om, at for revalidender, der modtager integrationsydelse efter loven § 22, erstatter integrationsydelsen revalideringsydelsen.
Således vil denne gruppe af revalidender fortsat være undtaget fra kontanthjælpsloftet.
Forslaget indebærer ikke nogen indholdsmæssig ændring i forhold til det fremsatte lovforslag.
Til nr. 11 Med forslaget til § 2, nr. 22, i det fremsatte lovforslag, ophæves § 13, stk. 5, 3. pkt., og erstattes af to nye punktnumre.
Samtidig ændres benævnelsen af integrationsprogrammet i § 37, stk. 3, 2. pkt., som følge af ophævelsen af § 6, nr. 8, i lov nr. 174 af 27. februar 2019, jf. forslaget til § 02.
Til nr. 12 Som følge af lov nr. 174 af 27. februar 2019 foreslås benævnelsen af integrationsydelsen i § 71, stk. 5, ændret til selvforsørgelses- og hjemrejseydelse eller overgangsydelse.
Til nr. 13 Det foreslås, at § 2, nr. 78, udgår, idet modtagere af ledighedsydelse ikke er i målgruppen for tilbud efter lov om kompensation til handicappede i erhverv m.v.
Til nr. 14 Der er tale om en lovteknisk præcisering.
Forslaget indebærer således ikke nogen indholdsmæssig ændring i forhold til det fremsatte lovforslag.
Til nr. 15 Ad nr. 08 Det fremgår af den gældende § 79, stk. 1, at kommunen indbetaler efter reglerne i lov om Arbejdsmarkedets Tillægspension ATP-bidrag for personer, som modtager hjælp efter bl.a. § 52, stk. 1, dvs. personer, der er fyldt 30 år, og som modtager revalideringsydelse med højeste sats.
Det foreslås, som følge af at reglerne i kapitel 6 om revalidering ophæves og flyttes til et nyt kapitel 6 c, at § 79, stk. 1, konsekvensrettes, således at der henvises til den rette bestemmelse, nemlig den foreslåede § 71, stk. 1, om revalideringsydelse til personer, der er fyldt 30 år.
Forslaget indebærer ikke nogen indholdsmæssig ændring i forhold til det fremsatte lovforslag.
Ad nr. 09 Det fremgår af den gældende § 80, stk. 1, at den ydelse, der ligger til grund for beregning af ATP-bidrag, er den ydelse, der er beregnet, efter at der er foretaget fradrag efter reglerne i bl.a. §§ 58 og 59. Det vil sige, at der indbetales ATP-bidrag for personer, der er fyldt 30 år og modtager revalideringsydelse med højeste sats, efter at revalideringsydelsen er nedsat som følge af indtægter ud over 12.000 kr. fra andet arbejde og indtægter fra løbende udbetalinger fra forsikringer og pensionsordninger, herunder løbende udbetaling af erhvervsevnetabserstatning efter lov om arbejdsskadesikring og efter lov om erstatning og godtgørelse til tidligere udsendte soldater og andre statsansatte med sent diagnosticeret posttraumatisk belastningsreaktion.
Disse sidstnævnte indtægter trækkes dog kun fra, i det omfang de sammenlagt med revalideringsydelsen overstiger revalidendens hidtidige arbejdsindtægter.
Det foreslås, som følge af at reglerne i kapitel 6 om revalidering ophæves og flyttes til et nyt kapitel 6 c, at § 80, stk. 1, konsekvensrettes, således at der henvises til de rette bestemmelser, nemlig de foreslåede §§ 73 f og 73 g om nedsættelse af revalideringsydelse som følge af indtægter.
Forslaget indebærer ikke nogen indholdsmæssig ændring i forhold til det fremsatte lovforslag.
Ad nr. 010 Det fremgår af den gældende § 98, stk. 4, at kommunens henvisning til andre aktører efter § 47 a i lov om aktiv socialpolitik kan indbringes for Ankestyrelsens Beskæftigelsesudvalg, jf. § 59 a i lov om retssikkerhed og administration på det sociale område.
Det fremgår videre af bestemmelsens stk. 5, at andre aktørers afgørelse, jf. § 47 a i lov om aktiv socialpolitik, kan indbringes for kommunen inden 4 uger.
 Det foreslås, at § 98, stk. 4 og 5, ophæves, som følge af at reglerne om anden aktør i kapitel 6 om revalidering ophæves og flyttes til lov om organisering og understøttelse af beskæftigelsesindsatsen, hvor de overordnede regler om ansvaret for beskæftigelsesindsatsen fremgår.
Til nr. 16 Der er tale om en sproglig præcisering, idet det ikke er muligt at afholde et hjælpemiddel.
Det foreslås således, at det i bestemmelsen præciseres, at det er udgiften til hjælpemidlet, som skal ligge ud over, hvad arbejdsgiveren forventes at afholde.
Til nr. 17 Der er tale om en teknisk korrektion, idet der i lovforslagets § 6, nr. 9, to steder i det foreslåede § 15 j, stk. 2, henvises til § 15 j, men da den foreslåede bestemmelse er § 15 j, foreslås det i stedet, at der henvises til »stk. 1«.
Med ændringsforslaget præciseres det, hvilken bestemmelse der er tale om.
Til nr. 18 Der er i den gældende § 22 a i lov om fleksydelse fastsat regler om, at en person udelukkes fra at få udbetalt fleksydelse i en periode på 3 år, hvis medlemmet ved endelig dom findes at have overtrådt straffelovens § 101 a, stk. 1, § 114 c, stk. 3, §§ 114 d, 114 e eller 114 g for forhold begået i udlandet, straffelovens § 114 j, stk. 1, eller et udrejseforbud fastsat i medfør af § 2 b, stk. 1, i lov om pas til danske statsborgere m.v. og medlemmet for den periode, som dommen omfatter, har modtaget en af ti udtrykkeligt anførte ydelser.
Det følger af § 22 a, stk. 1, nr. 8, at en af disse ydelser er fleksløntilskud efter § 70 f og tilskud til selvstændig virksomhed efter § 70 g i lov om en aktiv beskæftigelsesindsats.
 Det foreslås i nr. 01, at henvisningen til §§ 70 f og 70 g i lov om en aktiv beskæftigelsesindsats i § 22 a, stk. 1, nr. 8, ændres til §§ 123, 124 og 126 i lov om en aktiv beskæftigelsesindsats.
 Forslaget er en konsekvens af L 209, forslag til lov om en aktiv beskæftigelsesindsats, hvor reglerne om fleksløntilskud foreslås placeret i §§ 123 og 124 og reglerne om tilskud til selvstændig virksomhed foreslås placeret i § 126.
Med den foreslåede ændring bringes henvisningen i § 22 a, stk. 1, nr. 8, i lov om fleksydelse i overensstemmelse med de foreslåede regler i lov om en aktiv beskæftigelsesindsats.
De foreslåede ændringer medfører ikke indholdsmæssige ændringer.
Til nr. 19 Ved lov nr. 174 af 27. februar 2019 ændres benævnelsen af den hidtidige integrationsydelse med virkning fra den 1. januar 2020 til selvforsørgelse- og hjemrejseydelse eller overgangsydelse.
Som konsekvens heraf foreslås det, at det foreslåede § 1, stk. 2, nr. 3, i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. affattes, således at lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. vil skulle gælde for uddannelse af personer, der er omfattet af § 6, nr. 10, i det samtidigt fremsatte forslag til lov om en aktiv beskæftigelsesindsats, jf.
Folketingstidende 2018-19, A, L 209 som fremsat, side 2, og som under revalidering modtager revalideringsydelse, selvforsørgelses- og hjemrejseydelse eller overgangsydelse, eller som under forrevalidering modtager kontanthjælp, selvforsørgelses- og hjemrejseydelse, overgangsydelse, uddannelseshjælp eller ledighedsydelse efter lov om aktiv socialpolitik.
 Der er alene tale om en konsekvensændring, og ændringsforslaget vil ikke indebære materielle ændringer i forhold til det fremsatte lovforslags § 20, nr. 1.
Til nr. 20 Hensigten med det foreslåede nye 4. pkt. i integrationslovens § 20, stk. 1, er at præcisere, at for udlændinge omfattet af lovens § 16, stk. 3, som ikke er berettiget til at modtage integrationsydelse, skal kommunalbestyrelsen alene foretage opfølgning på integrationskontrakten efter behov, herunder også i de første 6 måneder.
 Med henblik på at sikre, at der ikke kan opstå tvivl om, hvorvidt der for udlændinge omfattet af lovens § 16, stk. 3, skal foretages opfølgning med bestemte intervaller, foreslås det, at det præciseres direkte i bestemmelsen, at opfølgning for disse udlændinge alene skal ske efter behov.
Til nr. 21 Der er tale om en teknisk korrektion, idet der i lovforslagets § 26, nr. 20, fejlagtigt henvises til § 26 b, stk. 5. Formålet med ændringsforslaget er således at henvise til den korrekte bestemmelse, som er § 26 b, stk. 4.
Til nr. 22 Ved lov nr. 174 af 27. februar 2019 ændres benævnelsen af den hidtidige integrationsydelse med virkning fra den 1. januar 2020 til selvforsørgelse- og hjemrejseydelse eller overgangsydelse.
 Som følge heraf foreslås det, at benævnelsen i § 26 a, stk. 2, som affattet ved lovforslagets § 26, nr. 22, ændres tilsvarende.
Til nr. 23 Ad § 01 Det fremgår af den gældende § 45 d, stk. 1, nr. 8, i lov om højeste, mellemste, forhøjet almindelig og almindelig førtidspension m.v., at pensionen efter § 29, stk. 5, højst kan udbetales med et beløb svarende til integrationsydelsesniveau efter § 22, stk. 2 og 3, i lov om aktiv socialpolitik, når pensionisten er omfattet af §§ 45 d eller 45 f i lov om højeste, mellemste, forhøjet almindelig og almindelig førtidspension m.v.
Efter §§ 45 d og 45 f nedsættes pensionen i en 3-årig karantæneperiode for visse fremmedkrigere og bandekriminelle.
 Det foreslås at ændre henvisningerne i den gældende § 45 d, stk. 1, nr. 8, fra § 70 f til §§ 123-125 og fra § 70 g til § 126. Forslaget er en konsekvens af det samtidigt fremsatte forslag til lov om en aktiv beskæftigelsesindsats, L 209. Med den foreslåede ændring bringes henvisningen i § 45 d, stk. 1, nr. 8, i lov om højeste, mellemste, forhøjet almindelig og almindelig førtidspension m.v. i overensstemmelse med de foreslåede regler i lov om en aktiv beskæftigelsesindsats.
 Den foreslåede konsekvensændring medfører ikke indholdsmæssige ændringer.
Ad § 02 Bestemmelserne i § 6, nr. 1, 3, 5, 8 og 9, ophæves og indsættes i stedet i § 2. Der er tale om en lovteknisk ændring.
Til nr. 24 Som konsekvens af de foreslåede ændringer i nærværende lovforslag foreslås ikrafttrædelsesbestemmelsen ændret.
Til nr. 25 Det foreslås at ændre bestemmelsen fra at være en bemyndigelse til at fastsætte virkningstidspunktet til en bemyndigelse til at fastsætte ikrafttrædelsestidspunktet.
Således vil tidspunktet for ikrafttræden for de grupper, der først skal opfylde pligten til selv at booke en jobsamtale digitalt, blive fastsat på et senere tidspunkt af ministeren.
