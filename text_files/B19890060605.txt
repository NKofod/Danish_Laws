 I henhold til § 6 i lov nr. 336 af 24. maj 1989 om voksenuddannelsesstøtte  

 fastsættes:
Almindelige støttebetingelser § 1.  Der kan efter ansøgning gives  

 voksenuddannelsesstøtte til uddannelsessøgende i alderen 25-60 år, som ønsker  

 at uddanne sig i arbejdstiden.
§ 2.  Støtteberettigede er uddannelsessøgende, der på  

 kursustidspunktet er i beskæftigelse som lønmodtagere, selvstændigt  

 erhvervsdrivende eller medarbejdende ægtefæller, og som Stk. 2.  Voksenuddannelsesstøtteordningen omfatter ikke  

 personer, der er i beskæftigelse i henhold til bestemmelserne i lov om  

 arbejdstilbud til ledige.
 § 3.  Personer, der har påbegyndt undervisning med  

 voksenuddannelsesstøtte før det fyldte 61. år, vil, uanset aldersbetingelsen  

 i § 1, være berettiget til støtte til undervisning efter det fyldte 61. år.
 § 4.  Voksenuddannelsesstøtte kan ikke gives til  

 ansøgere, der modtager statens uddannelsesstøtte, kursusgodtgørelse i henhold  

 til anden uddannelseslovgivning eller anden lignende offentlig ydelse, der  

 tilsigter at dække leveomkostninger eller udgifter til aflønning af medhjælp  

 i kursusperioden.
 Stk. 2.  Voksenuddannelsesstøtte udelukker ikke adgang  

 til elevstøtte efter de gældende regler i henhold til lov om folkehøjskoler,  

 landbrugsskoler, husholdningsskoler og efterskoler og tilsvarende  

 elevstøtteordninger.
 § 5.  Voksenuddannelsesstøtte gives som godtgørelse  

 for tab af lønindtægt eller anden erhvervsindtægt end lønindtægt ved  

 deltagelse i undervisning i arbejdstiden.
 Stk. 2.  Modtager deltageren fuld løn i kursusperioden,  

 udbetales voksenuddannelsesstøtten til arbejdsgiveren som refusion.
 Stk. 3.  Der kan ikke ydes voksenuddannelsesstøtte til  

 dækning af ansøgerens befordringsudgifter, deltagergebyr eller andre særlige  

 udgifter i forbindelse med kursusvirksomheden.
 § 6.  Udgifterne i forbindelse med undervisningens  

 gennemførelse finansieres efter de gældende bestemmelser på området, herunder  

 reglerne om brugerbetaling.
Voksenuddannelsesstøttens tildeling og omfang § 7.  Direktoratet for Folkeoplysning, Frie  

 Grundskoler m.v. (direktoratet) træffer bestemmelse om tildeling af  

 voksenuddannelsesstøtten på baggrund af en vurdering af ansøgerens  

 skoleuddannelse og erhvervsuddannelse.
 Stk. 2.  Ansøgere, der alene har indtil ni års formel  

 skolegang som uddannelsesmæssig baggrund, har fortrinsret ved tildeling af  

 uddannelsesstøtten.
 § 8.  Voksenuddannelsesstøtte ydes for deltagelse i  

 undervisning i arbejdstiden.
Stk. 2.  Voksenuddannelsesstøtte tildeles på baggrund af  

 den ugentlige fraværstid fra arbejdspladsen i forbindelse med deltagelse i  

 undervisningen, herunder evt. fraværstid til transport mellem kursussted og  

 arbejdsplads ved deltidsundervisning.
Fraværstiden rundes op til nærmeste  

 hele timetal.
 Stk. 3.  Det ugentlige fravær, hvortil der ydes  

 voksenuddannelsesstøtte kan ikke overstige kursistens ugentlige arbejdstid de  

 seneste to måneder forud for ansøgningstidspunktet.
§ 9.  Den maksimale voksenuddannelsesstøtte svarer til  

 højeste sats for arbejdsløshedsdagpenge i henhold til § 47 i lov om  

 arbejdsformidling og arbejdsløshedsforsikring m.v.
Støttesatsen udgør et fast  

 beløb pr. time, dag eller uge.
 Stk. 2.  Den maksimale voksenuddannelsesstøtte ydes for  

 deltagelse i undervisning, der omfatter mindst 371/2 timer om ugen (pr. 1.  

 september 1990 37 timer om ugen), jf dog § 10.
 Stk. 3.  Ved deltidsundervisning nedsættes støttesatsen  

 forholdsmæssigt.
 § 10.  Hvis undervisningen omfatter 25  

 undervisningstimer om ugen eller mere, kan der ydes støtte til forberedelse  

 til undervisningen i arbejdstiden, således at der opnås højeste  

 uddannelsesstøtte i henhold til § 9, stk. 2, under forudsætning af at  

 kursisten er fraværende fra sit arbejde i forberedelsestiden.
 Stk. 2.  Det samlede støtteberettigede timetal kan dog  

 aldrig overstige kursistens gennemsnitlige ugentlige arbejdstid, jf. § 8.
§ 11.  Der kan ydes voksenuddannelsesstøtte under  

 kortere afbrydelser af undervisningen fra kursusstedets side i forbindelse  

 med påske, pinse eller andre helligdage.
Der ydes voksenuddannelsesstøtte  

 under juleferie af indtil to ugers varighed, hvor kursisten ikke genoptager  

 sit normale arbejde.
 Stk. 2.  Uddannelsesstøtte gives kun til undervisning  

 der foregår i Danmark.
Undervisningstilbudene § 12.  Indenfor rammerne af bestemmelserne i §§ 13-15  

 vælger den uddannelsessøgende den undervisning, hvortil der søges om  

 voksenuddannelsesstøtte.
 Stk. 2.  Retten til frit at vælge den undervisning, der  

 bedst stemmer med den uddannelsessøgendes ønsker og forudsætninger, kan ikke  

 fraviges ved forudgående aftale til skade for den uddannelsessøgende.
 § 13.  Voksenuddannelsesstøtte kan ydes til deltagelse  

 i kursusvirksomhed af almen og erhvervsrettet karakter, der finansieres af  

 det offentlige med mindst 50 pct.
 Stk. 2.  Offentligt- eller privatstøttet  

 kursusvirksomhed, der ikke opfylder finansieringsbetingelsen i stk. 1, skal  

 godkendes af direktoratet for at være støtteberettigende.
§ 14.  Udenfor støtteordningen falder § 15.  Kurser i medfør af lov om  

 arbejdsmarkedsuddannelser og andre former for kursusvirksomhed, hvortil der  

 er knyttet deltagergodtgørelse, indgår kun i støtteordningen i det omfang,  

 kursisterne ikke er berettigede til at oppebære deltagergodtgørelse efter de  

 gældende regler for det pågældende kursus.
 § 16.  Kursusstedet påser, at undervisningstilbudet er  

 støtteberettigende i henhold til bestemmelserne i §§ 13-15.
 § 17.  Der kan ydes voksenuddannelsesstøtte til  

 undervisning af mindst een uges og højst 16 ugers varighed på heltid eller  

 tilsvarende længere deltidsundervisning, der afvikles inden for en periode på  

 2 år.
 Stk. 2.  Deltidsundervisning skal have et omfang af  

 mindst seks undervisningstimer pr. uge for at være støtteberettigende.
 § 18.  Amtskommunen sørger for, at der etableres et  

 samarbejde mellem de lokale uddannelsesinstitutioner, øvrige kursusudbydere  

 og offentlige myndigheder med henblik på at sikre et bredt udbud af almene og  

 erhvervsrettede undervisningstilbud, der er relevante for de  

 uddannelsessøgende.
Administration og udbetaling § 19.  Voksenuddannelsesstøtten administreres af  

 Direktoratet for Folkeoplysning, Frie Grundskoler m.v.
 Stk. 2.  Direktoratet udarbejder ansøgningsskema til  

 brug for ansøgning om voksenuddannelsesstøtte og fastsætter bestemmelser om  

 ansøgningsprocedure, ansøgningsfrister m.v.
 § 20.  Ansøgning om voksenuddannelsesstøtte indsendes  

 til direktoratet gennem kursusstedet, hvor undervisningen påbegyndes.
 Stk. 2.  Kursusstedet, bistår direktoratet med  

 oplysninger om indhold, varighed og omfang af den undervisning, hvortil der  

 søges om voksenuddannelsesstøtte.
 Stk. 3.  Fravær fra arbejdet til at deltage i den  

 planlagte undervisning aftales med arbejdspladsen forud for ansøgningen.
 Stk. 4.  For ansøgere, der er lønmodtagere eller  

 medhjælpende ægtefæller, bekræfter arbejdspladsen rigtigheden af ansøgerens  

 oplysninger om beskæftigelsesforhold, herunder opfyldelse af  

 beskæftigelseskravet i § 2, stk. 1, nr. 2.
§ 21.  Voksenuddannelsesstøtten udbetales bagud af  

 amtskommunen hvor deltageren har sin bopæl.
Udbetalingen sker efter fradrag  

 af kildeskat.
For meget udbetalt støtte skal tilbagebetales inden 3 måneder.
Stk. 2.  Udbetalingen forudsætter, at kursisten har  

 deltaget i undervisningen eller har haft lovligt forfald.
Kursusstedet, hvor  

 den aktuelle undervisning foregår, attesterer, at kursisten deltager i  

 undervisningen.
 Stk. 3.  Ophører deltagelsen i kurset, bortfalder  

 støtten for den resterende del af undervisningsperioden.
 Stk. 4.  Amtskommunen stiller de fornødne forskudsbeløb  

 til rådighed for udbetalingen af voksenuddannelsesstøtten og aflægger  

 revideret regnskab herfor over for direktoratet med henblik på refusion.
Voksenuddannelsesrådet § 22.  Kulturministeren nedsætter et  

 Voksenuddannelsesråd, der har til opgave at rådgive ministeren om  

 uddannelses- og arbejdsmarkedspolitiske spørgsmål, der har væsentlig  

 betydning for gennemførelsen af lov om voksenuddannelsesstøtte.
 Stk. 2.  Kulturministeren fastsætter retningslinjer for  

 Voksenuddannelsesrådets arbejde.
Forsøgs- og udviklingsarbejde § 23.  Direktoratet kan yde statstilskud til  

 gennemførelse af forsøgs- og udviklingsarbejde inden for rammerne af lov om  

 voksenuddannelsesstøtte.
 Stk. 2.  I særlige tilfælde kan der ydes tilskud til  

 forsøgskursernes almindelige driftsudgifter.
 Ikrafttræden m.v.
 § 24.  Direktoratets afgørelser efter denne  

 bekendtgørelse eller inden for lovens område i øvrigt kan ikke indbringes for  

 højere administrativ myndighed.
 § 25.  Amtsrådets forpligtelser varetages i Københavns  

 og Frederiksberg Kommuner af vedkommende magistrat.
 § 26.  Bekendtgørelsen træder i kraft den 1. oktober  

 1989.
