Bekendtgørelse om bachelor- og kandidatuddannelserne i  

  

 erhvervssprog og international erhvervskommunikation I medfør af § 2, stk. 1, § 11, stk. 2,  

 i lov om universiteter m.fl. (universitetsloven), jf. lovbekendtgørelse nr.  

 1177 af 22. december 1999, fastsættes:
Kapitel 1 Uddannelsernes formål og struktur § 1.  

  

 Formålet med bacheloruddannelsen i erhvervssprog og international  

 erhvervskommunikation er at kvalificere den studerende til selvstændigt og i  

 samarbejde med andre at varetage erhvervssproglige kommunikationsopgaver i  

 virksomheder og offentlige institutioner.
Varetagelsen af disse opgaver skal  

 ske på baggrund af sprogbeherskelse i to fremmedsprog eller beherskelse af et  

 fremmedsprog samt et kompetenceområde, der tilsammen konstituerer den  

 erhvervssproglige kompetence, indsigt i sprogteoretisk metode, indsigt i  

 økonomiske og sociokulturelle forhold samt færdigheder i udnyttelse af  

 informationsteknologi.
Stk. 2.  

  

 Formålet  

 med kandidatuddannelsen i erhvervssprog og international  

 erhvervskommunikation  

 er at 1)  

 	  

    

 udbygge de  

 kundskaber, som de studerende har erhvervet i bacheloruddannelsen i  

 erhvervssprog og international erhvervskommunikation, 2)  

 	  

    

 øge de studerendes  

 indsigt i sprogrelateret teori og faglige metoder, således at de studerende  

 kvalificeres til selvstændigt og på højeste faglige kompetenceniveau at  

 varetage erhvervssproglige specialistfunktioner, og 3)  

 	  

    

 kvalificere den  

 studerende til videnskabeligt arbejde.
 § 2.  

  

 Uddannelserne består af:
 1)  

 	  

    

 Bacheloruddannelsen i  

 erhvervssprog og international erhvervskommunikation normeret til 3  

 studenterårsværk.
 2)  

 	  

    

 Kandidatuddannelsen i  

 erhvervssprog og international erhvervskommunikation normeret til 2  

 studenterårsværk.
 Stk. 2.  

  

 Ministeriet  

 kan godkende propædeutisk undervisning på bacheloruddannelsen i et omfang  

 svarende til højst ½ studenterårsværk.
Stk. 3.  

  

 Uddannelseslængderne angiver det antal studenterårsværk, der skal lægges til  

 grund for planlægningen af uddannelserne.
Et studenterårsværk er en  

 heltidsstuderendes arbejde i 1 år.
 Stk. 4.  

  

 Et  

 studenterårsværk svarer til 60 point i European Credit Transfer System  

 (ECTS-point).
 § 3.  

  

 Undervisningsministeriet godkender, efter indstilling fra institutionen,  

 inden  

 for hvilke sprog og kompetenceområder samt til hvilket niveau institutionen  

 kan  

 udbyde uddannelser efter denne bekendtgørelse.
§ 4.  

  

 Bacheloruddannelsen i erhvervssprog og international erhvervskommunikation  

 giver ret til at anvende betegnelsen BA.
På engelsk: Bachelor of Arts (BA) in  

 International Business Communication.
 Stk. 2.  

  

 Kandidatuddannelsen i erhvervssprog og international erhvervskommunikation  

 giver ret til at anvende betegnelsen candidatus/candidata linguae mercantilis  

 (cand.ling.merc). På engelsk: Master of Arts (MA) in International Business  

 Communication.
Kapitel 2 Uddannelsernes indhold Bacheloruddannelsen § 5.  

  

 Bacheloruddannelsen tilrettelægges som et afrundet forløb med et fagudbud,  

 som  

 giver den studerende valgmulighed mellem at afslutte uddannelsen med  

 umiddelbar  

 erhvervskompetence eller at søge optagelse på kandidatuddannelsen.
 § 6.  

  

 Bacheloruddannelsen omfatter efter regler fastsat af institutionen:
 1)  

 	  

    

 Obligatoriske fag: To  

 fremmedsprog eller et fremmedsprog samt et andet kompetenceområde, der  

 tilsammen konstituerer den erhvervssproglige kompetence og uddannelsens  

 identitet (f.eks. områdestudier, kommunikation, IT, medier) svarende til  

 mindst  

 100 ECTS-point.
 2)  

 	  

    

 Andre obligatoriske  

 fag: Introducerende fag og metode- eller redskabsfag svarende til mindst 20  

 ECTS-point.
 3)  

 	  

    

 Valgfag svarende til  

 mindst 20 ECTS-point.
 4)  

 	  

    

 Et bachelorprojekt  

 svarende til mindst 10 ECTS-point og højst 20 ECTS-point, der skal  

 demonstrere  

 kvalificeret evne til at formulere, analysere og bearbejde teoretiske  

 problemstillinger inden for et emne, godkendt af institutionen i tilknytning  

 til uddannelsens centrale emner.
Kandidatuddannelsen § 7.  



  

 Det fastsættes i studieordningen,  

 hvilke bacheloruddannelser der giver adgang til at blive optaget på  

 kandidatuddannelsen, herunder hvilke krav med hensyn til fag og fagenes  

 niveau  

 den studerende skal have opfyldt på den enkelte bacheloruddannelse for at  

 kunne  

 optages på kandidatuddannelsen.
§ 8.  

  

 Kandidatuddannelsen skal udbygge de kundskaber, som de studerende har  

 erhvervet  

 i bacheloruddannelsen.
Kandidatuddannelsen omfatter efter regler fastsat af  

 institutionen:
 1)  

 	  

    

 Obligatoriske fag: Et  

 fremmedsprog, datalingvistik eller sproglig informatik, svarende til mindst  

 60  

 ECTS-point, der er konstituerende for uddannelsens identitet og  

 kompetenceprofil.
 2)  

 	  

    

 Valgfag svarende til  

 mindst 10 ECTS-point.
3)  

 	  

    

 Et speciale på 1/2  

 årsværk svarende til 30 ECTS-point inden for fagområdet.
Specialet består af  

 en  

 større selvstændig afhandling, der skal dokumentere den studerendes  

 færdigheder  

 i at anvende videnskabelige teorier og metoder under arbejdet med et  

 afgrænset  

 fagligt emne.
Nærmere regler om udarbejdelsen fastsættes i studieordningen.
 Stk. 2.  

  

 Det kan i  

 studieordningen for kandidatuddannelsen bestemmes, at der efter ministeriets  

 godkendelse oprettes specialiserings- og/eller kombinationslinjer.
 § 9.  

  

 I  

 uddannelserne indgår, i det omfang det er relevant, undervisning i  

 miljømæssige  

 problemstillinger og i samspillet mellem forskellige kulturformer.
 Stk. 2.  

  

 Uddannelserne  

 skal bidrage til at fremme de studerendes personlige udvikling samt bidrage  

 til  

 at udvikle deres interesse for og evne til aktiv medvirken i et demokratisk  

 samfund.
 § 10.  

  

 Den  

 erhvervssproglige kandidateksamen i fremmedsprog giver  med en i  

 studieordningerne for Handelshøjskolen i København og Handelshøjskolen i  

 Århus  

 nærmere fastlagt og af Translatørkommissionen/Erhvervs- og Selskabsstyrelsen  

 godkendt fagsammensætning - ret til beskikkelse som translatør og tolk.
Kapitel 3 Eksamen  

 m.v.
 § 11.  

  

 For eksamen gælder:
 1)  

 	  

    

 Bekendtgørelse om  

 eksamen ved visse videregående uddannelser under Undervisningsministeriet  

 (eksamensbekendtgørelsen).
 2)  

 	  

    

 Bekendtgørelse om censorinstitutionen  

 for visse videregående uddannelser under Undervisningsministeriet  

 (censorbekendtgørelsen).
 3)  

 	  

    

 Bekendtgørelse om  

 karakterskala og anden bedømmelse.
Kapitel 4 Studieordning § 12.  

  

 Institutionen  

 fastsætter inden for bekendtgørelsens rammer nærmere regler om bachelor- og  

 kandidatuddannelserne i en studieordning.
 Stk. 2.  

  

 Studieordningen  

 skal indeholde:
 1)  

 	  

    

 Regler om adgangskrav  

 til kandidatuddannelsen, jf. § 7.
2)  

 	  

    

 Beskrivelse af de  

 enkelte fag, jf. § 6 og § 8 a)  

 	  

    

 mål, b)  

 	  

    

 indhold, c)  

 	  

    

 omfang angivet i  

 ECTS-point, d)  

 	  

    

 undervisnings- og  

 arbejdsformer, e)  

 	  

    

 tidsmæssig placering  

 og f)  

 	  

    

 forudsætninger for  

 deltagelse.
 3)  

 	  

    

 Regler om  

 udarbejdelse af skriftlige opgaver, herunder bachelorprojekt og speciale, jf.  

 § 6, stk.1, nr. 4, og § 8, stk. 1, nr. 3.
 4)  

 	  

    

 Regler om merit, jf.  

 § 15.
 5)  

 	  

    

 Eventuelle regler om  

 specialiserings- og/eller kombinationslinjer, jf. § 8, stk. 2.
 6)  

 	  

    

 Overgangsordninger,  

 jf. § 19, stk. 4.
 Stk. 3.  

  

 Ud over  

 regler fastsat i henhold til denne bekendtgørelse indeholder studieordningen  

 regler fastsat i henhold til eksamensbekendtgørelsen.
 Stk. 4.  

  

 Det skal af  

 studieordningen fremgå, at institutionen, hvor det er begrundet i usædvanlige  

 forhold, kan dispensere fra de regler i studieordningen, som alene er fastsat  

 af institutionen.
 § 13.  

  

 Ved udarbejdelse af studieordninger og væsentlige ændringer heraf tager  

 institutionen kontakt til aftagerrepræsentanter og andre institutioner, der  

 udbyder uddannelsen og indhenter udtalelser fra censorformandskabet, jf.  

 censorbekendtgørelsen.
 Stk. 2.  

  

 Studieordninger og væsentlige ændringer heraf træder i kraft ved et studieårs  

 begyndelse.
 Stk. 3.  

  

 Studieordninger og væsentlige ændringer heraf skal indeholde de fornødne  

 overgangsordninger.
 Stk. 4.  

  

 Gældende  

 studieordninger skal være offentligt tilgængelige på institutionens  

 hjemmeside.
Kapitel 5 Andre regler § 14.  

  

 Beståede uddannelseselementer i henhold til denne bekendtgørelse ækvivalerer  

 tilsvarende uddannelseselementer ved andre institutioner, der udbyder  

 uddannelsen.
 § 15.  

  

 Beståede uddannelseselementer fra en anden dansk eller udenlandsk  

 videregående  

 uddannelse kan efter institutionens afgørelse i det enkelte tilfælde eller  

 efter regler fastsat af institutionen træde i stedet for  

 uddannelseselementer,  

 der er omfattet af denne bekendtgørelse (merit). Afgørelsen træffes på  

 grundlag  

 af en faglig vurdering af ækvivalensen mellem de berørte  

 uddannelseselementer.
§ 16.  

  

 Undervisningsministeriet kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
 § 17.  

  

 Undervisningsministeriet træffer afgørelse om at dispensere fra  

 bekendtgørelsen, når det er begrundet i usædvanlige forhold, bortset fra de  

 tilfælde, der er nævnt i § 15.
§ 18.  

  

 Institutionens afgørelser i henhold til denne bekendtgørelse kan indbringes  

 for  

 Undervisningsministeriet, når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2.  

  

 Fristen for  

 at indgive klage efter stk. 1 er 2 uger fra den dag, afgørelsen er  

 meddelt  

 klageren.
Kapitel 6 Ikrafttræden og overgangsbestemmelser § 19.  

  

 Bekendtgørelsen træder i kraft den 15. september 2001 og har virkning for  

 studerende, der påbegynder uddannelsen den 1. september 2001 eller senere.
 Stk. 2.  

  

 Samtidig  

 ophæves bekendtgørelse nr. 677 af 20. august 1993 om de erhvervssproglige  

 uddannelser, jf. dog stk. 3.
 Stk. 3.  

  

 Studerende,  

 der er begyndt på den erhvervssproglige uddannelse før den 1. september 2001,  

 har ret til at færdiggøre uddannelsen efter reglerne i bekendtgørelse nr. 677  

 af 20. august 1993. Institutionen fastsætter, hvornår der sidste gang  

 afholdes  

 prøve efter den nævnte bekendtgørelse.
 Stk. 4.  

  

 Institutionen fastsætter nærmere overgangsregler for studerende, der i medfør  

 af stk. 3 har ret til at færdiggøre uddannelsen efter de hidtidige  

 regler,  

 men som ønsker at færdiggøre uddannelsen efter reglerne i nærværende  

 bekendtgørelse.
