Fordeling af overdragelsessum -  

 landbrugsejendom Spørgsmål Svar Beskrivelse af de faktiske forhold Ved skøde af 26.  

 oktober 2006 overdrog sælger en ejendom til køber.
Ejendommen er en  

 landbrugsejendom  

 på X ha.
 Ejendommen er  

 overtaget af køber den 1. december 2006. Sælger har dispositionsret over  

 stuehuset og ejendommens driftsbygninger frem til 31. januar 2007.
Ved vurderingen  

 pr. 1. oktober 2006 udgjorde vurderingen 4.400.000 kr.
Heraf udgjorde  

 stuehuset  

 564.600 kr., og grundværdien udgjorde 1.212.000 kr.
 Ved fraflytning  

 er ejendommen ryddet for markmaskiner, dyr, foder og gødning i stalden.  

 Ejendommen  

 er overdraget for 7.500.000 kr. kontant.
 Overdragelsessummen  

 er ifølge skødets pkt. 11 fordelt således:
 Løsøre:
Inventar 200.000 kr.
Stempelmærker 100.000 kr.
Produktionstilladelser 100.000 kr.
Betalingsrettigheder 75.000 kr.
Løsøre i alt 475.000 kr.
 Fast ejendom:
Stuehus 1.585.000 kr.
Jord 5.340.000 kr.
Driftsbygninger til svineproduktion og lade 0 kr.
Maskinhus 100.000 kr.
Fast ejendom i alt 7.025.000 kr.
 Det er købers  

 hensigt at nedrive driftsbygningerne snarest efter overtagelsen.
 Ejendommens  

 markmaskiner og redskaber medfølger ikke.
 I forbindelse med  

 sælgers indfrielse af ejendommens gældsposter, som ikke indgår i handlens  

 berigtigelse,  

 er det i købsaftalen aftalt, at køber i forbindelse med låneoptagelse  

 overtager  

 de af sælger indbetalte stempelafgifter, herunder stempelafgifter vedrørende  

 ejerpantebreve.
Ejendommens  

 tilladelse til erhvervsmæssigt husdyrhold og -produktion er ifølge stamkort  

 fra  

 Y kommune 151,1 dyreenheder i slagtesvin.
I 2004 blev produktionen ændret fra  

 årssøer, smågrise og slagtesvin til udelukkende slagtesvin.
 Som led i  

 handlen overdrages 36,7 almindelige betalingsrettigheder med en pålydende  

 værdi  

 på 2.240 kr.
Spørgers opfattelse ifølge anmodning og bemærkninger til sagsfremstilling Spørgsmål 1 Det er  

 spørgernes opfattelse, at spørgsmål 1 kan besvares bekræftende.
Det følger af  

 ejendomsavancebeskatningslovens § 4 og afskrivningslovens § 45, at der skal  

 ske  

 fordeling af overdragelsessummen på de aktiver, der er omfattet af  

 overdragelsen.
Fordelingen skal foretages for bl.a. driftsmidler, bygninger,  

 installationer, immaterielle aktiver, kvoter og betalingsrettigheder.  

 Opremsningen er ikke utømmende.
Spørgerne har i  

 overensstemmelse med gældende ret fordelt overdragelsessummerne på de  

 aktiver,  

 der er omfattet af overdragelsen.
Fordelingen er foretaget på grundlag af  

 aktivernes handelspris.
Værdiansættelsen  

 er underlagt told- og skatteforvaltningens prøvelse.
Ved skrivelse fra  

 Skatteministeren, J.nr. 99/03-7010-00118 af 3. september 2003, som refereret  

 i  

 SKATM 2003-02-27, udtalte Skatteministeren efter en henvendelse fra en  

 konsulent  

 følgende:
 "Told- og  

 skattestyrelsen har oplyst mig om, at styrelsen i forbindelse med ændring af  

 afskrivningsloven og ejendomsavancebeskatningsloven i 1998 orienterede  

 regionerne om, at være forsigtige med at tilsidesætte fordelinger, aftalt  

 mellem  

 uafhængige parter, med mindre det er helt åbenbart, at fordelingen ikke  

 svarer  

 til de faktiske værdier.
 Jeg kan  

 naturligvis ikke afvise, at der har kunnet forekomme ændringer af  

 fordelinger,  

 som nok ikke burde være foretaget.
Jeg kan forstå,  

 at den konkrete sag, som De henviser til, vil blive påklaget til  

 Landsskatteretten.  

 Jeg er sikker på, at sagen herefter vil få en korrekt afgørelse.
Det er  

 selvfølgelig uheldigt, at det har været unødvendigt at gå denne vej med denne  

 sag, som måske i virkeligheden aldrig skulle være rejst.
Jeg vil nu bede  

 styrelsen om at indskærpe overfor Områderne, at de må være ekstra påpasselige  

 i  

 denne type sager, så unødvendige sager ikke indbringes for  

 Landsskatteretten." Ved  


  

 SKM2003.520.LSR  


  

 godkendte Landsskatteretten den aftalte fordeling mellem køber og sælger i  

 forbindelse med overdragelsen af en landbrugsejendom.
I sagen var der en  

 forskel på 10% mellem den af myndighederne beregnede værdi af stuehuset, som  

 var foretaget med udgangspunkt i den offentlige vurdering og den mellem  

 parterne aftalte værdi.
Værdien af stuehuset udgjorde 31% af den offentlige  

 ejendomsværdi og 41% af overdragelsessummen for ejendommen.
Landsskatteretten  

 udtalte, at under henvisning til ejendommens beskrivelse og foto samt til, at  

 der kun var en forskel på 10% mellem den af myndighederne beregnede værdi af  

 stuehuset, som var foretaget med udgangspunkt i den offentlige vurdering af  

 stuehuset, og den mellem parterne aftalte værdi, er der i det foreliggende  

 ikke  

 grundlag for at antage, at den mellem parterne aftalte fordeling ikke svarede  

 til handelsværdierne.
 I nærværende  

 tilfælde er der tale om overdragelse mellem uafhængige parter, og  

 værdiansættelsen  

 af stuehuset ligger indenfor den ramme på 10%, som Landsskatteretten  

 godkendte  

 i  


  

 SKM2003.520.LSR  


.  

 Stuehusets værdi udgør 12,8 % af den samlede sum ifølge vurderingen og 22,5 %  

 af den samlede handelspris for selve ejendommen excl. inventar.
Ved overdragelse  

 af ejendommen er værdien for driftsbygninger til svineproduktion og lade  

 fastsat  

 til 0 kr.
Der er tale om meget gamle driftsbygninger.
Da driftsbygningerne  

 ikke  

 er tidssvarende, har de kun en begrænset handelsværdi ved overdragelse til  

 fortsat svineproduktion.
Som det fremgår ovenfor, er det købers hensigt at  

 nedrive bygningerne snarest efter overtagelsen af ejendommen.
Da  

 driftsbygningerne ikke indgår i købers fortsatte planer med ejendommen, har  

 dette haft indflydelse på værdiansættelsen.
Ved  

 Landsskatterettens kendelse af 13. december 2005, refereret i SKATM  

 2005-04-10,  

 godkendte Landsskatteretten, at driftsbygninger, der var bestemt til  

 nedrivning, og som var ældre, nedslidte og utidssvarende, blev værdiansat til  

 3.674 kr., under hensyn til, at driftsbygningerne skulle nedrives.
Told- og  

 skattestyrelsen udtalte under sagens behandling, at en værdiansættelse på 0  

 kr.  

 kunne accepteres.
Ved Landsskatterettens kendelse af 17. januar 1996,  

 refereret  

 i SKATM 1996-04-26, fandt Landsskatteretten, at driftsbygninger på en ejendom  

 kunne ansættes til en garageværdi på 0 kr.
Ejendommen blev solgt til  

 kommunen,  

 der umiddelbart efter overtagelsen nedrev bygningerne.
 På grundlag af  

 ovenstående afgørelser, er det vor opfattelse, at der er grundlag for at  

 godkende værdiansættelsen af driftsbygningerne.
 Da jorden er  

 ejendommens vigtigste aktiv er hovedparten af overdragelsessummen i  

 overensstemmelse  

 hermed overført hertil, idet der er skelet til såvel bonitet og jordpriserne  

 i  

 området som til det faktum, at driftsbygningerne ikke i sig selv  

 repræsenterer  

 en nævneværdig værdi.
Spørgsmål 2 Det er spørgernes  

 opfattelse, at spørgsmål 2 kan besvares bekræftende.
Stempelafgifter Som det fremgår  

 under de faktuelle oplysninger, overtager køber de indbetalte  

 stempelafgifter.
I forbindelse  

 med optagelse af lån betales 1,5% af lånets hovedstol i stempel til staten.  

 Stempelafgiften forsvinder i takt med afdrag på lånene, og når lånet er fuldt  

 indfriet, er der ingen stempel.
Den overdragne stempelafgift vedrører dels  

 kreditforeningslån i danske kroner og dels ejerpantebrev i ejendommen.
Østre Landsret  

 har ved TfS 1990.422 taget stilling til, at udgift til stempelafgift i  

 forbindelse med optagelse af et selskabs lån til køb og salg af korn og til  

 opførelse af et nyt siloanlæg ikke kan fratrækkes efter ligningslovens § 8,  

 stk. 3, litra c, ligesom der ikke kunne godkendes fradrag for udgiften efter  

 statsskattelovens § 6, stk. 1, litra a, da låneudgifterne i det væsentlige  

 havde tjent til forbedring af selskabets indtægtsgrundlag.
Udgiften blev  

 således anset for at være en formueudgift for selskabet.
 På det grundlag  

 er det spørgernes opfattelse, at der ikke er grundlag for at anse  

 stempelsafgiften  

 vedrørende optagelse af lån i danske kroner for en skattepligtig indtægt for  

 sælger, men derimod en formueindtægt, der ikke er skattepligtig, jf.  

 statsskattelovens § 5.
 Spørgerne har  

 ved skrivelse af 5. marts 2007 indsendt følgende supplerende bemærkninger:
Overførslen af  

 stempelafgiften er omfattet af stempelafgiftslovens § 5, stk. 2. I praksis er  

 det sådan, at hvis lånene er lige store er det stempelafgiften, der overføres  

 mellem parterne.
Hvis køber derimod optager et større lån gives der nedslag  

 med  

 den allerede indbetalte stempelafgift, således at der kun beregnes  

 stempelafgift af differencen.
Hvis der er optaget et lån på 1 mio. kr. er der  

 betalt stempelafgift med 150.000 kr.
Hvis der optages et nyt lån på 2 mio.  

 kr.  

 udgør stempelafgiften 300.000 kr., men der skal alene indbetales 150.000 kr.,  

 fordi der er overtaget 150.000 kr.
Det er parternes  

 opfattelse, at der sker overdragelse af et aktiv af selvstændig værdi.
Køber  

 kompenserer  

 sælger for en udgift, han har afholdt uden, at han har haft fradrag for  

 udgiften i forbindelse med afholdelsen heraf.
Der er således tale om et  

 aktiv,  

 der repræsenterer en værdi for køber, hvorfor der må kunne foretages særskilt  

 prisfastsættelse af aktivet.
Det er således vores opfattelse, at der er  

 hjemmel  

 til at overdrage en stempelafgift.
Produktionstilladelser Dyreenhederne  

 (DE) repræsenterer et indtægtsgrundlag på 151,1 DE og er dermed ikke en  

 skattepligtig  

 indtægt for sælger, men en formueindtægt, som ikke er skattepligtig, jf.  

 statsskattelovens  

 § 5. De 151,1 DE repræsenterer en værdi for såvel køber som sælger, idet de  

 giver en fremtidig mulighed for lovligt at producere svin svarende til 151,1  

 DE  

 om året.
 Det er  

 spørgernes opfattelse, at betalingen for ovennævnte ret til lovligt at have  

 en  

 besætning af den angivne størrelse er en formueindtægt, som er omfattet af  

 statsskattelovens § 5. Det bemærkes, at der ikke er tale om dækning af  

 udgifter, der har været fradragsberettiget for sælger allerede fordi, der  

 ikke  

 har været afholdt udgifter.
 Spørgerne har  

 ved skrivelse af 6. marts 2007 indsendt følgende supplerende bemærkninger:
Produktionsenhederne  

 er godkendelse til at producere et vist antal dyreenheder i den enkelte  

 bedrift.
Det er vores opfattelse, at produktionsenhederne udgør en del af  

 indkomstkilden, og derfor er der tale om ikke skattepligtig indkomst.  

 Produktionsrettighederne er ikke knyttet til den faste ejendom, idet man ikke  

 behøver at eje fast ejendom for at producere dyr, det er tilstrækkeligt at  

 forpagte jorden.
 Frem til  

 vurderingen for 1998 indgik mælkekvoter i ejendomsvurderingen, men alligevel  

 blev godtgørelse for ophør med mælkeproduktion for indkomstårene 1987, 1988  

 og  

 1989 anset for at være en kompensation for tab af indkomstkilden, hvorfor  

 godtgørelsen var skattefri jf. statsskattelovens § 5, stk. 1, litra a.  

 Afgørelsen fremgår af TfS 1993.36 LSR.
Det bemærkes, at  

 reglerne for beskatning af mælkekvoter efterfølgende er blevet ændret.
I  

 perioden 19. maj 1993 - 31. december 2004 indgik mælkekvoter som en del af  

 ejendomsavancebeskatningen, og pr. 1. januar 2005 er mælkekvoterne blevet  

 omfattet af afskrivningslovens §  

 40C.
Mælkekvoter,  

 der er anskaffet før 19. maj 1993, og som sælges efter salg af den faste  

 ejendom, kan fortsat sælges uden beskatning.
Ved  

 Landsskatterettens kendelse i TfS 2001.806 LSR (  


  

 SKM2001.379.LSR  


  

 )  

 afstod A i 1997 sin kontraheringsret vedrørende sukkerroer til Danisco Sugar  

 A/S som følge af Danisco Sugar A/S' ønske om en bedre kapacitetsudnyttelse  

 ved  

 at overføre kontraktkvantum af sukker fra fabriksområderne øst for Storebælt  

 til kontraktområdet hørende til Assens Sukkerfabrik.
A modtog i det påklagede  

 indkomstår  

 56.392 kr. som afståelsesvederlag, som ifølge skattemyndighederne skulle  

 betragtes  

 som erstatning for et fremtidigt indtægtstab og medregnes til den personlige  

 indkomst.
Landsskatteretten fandt, at vederlaget måtte anses for at være ydet  

 som kompensation for indtægtstab i en uvis årrække.
Vederlaget var dermed  

 omfattet af statsskattelovens § 5, stk. 1, litra a og således skattefrit for  

 A.
Ved  


  

 SKM2005.370.ØLR  


  

 fandt Østre Landsret, at køb af yderligere sukkerkvote blev anset for  

 udvidelse  

 af indkomstgrundlaget, og dermed kunne købet ikke fratrækkes eller afskrives.  

 Der er således tale om et forhold omfattet af statsskattelovens § 5, stk. 1,  

 litra a.
Leveringsrettigheder til sukkerroer er fra og med 4. oktober 2006  

 omfattet af afskrivningslovens §  

 40C.
 I begge  

 situationer (mælkekvoter og sukkerkvoter) er der tale om  

 leveringsrettigheder,  

 der under en eller anden form er knyttet til den faste ejendom, men alligevel  

 blev rettighederne anset for at kunne overdrages/opgives, uden der skulle ske  

 beskatning, idet der var tale om tab af indkomstkilden.
De rettigheder,  

 der fremgår af ovennævnte afgørelser vedrører produktionsrettigheder indenfor  

 landbruget, som er knyttet til den enkelte bedrift.
Rettighederne blev  

 behandlet efter statsskattelovens § 5, stk. 1, litra a frem til, at der blev  

 særskilt lovgivet herom i afskrivningslovens §  

 40C.
Afståelse af præmierettigheder til moderfår, kvier  

 og ammekøer blev frem til indførelsen af afskrivningslovens §  

 40C  

 ligeledes anset for omfattet af statsskattelovens § 5  

 og dermed henført til afståelse af indkomstkilde.
Dyreenhederne er  

 ikke omfattet af afskrivningslovens §  

 40C, der omhandler betalingsrettigheder, mælkekvoter og  

 sukkerkvoter.
Det er derfor vores opfattelse, at overdragelsen af  

 dyreenhederne  

 fortsat er omfattet af statsskattelovens § 5, stk. 1, litra a og dermed kan  

 overdrages skattefrit.
Ved TfS 1986,  

 444 modtog en fisker erstatning for tabet af bundgarnsrettigheder i  

 forbindelse  

 med et brobyggeri.
Halvdelen af erstatningen blev anset for at dække tabet af  

 fiskerettigheder og dermed et tab af indkomstkilde, hvorfor denne del af  

 erstatningen ikke var skattepligtig.
 Sidstnævnte  

 afgørelse vedrører således tab af rettigheder til en bestemt produktion  

 udenfor  

 landbruget, men også i den situation blev betalingen for tabet af  

 muligheden for fremtidigt at producere anset for at vedrøre indkomstkilden,  

 hvorved der var tale om et ikke indkomstskattepligtigt beløb.
SKATs indstilling og begrundelse Spørgsmål 1 Ved salg af  

 aktiver skal sælger og køber i købsaftale, skøde eller på anden skriftlig  

 måde  

 foretage en fordeling af den samlede kontantomregnede salgssum på de aktiver,  

 der er omfattet af overdragelsen.
Fordelingen skal foretages for  

 driftsmidler,  

 bygninger, installationer, kunstnerisk udsmykning, goodwill og andre  

 immaterielle aktiver.
For driftsmidler og skibe foretages fordelingen under  

 ét  

 og for øvrige aktiver på hvert enkelt aktiv.
Omfatter overdragelsen grund,  

 bolig, kvote, betalingsrettighed eller beholdninger, skal fordelingen tillige  

 omfatte disse aktiver, jf. afskrivningslovens § 45, stk. 2.
 Såvel den  

 samlede kontantomregnede salgssum som den fordeling på aktiver efter stk. 2,  

 som parterne har aftalt, er undergivet told- og skatteforvaltningens  

 prøvelse.  

 Afgørelsen er bindende for både sælger og køber, jf. afskrivningslovens § 45,  

 stk. 3.
 Det følger  

 ligeledes af ejendomsavancebeskatningslovens § 4, stk. 5, at køber og sælger  

 ved afståelse af fast ejendom i købsaftale, skøde eller på anden skriftlig  

 måde  

 skal foretage en fordeling af den samlede kontantomregnede afståelsessum på  

 grund, bygninger, ejerbolig, herunder stuehus samt mælkekvoter.
 Er der tale om overdragelse  

 af virksomhed mellem parter med ikke sammenfaldende interesser, kan der  

 normalt  

 tages udgangspunkt i den mellem parterne aftalte fordeling af salgssummen  

 mellem de forskellige grupper af aktiver, der overdrages, jf.  


  

 AL § 45, stk. 2  


  

 og  


  

 EBL § 4, stk. 5  


, jf. ligningsvejledningen 2007-1, afsnit  

 E.I.1.2.1.
 SKAT lægger ved  

 besvarelsen af spørgsmål 1 til grund, at der er tale om en handel mellem  

 uafhængige  

 parter, og at aktiverne overdrages til handelsværdien.
 Fordeling af  

 købesummen for løsøre:
Stempelafgift Det følger af  

 parternes købsaftales pkt. 11, at en del af overdragelsessummen for løsøre  

 angår "stempelmærker" for 100.000 kr.
Køber skal ifølge de  

 fremlagte  

 oplysninger "overtage" disse stempelafgifter, herunder  

 stempelafgifter vedrørende ejerpantebreve i forbindelse med låneoptagelsen.
 Det følger af §  

 5, stk. 1 i lov nr. 382 af 2. juni 1999 om afgift af tinglysning og  

 registrering af ejer- og panterettigheder m.v. (tinglysningsafgiftsloven),  

 at:
"For  

 tinglysning af pant, bortset fra retspant, udgør afgiften 1.400 kr. og 1,5  

 pct.  

 af det pantsikrede beløb.
Det pantsikrede beløb er pantebrevets nominelle  

 hovedstol. ..." Følgende fremgår  

 af tinglysningsafgiftslovens § 5, stk. 2, 1. pkt.:
"Ved  

 tinglysning af pant i fast ejendom, bortset fra pant ifølge ejerpantebrev og  

 skadesløsbrev, til sikkerhed for lån i realkreditinstitutter, Dansk Landbrugs  

 Realkreditfond eller for lån i pengeinstitutter med en oprindelig løbetid på  

 mindst 10 år og højst 30 år  

  

 medregnes ikke til det pantsikrede beløb, jf.  

 stk. 1, den del af lånet, som optages til at afløse et lån med  

 tilsvarende  

 pant i samme ejendom." Følgende fremgår  

 af tinglysningsafgiftsvejledningen 2007-2, afsnit C.2.2:
 "  


  

 Tinglysningsafgiftslovens § 5, stk. 2  


  

 indeholder en afgiftsbegunstigelse...
Afgiftsbegunstigelsen  

 betyder, at når man beregner tinglysningsafgiften på det nye lån, kan man  

 nedsætte det afgiftsgrundlag, den variable afgift skal beregnes af, med  

 restgælden fra det eksisterende lån.
Hvis hovedstolen på det nye lån er  

 mindre end eller lige så stor som restgælden på det gamle lån, skal der ikke  

 betales variabel afgift.
Den faste afgift på 1.400 kr. skal altid betales.  

 Hvis hovedstolen på det nye lån er højere end restgælden efter det gamle lån,  

 skal der betales afgift på 1,5 % af forskellen mellem den nye hovedstol og  

 den gamle restgæld." Der er således  

 ifølge lovens ordlyd reelt ikke tale om, at man "overtager"  

 indbetalte stempelafgifter.
Der er heller ikke i forarbejderne til loven  

 grundlag for denne opfattelse.
Der er derimod tale om, at det beløb, hvoraf  

 stempelafgiften beregnes, reduceres med den del af lånet, som optages til at  

 afløse et lån med tilsvarende pant i samme ejendom.
 Med henvisning  

 til spørgernes eksempel betyder dette, at hvis der i en ejendom er et lån på  

 1  

 mio. kr., og der - inden dette aflyses - tinglyses et nyt lån på 2 mio. kr.  

 til  

 afløsning heraf, skal der alene beregnes en afgift på 1,5% af 1 mio. kr. (2  

 mio. kr. fratrukket 1 mio. kr.), nemlig 150.000 kr.
 Det er herefter  

 SKATs opfattelse, at der ikke er tale om overdragelse af et selvstændigt  

 aktiv,  

 og SKAT kan dermed ikke godkende fordelingen af købesummen på  

 "stempelmærker".
(SKAT skal  

 endelig bemærke, at der ikke ses at være denne adgang til at nedsætte  

 afgiften  

 ved pant ifølge ejerpantebreve, jf. tinglysningsafgiftslovens § 5, stk. 2 og  

 principperne i  


  

 SKM2003.106.LSR  


  

 (TfS 2003, 292 LSR)) Det forhold, at  

 Østre Landsret i TfS 1990.422 har fastslået, at en udgift til stempelafgift i  

 forbindelse med optagelse af et selskabs lån til køb og salg af korn og til  

 opførelse af et nyt siloanlæg efter en konkret vurdering ikke kunne fradrages  

 efter statsskattelovens § 6, stk. 1, litra a, ses ikke at kunne føre til et  

 andet resultat.
Der er herved henset til, at der i nærværende sag er tale om  

 overdragelse af en fast ejendom, mens Østre Landsrets dom omhandlede  

 spørgsmålet om stempelafgifter i en konkret sag kunne vurderes som en  

 driftsudgift.
Det skal derfor  

 fastlægges, hvorledes beløbet på 100.000 kr. skal behandles skattemæssigt.  

 Køber og sælger ses at have indgået en aftale, hvorefter sælger venter med at  

 aflyse  

 de oprindelige lån, indtil køber har tinglyst det nye lån.
Dermed kan sælger  

 betale en lavere tinglysningsafgift, jf. tinglysningsafgiftslovens § 5, stk.  

 2.  

 Dette betaler køber sælger 100.000 kr. for.
 Det er SKATs  

 opfattelse, at dette beløb knytter sig til overdragelsen af den samlede faste  

 ejendom, og beløbet skal dermed fordeles forholdsmæssigt på de respektive  

 aktiver, der er overdraget.
 Fast ejendom:
% "stempel" Stuehus 1.585.000 kr.
22,6 % 22.600 kr.
 1.607.600 kr.
Jord 5.340.000 kr.
76,0 % 76.000 kr.
 5.416.000 kr.
Driftsbygninger 0 kr.
0,0 % 0 kr.
 0 kr.
Maskinhus 100.000 kr.
1,4 % 1.400 kr.
 101.400 kr.
Fast ejendom i alt 7.025.000 kr.
100,0 % 100.000 kr.
 7.125.000 kr.
 Beløbet skal  

 herefter beskattes efter reglerne i ejendomsavancebeskatningsloven, hvilket  

 beskrives  

 nærmere under spørgsmål 2.
Produktionstilladelser Det følger af  

 miljølovgivningen, at der på en bestemt bedrift kan gives tilladelse til, at  

 der maksimalt må produceres et bestemt antal dyreenheder om året.
Dette er  

 bl.a. for at undgå en for stor kvælstofudledning i naturen.
Ved lov nr. 1386  

 af 20. december 2004 blev afskrivningslovens §§ 40A og 40B udvidet til at  

 være  

 generelle regler vedrørende engangskvoter (§ 40A) og løbende kvoter (§ 40B).  

 Samtidigt blev der indført en ny bestemmelse i afskrivningslovens §  

 40C, der regulerer alle støtterettighederne efter EU's  

 landbrugsstøtteordning, herunder de såkaldte betalingsrettigheder. §  

 40C  

 omfatter bl.a. mælkekvoter, der erhverves den 1.  

 januar 2005 eller senere. §  

 40C  

 omfatter  

 tillige leveringsrettigheder for sukkerroer, som ejes eller erhverves den 4.  

 oktober 2006 eller senere.
Afskrivningslovens §  

 40C  

 omfatter ikke produktionstilladelse til et bestemt  

 antal dyreenheder.
 Kvoter i  

 afskrivningslovens §§ 40A og 40B defineres i lovens henseende som en  

 rettighed,  

 "der giver ret til løbende i nærmere afgrænsede perioder at producere,  

 levere, anvende, udnytte eller fange en bestemt mængde af et produkt eller en  

 ressource eller at udlede en bestemt mængde af produkter eller ressourcer,  

 herunder forurenende affaldsprodukter".
 Det fremgår  

 tillige af lovens forarbejder, at kvoter i lovens forstand både omfatter  

 kvoter, som kan omsættes individuelt; kvoter, som ikke kan omsættes  

 individuelt, men alene sammen med f.eks. et stykke jord samt kvoter, der ikke  

 er omsættelige.
 Det fremgår  

 endvidere, at formålet med lovforslaget var at indføre regler om den  

 skattemæssige behandling af alle eksisterende og fremtidige former for  

 kvoter,  

 som udgør et selvstændigt aktiv.
 Det er på den  

 baggrund SKATs opfattelse, at produktionstilladelser til et bestemt antal  

 dyreenheder  

 om året er omfattet af afskrivningslovens § 40B, som omhandler løbende  

 kvoter.
Der er herved  

 lagt vægt på, at produktionstilladelsen ses at give klager ret til at  

 producere  

 en bestemt mængde af et produkt.
Der er endvidere lagt vægt på, at  

 bestemmelsen  

 også omfatter rettigheder, der knytter sig til et stykke jord.
Der er endelig  

 lagt vægt på, at kvoten giver en løbende ret til at producere en vis mængde  

 pr.  

 år, og en uudnyttet del af kvoten pr. delperiode ses ikke at kunne overføres  

 til den efterfølgende delperiode (det efterfølgende år).
 SKAT kan på den  

 baggrund godkende, at en del af købesummen er blevet fordelt på  

 produktionstilladelser/kvoter,  

 jf. afskrivningslovens § 45, stk. 2.
Betalingsrettigheder Betalingsrettigheder  

 er som nævnt omfattet af afskrivningslovens §  

 40C, og SKAT kan således godkende, at en del af den  

 samlede købesum er blevet fordelt på betalingsrettigheder, jf.  

 afskrivningslovens  

 § 45, stk. 2.
 Idet det lægges  

 til grund, at der er tale om en handel mellem uafhængige parter samt at  

 aktiverne overdrages til handelsværdien, er der ikke grundlag for at  

 tilsidesætte den mellem parterne aftalte værdiansættelse af hverken  

 inventaret,  

 kvoterne eller betalingsrettighederne.
 Fordeling af  

 købesummen for fast ejendom:
Idet det lægges  

 til grund, at der er tale om en handel mellem uafhængige parter samt at  

 aktiverne overdrages til handelsværdien, er der ikke grundlag for at  

 tilsidesætte den mellem parterne aftalte forholdsmæssige fordeling af  

 overdragelsessummen  

 for så vidt angår den faste ejendom.
Dog ses den af parterne anførte betaling  

 til stempelafgift at skulle fordeles forholdsmæssigt, som det er anført  

 ovenfor.
 Det er på den  

 baggrund SKATs opfattelse, at der - bortset fra reguleringen for  

 "stempelafgiften" - ikke er grundlag for at tilsidesætte spørgernes  

 samlede værdiansættelse i forbindelse med overdragelsen af ejendommen.
 SKAT skal dog  

 efter en samlet bedømmelse indstille til Skatterådet, at spørgsmål 1 besvares  

 benægtende,  

 idet købesummens fordeling ikke kan godkendes, da der ikke ses at være  

 hjemmel  

 til at overdrage en stempelafgift.
Spørgsmål 2.  

 (skattefrihed) Stempelafgift Idet den af  

 parterne anførte betaling af "stempelafgift" på 100.000 kr. skal  

 fordeles forholdsmæssigt på den faste ejendom, skal denne beskattes efter  

 reglerne i ejendomsavancebeskatningsloven.
Dette medfører som udgangspunkt,  

 at  

 en eventuel fortjeneste ved afståelse af fast ejendom skal medregnes til den  

 skattemæssige indkomst, jf. ejendomsavancebeskatningslovens § 1, stk. 1. Den  

 del, der henregnes til stuehuset, kan dog afstås skattefrit, såfremt  

 betingelserne i ejendomsavancebeskatningslovens § 9 er opfyldt.
Produktionstilladelser Det er som  

 ovenfor anført SKATs opfattelse, at produktionstilladelse til et bestemt  

 antal  

 dyreenheder er omfattet af afskrivningslovens § 40B om løbende kvoter.
Det følger af  

 afskrivningslovens § 40B, stk. 3, at "Fortjeneste eller tab ved salg  

 eller  

 udløb af en løbende kvote eller en andel af en løbende kvote medregnes ved  

 opgørelsen af den skattepligtige indkomst for det indkomstår, hvori kvoten  

 eller en andel heraf sælges eller udløber.
Fortjeneste eller tab opgøres som  

 forskellen mellem afståelsessummen og den nedskrevne værdi.
Sidstnævnte værdi  

 opgøres  

 som anskaffelsessummen med fradrag af samtlige foretagne  

 afskrivninger."  Der kan endvidere henvises til  

 Ligningsvejledningen  

 2007-1, afsnit  


  

 E.C.5.4.2.3  


  

 angående opgørelse af anskaffelses- og afståelsessummer.
 Det er herefter  

 SKATs opfattelse, at sælger skal beskattes af en eventuel avance i  

 forbindelse  

 med overdragelse af produktionstilladelsen i overensstemmelse med reglerne i  

 afskrivningslovens § 40B, stk. 3.
 SKAT skal på den  

 baggrund indstille til Skatterådet, at spørgsmål 2 besvares benægtende, idet  

 den del af overdragelsessummen, der vedrører stempelmærker og overdragelse af  

 produktionsenheder ikke er (fuldstændig) skattefri for sælger.
Skatterådets afgørelse og begrundelse Skatterådet  

 tiltræder indstillingen med de af SKAT anførte begrundelser.
