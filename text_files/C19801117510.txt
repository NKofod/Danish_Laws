 I henhold til § 19, stk. 1, i justitsministeriets bekendtgørelse nr. 491  

 af 12. september 1978 om ophold i varetægtsfængsel skal der tilvejebringes  

 sådanne oplysninger, som er af væsentlig betydning for varetægtsarrestantens  

 ophold i institutionen.
 Da praksis med hensyn til underretning til arresthuset om  

 varetægtsarrestanters generalia, grundlovsforhør, isolation,  

 fristforlængelse, dom m.v. har været blanketsæt (Arrv. 31, 32 og 33) hvoraf  

 nogle eksemplarer vedlægges.
 Efter forhandling med rigspolitichefens blanketudvalg fastsættes følgende:
I.
Første indsættelse og første fremstilling i retten.
 Såfremt en person indsættes i arresthuset inden fremstilling i retten,  

 udfylder politiet øverste del af blanket Arrv. 31. Specielt henledes  

 opmærksomheden på rubrikken »Oplysninger om særlige forhold«.
Ved fremstilling i retten medbringes blanketten.
Den nederste del udfyldes  

 herefter af anklageren.
Rubrikken »Løsladt til« er forbeholdt de  

 tilfælde, hvor løsladelse sker til det sociale udvalg, kriminalforsorgen  

 eller andre myndigheder, men også en privat adresse kan anføres.
 Opmærksomheden henledes på, at rettens beslutning om isolation i medfør af  

 retsplejelovens § 770, stk. 3, alene vedrører spørgsmålet om, hvorvidt  

 varetægtsarrestanten skal udelukkes fra fællesskab med andre indsatte.  

 Træffer politiet bestemmelse om andre begrænsninger i medfør af  

 retsplejelovens §§ 771-773, skal de pågældende rubrikker udfyldes herom.
Såfremt der af retten alene træffes bestemmelse om delvis isolation, må  

 nærmere angivelse heraf, herunder begrænsningens indhold, anføres i rubrikken  

 »Andre bemærkninger«.
Det samme gælder, såfremt der træffes  

 bestemmelse om mentalundersøgelse m.v.
 Såfremt indsættelse først sker efter fremstilling i retten, overgives  

 blanketten til arresthuset i udfyldt stand.
 Når den nederste del af blanket Arrv. 31 er udfyldt, afrives side 2, der  

 beholdes af politiet.
II.
Fristforlængelse m.v.
 Såfremt den indsatte fremstilles i retten til fristforlængelse, ændring af  

 isolation m.v., udfylder anklageren blanket Arrv. 32 Side 2 beholdes af  

 politiet.
 Om udfyldelse af de enkelte rubrikker henvises til det ovenfor anførte.  

 Bestemmelse om opsættende virkning af kæremål anførs under »Andre  

 bemærkninger«.
III.
Dom m.v.
Ved domsafsigelse udfylder anklageren blanket Arrv. 33. Side 2 beholdes af  

 politiet.
I rubrikken »Afgørelse« er der gjort plads til at  

 præcisere arten af afgørelsen (fx kombinationsdom, fællesstraf m.v.).
IV.
Udenretslig løsladelse.
 Underretning om udenretslig løsladelse sker som hidtil.
V.
Anvendelsesområde.
 Ovenstående retningslinier benyttes såvel i forhold til arresthusene som  

 til Københavns fængsler (Politigårdens fængsel).
VI.
Blanketter.
 Blanketterne rekvireres af politiet hos rigspolitichefens blanketdepot på  

 sædvanlig måde.
VII.
Ikrafttræden m.v.
 Ordningen træder i kraft straks.
 De hidtidige blanketter P 324, P 325, P 326 og P 329 udgår, og restoplag  

 heraf destrueres.
 Cirkulæreskrivelsen vil blive optaget i Kriminalforsorgens  

 cirkulæresamling.
 E.B.
