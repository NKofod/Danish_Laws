Generelt § 1.  Statens selvforsikring omfatter alle risici, som  

 normalt dækkes ved forsikringstegning.
Ydelse af erstatning og skadeopgørelse  

 sker efter dansk rets almindelige regler.
 Stk. 2.  For så vidt angår ulykkesforsikring og  

 ansvarsforsikring, er selvforsikringsordningen udtrykkeligt hjemlet i LB nr.  

 137 af 26. april 1968 om forsikring mod følger af ulykkestilfælde § 14  

 (ulykkesforsikringsloven) og LB nr. 123 af 9. marts 1973 om færdsel § 66,  

 stk. 8 (færdselsloven).
 Selvforsikringens omfang .
 § 2.  Selvforsikringsordningen omfatter bygninger,  

 løsøre m. v. tilhørende:
 Staten.
 Statsinstitutioner, hvis indtægter og udgifter bestemmes på finansloven  

 (fonde o.lign.).
 Institutioner, hvis driftsunderskud fuldt ud dækkes af statskassen.
 Bygninger m. v., der ejes i fællesskab af staten og andre, omfattes af  

 selvforsikringen, for så vidt angår den statsejede andels værdi.
 Stk. 2.  Ved overtagelse af private ejendomme, som  

 omfattes af selvforsikringsordningen i henhold til stk. 1, bør eksisterende  

 forsikringer opsiges med kontraktmæssigt varsel.
 For ejendomme, hvori indestår privat tinglyste pantehæftelser, kræves til  

 forsikringens ophævelse panthavernes samtykke.
 Stk. 3.  Ved leje af ejendomme, hvorved den fulde  

 brugsret overtages, og risikoen for det lejede påhviler staten og/eller de i  

 stk. 1, nævnte institutioner, bør tilsvarende ske opsigelse af eksisterende  

 forsikringer.
 Ved lejemål af kortere varighed forelægges spørgsmålet om opsigelse  

 finansministeriet til udtalelse.
 Stk. 4.  Afhændes ejendomme, der er omfattet af  

 selvforsikringsordningen i henhold til stk. 1, bør private købere oplyses om,  

 at forsikringer ikke er tegnet.
 Stk. 5.  Udlejes eller bortforpagtes bygninger, løsøre  

 m. v. tilhørende staten og de i stk. 1 nævnte institutioner, inkluderes i  

 lejen eller forpagtningsafgiften et beløb svarende til normal præmie af  

 ejendommens fulde og med byggepriserne til enhver tid ajourførte værdi.
 Retablering.
§ 3.  Ansvar for retablering af skader m. v. påhviler  

 styrelserne.
En specificeret vurdering af skadens omfang bør foretages i  

 tilfælde, hvor der kan gøres krav gældende mod et forsikringsselskab eller en  

 skadevolder, eller hvor der kan forventes rejst krav fra private om  

 erstatning.
I denne forbindelse henledes opmærksomheden på, at skade på  

 private forbrugsgenstande som beklædning, møbler m. v., der normalt ikke vil  

 være omfattet af selvforsikringsordningen, ofte vil være omfattet af private  

 indboforsikringer, som i et vist omfang også dækker udenfor  

 forsikringsstedet, jfr. lov nr. 129 af 15. april 1930, § 83.
 Bevilling.
 § 4.  Vedrørende bevilling til retablering af skader  

 henvises til finansministeriets Budgetvejledning 1975, pkt. 61.24.
Regres § 5.  Der rejses erstatningskrav overfor tredjemand  

 efter almindelige regler.
Justitsministeriet henstiller dog, at styrelserne  

 undlader at rejse erstatningskrav over for tredjemand i tilfælde, hvor det må  

 antages, at domstolene ville have ladet erstatningskravet bortfalde efter  

 forsikringsaftalelovens (FAL) § 25, stk. 1, 2. pkt., hvis der havde været  

 tegnet skadesforsikring.
Samme fremgangsmåde bør i almindelighed også følges,  

 hvor spørgsmålet må anses for tvivlsomt.
 Stk. 2.  I tilfælde, hvor en anvendelse af FAL § 25,  

 stk. 1, 2. punktum kan tænkes at medføre nedsættelse af kravet, bør  

 erstatningspåstanden begrænses til, hvad der ville være blevet tilkendt, hvis  

 § 25, stk. 1, 2. pkt. havde været anvendelig.
Særlige regler § 6.  Vedrørende statens selvforsikring m. v. af  

 tjenestebiler til personbefordring henvises til økonomi- og  

 budgetministeriets cirkulære af 24. februar 1972 om anskaffelse m. v. af  

 tjenestebiler til personbefordring.
Stk. 2.  I henhold til finansministeriets cirkulære af  

 1. februar 1974 om godtgørelse af udgifter ved tjenesterejser i udlandet kan  

 udgifterne til rejsegodsforsikring og rejseulykkesforsikring afholdes efter  

 regning.
Der henvises endvidere til finansministeriets cirkulære af 25. marts  

 1974 om fremgangsmåden ved tegning af forsikringer.
For rejser til, i og fra Grønland gælder særlige regler om  

 forsikringstegning.
Oplysning herom kan indhentes hos Ministeriet for  

 Grønland.
 Afsluttende bestemmelser.
 § 7.  Forsikringstegning for risici omfattet af  

 selvforsikringsordningen efter ovenstående regler, kan kun ske med  

 finansministeriets godkendelse.
 Stk. 2.  Foranstående bestemmelser gælder også for de  

 staten tilhørende ejendele i Grønland og på Færøerne samt ejendele i udlandet  

 for så vidt selvforsikring ikke er stridende mod udenlandske retsprincipper.
 Stk. 3.  Finansministeriets cirkulære af 25. marts 1960  

 om brand- og eksplosionsskader på statens bygninger og løsøre m. v. ophæves.
 Finansministeriet, den 26. februar 1975.
Knud Heinesen /Leo Nielsen.
