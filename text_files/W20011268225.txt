Patienten klagede over beslutningen om tvangsfiksering til Det lokale  

 Psykiatriske Patientklagenævn, som godkendte fikseringen.
Patienten  

 ankede afgørelsen til Sundhedsvæsenets  

 Patientklagenævn.
Klage over tvangsfiksering med fodrem Sundhedsvæsenets Patientklagenævn tiltrådte den  

 afgørelse, der var truffet af Det lokale Psykiatriske  

 Patientklagenævn.
Nævnet fandt, at betingelserne for at  

 tvangsfiksere patienten var opfyldt, idet der var en nærliggende fare  

 for, at hun selv eller andre ville lide skade på legeme eller helbred,  

 da hun blev tiltagende urolig, affektlabil og trist.
Hun hørte  

 endvidere stemmer der opfordrede hende til at skære i sig selv og  

 sætte ild på afdelingen, ligesom hun smadrede nogle termokander  

 og en radio.
Nævnet lagde endvidere vægt på, at patienten  

 fortsat efter skærpet observation og beroligende injektion truede med  

 at ville beskadige sig selv og andre ved at sætte ild på  

 afdelingen.
 Nævnet fandt endvidere, at tvangsfikseringen opfyldte kravet om  

 mindst indgribende foranstaltning, idet man forinden fiksering med  

 bælte forgæves havde forsøgt at berolige ved samtale og  

 overflytning til lukket afsnit, hvor der var bedre muligheder for observation  

 af patienten, og idet hun fortsat var urolig efter indgift af en beroligende  

 injektion.
 Nævnte fandt endvidere, at der var grundlag for at anlægge en  

 fodrem, da patienten ikke ønskede bæltet strammet til om maven,  

 idet hun ikke mente at kunne få vejret, ligesom det af personalet var  

 kendt, at hun, når bæltet ikke var strammet til, havde nemt ved  

 at undslippe bæltet.
Nævnet fandt endvidere, at udstrækningen af tvangsfikseringen  

 opfyldte kravet om mindst indgribende foranstaltning, idet det af journalen  

 fremgik, at patienten ved den lægelige vurdering var truende og  

 hævede stemmen, og at hun herefter faldt i søvn og sov resten af  

 natten.
Fodremmen blev løsnet næste morgen, og bæltet blev  

 løsnet i forbindelse med et bad med henblik på vurdering af  

 hendes affektlabilitet, evne til at overholde aftaler og modstå  

 impulser.
Nævnet lagde endelig vægt på, at da patienten  

 efter nogle timer fandtes at være i stand til at indgå aftaler,  

 blev bæltet løsnet.
