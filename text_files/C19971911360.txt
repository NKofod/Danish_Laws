Forord I juli 1993 udsendte Socialministeriet, Sundhedsministeriet,  

 Arbejdsskadestyrelsen, Direktoratet for Arbejdsløshedsforsikringen og  

 Arbejdsmarkedets Tillægspension (ATP) »Vejledning om EF-regler om social  

 sikring, Hæfte 1-7«.
EF-reglerne og dansk lovgivning er siden ændret, hvorfor der nu udsendes  

 en revideret vejledning.
Målgruppen for denne vejledning er ikke blot de  

 (amts)kommunale forvaltninger, men alle personer som yder rådgivning om  

 borgeres sociale sikringsrettigheder inden for EØS-området.
Aftalen mellem EF og EFTA-landene Norge, Sverige, Finland, Island og  

 Østrig om det Europæiske Økonomiske Samarbejdsområde, den såkaldte  

 EØS-aftale, trådte i kraft den 1. januar 1994. Aftalen gælder fra 1. maj 1995  

 desuden for Liechtenstein.
Herefter skal de EF-regler, som koordinerer  

 anvendelsen af lovgivningen om social sikring i de forskellige lande,  

 anvendes inden for hele EØS-området.
 Kendskab til EF-reglerne er af betydning ved administrationen af dansk  

 lovgivning, når der opstår spørgsmål om rettigheder for arbejdstagere,  

 selv-stændige erhvervsdrivende og deres familiemedlemmer, der har bopæl eller  

 beskæftigelse i EØS.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
 Vejledningen består fortsat af syv hæfter, der er udarbejdet af Den  

 Sociale Sikringsstyrelse, Sundhedsministeriet, Arbejdsskadestyrelsen,  

 Direktoratet for Ar- bejdsløshedsforsikringen og Arbejdsmarkedets  

 Tillægspension (ATP).
April 1997 Indholdsfortegnelse Punkt Indledning 1.
Afsnit I.
Almindelige regler om ydelser til børn efter forordning 1408/71 Kapitel 1 Personkreds og definitioner Personkreds 2.
 Persongrupper 3.
 Definitioner 4.
 Hvilke danske ydelser 5.
 Familiemedlemmer 6.
 Kompetent institution 7.
 Kompetent stat 8.
Kapitel 2 Forholdet til dansk lovgivning Indfødsret 9.
 Ligebehandling 10.
 Hjemsted 11.
 Skattepligt 12.
 Bopæl 13.
 Midlertidigt ophold 14.
 Regulering af ydelser 15.
Afsnit II Ydelser til familiemedlemmer til arbejdstagere, selvstændige  

 erhvervsdrivende og arbejdsløse Kapitel 3 Almindelige bestemmelser Indledning 16. - 17.
 Tjenestemænd og dermed ligestillede 18.
 Hjælpeansatte ved EU's institutioner 19.
 Sammenlægning 20. - 22.
Kapitel 4 Familiemedlemmer bosat i et andet land end det, der udbetaler  

 ydelserne Indledning 23.
 Arbejdstagere og selvstændige erhvervsdrivende 24.
 Arbejdsløse 25. - 26.
 Personer der modtager orlovsydelse fra Danmark 27.
Kapitel 5 Prioriteringsregler ved ret til ydelser fra flere lande Indledning 28.
 Bopælskriterium 29.
 Suspension af ydelser 30.
 Dobbeltbeskæftigelse 31. - 33.
 Familiemedlemmerne har fast bopæl i Danmark 32.
 Familiemedlemmerne har fast bopæl i et andet EØS-land end Danmark 33.
 Afgørelse nr. 147 34.
 Afgørelse nr. 119 35.
 Blanket E 411 36.
 Dobbeltbeskæftigelse i andre EØS-lande end bopælslandet 37. - 38.
Kapitel 6 Ansøgning om familieydelser Familiemedlemmer bosat i det land, der udbetaler ydelserne 39.
 Danske regler 40. - 41.
 Ansøgning 42. - 44.
 Danske regler 43.
 Blanket E 401 44.
Kapitel 7 Udbetaling af familieydelser Familiemedlemmer, der har bopæl i det land, der skal udbetale ydelserne  

 45.
 Danske regler 46.
 Familiemedlemmer, der har bopæl i et andet land end det, der udbetaler  

 ydelserne 47. - 49.
 Forsørgelse 48.
 Udbetalingsaftale 49.
 Oplysningspligt 50.
 Tilbagebetaling 51.
 Udbetalingstidspunkt 52. - 54.
 Tillæg 55.
Afsnit III Ydelser til børn af pensionister og børn der har mistet begge  

 forældre eller en af dem (efterladte børn) Indledning 56.
Kapitel 8 Børn der forsørges af pensionister og rentemodtagere Indledning 57.
 Personkreds 58. - 59.
 Pension fra et EØS-land 60.
 Pension fra flere EØS-lande 61. - 66.
 Pensionistens dødsfald 67.
Kapitel 9 Børn der har mistet begge forældre eller en af dem (efterladte  

 børn) Indledning 68. - 69.
 Forordning 1408/71 art. 78, stk. 2 70.
 Afdøde har kun været omfattet af lovgivningen i et EØS-land 71.
 Afdøde har været omfattet af lovgivningen i flere EØS-lande 72. - 73.
Kapitel 10 Prioriteringsregler ved samtidig ret til ydelser fra to lande Indledning 74.
 National lovgivning alene 75. - 76.
 Erhvervsudøvelse 77. - 78.
Pension fra flere EØS-lande - afdøde omfattet af lovgivningen i flere EØS-lande 79.
Kapitel 11 Udbetaling af tillægsydelse Suspension af ydelser efter forordning 1408/71 art. 79, stk. 3 og  

 forordning 574/72 art. 10 80.
 Tillægsydelser efter forordningens art. 77, stk. 2 og 78, stk. 2 81.
 Fuld ydelse udbetales fra Danmark 82. - 84.
 Børn af pensionister 83.
 Efterladte børn 84.
 Beregning af tillægsydelsen 85.
 Tillægsydelse udbetales fra Danmark 86.
Kapitel 12 Ansøgning om og udbetaling af ydelser Ansøgning 87.
 Udbetaling 88.
Afsnit IV Nordisk konvention om social sikring Ny nordisk konvention 89.
 Personkredsen 90.
 Konventionens regler 91.
 Familieydelser og børnetilskud 92.
 Ydelser til børn af pensionister og efterladte børn 93.
 Færøerne og Grønland 94.
1. Afgørelse nr. 147 2. Afgørelse nr. 150 3. Fortegnelse over kontaktorganer - Oversigt - Blanket E 401 - Blanket E 402 - Blanket E 403 - Blanket E 404 - Blanket E 405 - Blanket E 406 F, E 407 - Blanket E 411 - Blanket E 413 F Stikordsregister Indledning 1. Der findes fælles EF-regler om ydelser til børn  

 (familieydelser og børnetilskud mv.), som skal anvendes sammen med dansk  

 lovgivning.
Reglerne koordinerer anvendelse af EØS- landenes lovgivning om  

 ydelser til børn og udbetaling af ydelser fra landene.
 Der er tale om regler, som supplerer den danske lovgivning og i visse  

 tilfælde fraviger nogle af betingelserne for tilkendelse af danske ydelser.  

 Reglerne er fastsat i EF-forordning 1408/71 i afsnit III, kapitel 7 og 8.
 Der findes også regler om den praktiske gennemførelse af disse regler i  

 EF-forordning 574/72 i afsnit II og afsnit IV kapitel 7 og 8.
Almindelige regler om ydelser til børn  

 efter forordning 1408/71 PERSONKREDS OG DEFINITIONER Personkreds 2. Bestemmelserne i forordning 1408/71 finder  

 anvendelse på personer, der er eller har været arbejdstagere og selvstændige  

 erhvervsdrivende, og som er statsborgere i et EØS-land, eller som er  

 statsløse eller flygtninge med bopæl i et EØS-land, samt på deres  

 familiemedlemmer.
Se nærmere om forordningens personkreds i hæfte 1.
Persongrupper 3. Reglerne om ydelser til børn i afsnit III i  

 forordning 1408/71 er opdelt i to kapitler.
 Forordningens kapitel 7 omhandler familieydelser til familiemedlemmer til:
- arbejdstagere, herunder tjenestemænd - selvstændige erhvervsdrivende - arbejdsløse.
 Reglerne i kapitel 7 er beskrevet nedenfor under afsnit II, punkt 16 - 55.
 Forordningens kapitel 8 omhandler børnetilskud, børnetillæg til pension,  

 børnepension mv. til:
- børn der forsørges af pensionister - børn af personer, som modtager arbejdsskade-erstatning - børn der har mistet begge forældre eller en af dem.
 Reglerne i kapitel 8 er beskrevet nedenfor i afsnit III, punkt 56 - 88.
Definitioner 4. Definitionerne af udtrykkene  

 »familieydelser« og »børnetilskud« findes i forordning  

 1408/71 art. 1, bogstav u). Forordningens begreber »familieydelser«  

 og »børnetilskud« svarer ikke til begreberne  

 »børnefamilieydelse« og »børnetilskud« i dansk  

 lovgivning.
Familieydelser i forordningens forstand er et bredt begreb, der  

 omfatter alle natural- og kontantydelser til børn, blot disse udbetales efter  

 en lovgivning om social sikring.
Begrebet omfatter derfor også det lidt  

 snævrere begreb »børnetilskud«.
Alle danske ydelser til børn, der er omfattet af forordningen, betragtes  

 som børnetilskud i forordningens forstand.
Det betyder, at de danske ydelser  

 dækkes af både udtrykket »familieydelser« og udtrykket  

 »børnetilskud« i forordningen.
I andre EØS-lande kan der være ydelser, som dækkes af udtrykket  

 »familieydelser«, uden at de samtidig falder ind under udtrykket  

 »børnetilskud«.
Denne sondring mellem arten af ydelser får især  

 betydning, når ydelser skal udbetales efter afsnit III, kapitel 8 i  

 forordning 1408/71.
 I det følgende anvendes udtrykkene »familieydelser« og  

 »børnetilskud« på samme måde som i forordningen, dvs. at uanset  

 hvilket udtryk der anvendes, er samtlige danske ydelser omfattet.
Hvilke danske ydelser 5. Ved familieydelser og børnetilskud forstås i  

 forhold til dansk lovgivning ydelser efter:
- Lov om en børnefamilieydelse (børnefamilieydelsesloven) - alle børnetilskud samt adoptionstilskud efter lov om børnetilskud og  

 forskudsvis udbetaling af børnebidrag (børnetilskudsloven).
 Forordningens regler skal ikke anvendes ved forskudsvis udbetaling af  

 børnebidrag.
Familiemedlemmer 6. Når danske ydelser udredes efter  

 børnefamilieydelsesloven og børnetilskudsloven er det definitionen af  

 »børn« i disse love, der er afgørende for, om der kan udbetales  

 ydelser.
Ved udbetaling af danske ydelser efter reglerne i EF-forordning 1408/71  

 anvendes definitionen i de danske love også.
Dette skyldes, at EF-reglerne  

 definerer et familiemedlem som enhver person, der betegnes eller anerkendes  

 som familiemedlem eller betegnes som hørende til husstanden i den lovgivning,  

 hvorefter ydelserne udredes.
Denne definition findes i EF-forordning 1408/71  

 art. 1, bogstav f).
 Ved udbetaling af danske ydelser efter EF-reglerne gælder således fx  

 aldersgrænsen på 18 år, regler om ret til ydelser for plejebørn, bestemmelser  

 om forældremyndighed og betingelsen om, at barnet ikke forsørges af  

 offentlige midler.
Lovgivningerne i de øvrige EØS-lande lægger ikke i alle tilfælde vægt på  

 forældremyndigheden over barnet ved definitionen af familiemedlem.
Visse  

 lande lægger vægt på, hvem barnet bor hos.
Når det afgøres, om der kan  

 udbetales ydelser efter disse landes lovgivning, er det denne definition, der  

 skal anvendes.
EF- forordning 1408/71 sidestiller imidlertid i art. 1,  

 bogstav f), fælles bopæl med at bidrage til barnets forsørgelse i overvejende  

 grad.
Kompetent institution 7. Den myndighed, der udbetaler ydelserne, kaldes i  

 forordningen »den kompetente institution«.
De danske familieydelser  

 administreres af kommunerne, som herefter er »kompetente  

 institutioner« for personer, der skal have udbetalt ydelser til børn  

 efter dansk lovgivning om social sikring.
I bilag 3 findes en oversigt over  

 kontaktorganer i de øvrige EØS-lande, som formidler kontakt til de øvrige  

 landes institutioner.
Kompetent stat 8. Det land, hvor den kompetente institution er  

 beliggende, kaldes i forordningen »kompetent stat«.
FORHOLDET TIL DANSK LOVGIVNING Indfødsret 9. Børnetilskudsloven indeholder i § 5, stk. 1, nr. 1,  

 et krav om, at barnet eller en af forældrene, der har forældremyndighed over  

 barnet, har dansk indfødsret.
Dette krav fraviges for statsborgere fra andre  

 EØS-lande, flygtninge og statsløse, som er bosat i et EØS-land og omfattet af  

 forordningens personkreds.
Ligebehandling 10. Der gælder i forordningen et generelt princip om  

 ligebehandling, hvorefter personer, der er omfattet af forordningen og bor i  

 et EØS-land, har de samme pligter og rettigheder i henhold til et lands  

 lovgivning som dette lands egne statsborgere.
Dette vil således sige, at  

 statsborgere fra andre EØS-lande skal sidestilles med danske statsborgere.  

 Ligebehandlingsprincippet er fastsat i forordningens art. 3, stk. 1.
Hjemsted 11. Tilkendelse af ydelser efter børnetilskudsloven og  

 børnefamilieydelsesloven er betinget af, at barnet har hjemsted i Danmark.
Da  

 lovvalgsreglerne i forordningens afsnit II og reglerne i afsnit III, kapitel  

 7 og 8 fastslår, hvilket EØS-land der er kompetent, fraviges de danske  

 lovbestemmelser, som forudsætter tilknytning til Danmark i form af hjemsted i  

 Danmark.
Hjemstedsbetingelsen er imidlertid fortsat gældende, men er ikke begrænset  

 til »hjemsted i Danmark«.
Barnet skal have »hjemsted« i  

 et EØS-land, for at ydelser kan udbetales.
Hjemstedsbegrebet anvendes således  

 i overensstemmelse med fortolkningen i vejledning af januar 1996 om  

 børnetilskud og forskuds-vis udbetaling af børnebidrag.
Skattepligt 12. I § 2, nr. 1, i børnefamilieydelsesloven er  

 udbetaling af børnefamilieydelse betinget af, at den person, der har  

 forældremyndigheden over barnet eller har taget barnet i pleje med henblik på  

 adoption, er fuldt skattepligtig efter kildeskatteloven § 1.
Denne betingelse fraviges, når ansøgeren er omfattet af reglerne i  

 forordningen.
Børnefamilieydelse kan udbetales til ansøgeren, selv om denne  

 ikke er fuldt skattepligtig efter kildeskattelovens § 1. Det forudsætter, at  

 den pågældende opfylder de øvrige betingelser og er omfattet af dansk  

 lovgivning efter lovvalgsreglerne i forordningens afsnit II, eller har ret  

 til ydelserne efter bestemmelserne i forordning 1408/71 afsnit III, kapitel 7  

 og 8. (Se nærmere om lovvalgsreglerne i punkt 17 - 19 og i hæfte 1).
Bopæl 13. I børnetilskudslovens § 5, stk. 1, nr. 1, er  

 udbetaling af børnetilskud betinget af, at barnet eller forældremyndighedens  

 indehaver har fast bopæl i Danmark.
Denne betingelse fraviges imidlertid,  

 således at der kan udbetales danske ydelser til personer med bopæl i et andet  

 EØS-land, når de er omfattet af dansk lovgivning om social sikring efter  

 reglerne i forordningens afsnit II eller har ret til danske ydelser efter  

 bestemmelserne i forordningens afsnit III, kapitel 7 eller 8.
 Familieydelser skal udbetales uanset om modtageren er bosiddende, opholder  

 sig eller har sit hjemsted i den kompetente stat eller i et andet EØS-land.  

 Dette fremgår af forordningens art. 75, stk. 1, 2. punktum, art. 77, stk. 2  

 og art. 78, stk. 2.
Midlertidigt ophold 14. En person, som er omfattet af dansk lovgivning om  

 social sikring, er også berettiget til familieydelser under et midlertidig  

 ophold i et andet EØS-land i medfør af art. 75, stk. 1, 2. punktum, art. 77,  

 stk. 2 og art. 78, stk. 2. Et midlertidigt ophold er efter dansk praksis en  

 periode på op til et år.
Regulering af ydelser 15. I dansk lovgivning om familieydelser er fastsat  

 regler om regulering af familieydelsernes størrelse i forhold til et  

 reguleringstal.
Når der udbetales fami-lieydelser til personer omfattet af  

 dansk lovgivning om social sikring i medfør af bestemmelserne i forordning  

 1408/71, reguleres disse ydelser tilsvarende.
Dette er fastslået i forordning  

 1408/71 art. 11.
Ydelser til familiemedlemmer til  

 arbejdstagere, selvstændige ALMINDELIGE BESTEMMELSER Indledning 16. Reglerne om udbetaling af familieydelser til  

 familiemedlemmer til arbejdstagere, selvstændige erhvervsdrivende og  

 arbejdsløse findes i forordning 1408/71 afsnit III, kapitel 7.
Hvilket lands lovgivning finder anvendelse - lovvalg 17. Det er ikke muligt at fastslå, hvilke  

 familieydelser, der kan komme til udbetaling, alene på grundlag af reglerne i  

 forordning 1408/71 kapitel 7. Det er afgørende, hvilket EØS-lands lovgivning  

 om social sikring, der finder anvendelse.
Dette spørgsmål afgøres for  

 personer, der har lønnet eller selvstændig beskæftigelse, efter reglerne i  

 forordningens afsnit II.
Det fremgår heraf (art. 13, stk. 1), at en  

 beskæftiget person ikke samtidig kan være omfattet af lovgivningen om social  

 sikring i flere EØS-lande, men alene af lovgivningen i et land.
Det er således lovvalgsreglerne i forordningens afsnit II, der afgør,  

 hvilket EØS-lands lovgivning om social sikring en beskæftiget person er  

 omfattet af, og dermed hvilket land der skal udbetale familieydelser.
Som  

 hovedregel er en person omfattet af lovgivningen i det land, hvor den  

 pågældende udøver sin beskæftigelse.
Det gælder også, når den pågældende har  

 bopæl, og/eller arbejdsgiveren har hjemsted i et andet EØS-land.
 Der gælder dog en række særregler for bl.a. udsendte og personer med  

 beskæftigelse i flere EØS-lande - herunder personer, der er beskæftiget ved  

 international transport - og for søfolk.
Tjenestemænd og dermed ligestillede 18. Reglerne i forordningens kapitel 7 finder også  

 anvendelse for tjenestemænd og dermed ligestillede personer, når de  

 pågældende er omfattet af en lovgivning, som hører under forordning 1408/71.
Ved ligestillede personer forstås i Danmark personer, som aflønnes af  

 staten eller kommunerne, eller hvis aflønning hovedsageligt afholdes af  

 offentlige midler.
Tjenestemænd er omfattet af lovgivningen i det EØS-land,  

 hvis administration beskæftiger den pågældende.
Dette fremgår af  

 lovvalgsreglen i forordning 1408/71 art. 13, stk. 2, bogstav d). Der  

 udbetales derfor familieydelser fra dette land.
 Når der udbetales familieydelser til tjenestemænd fra Danmark, skal  

 familieydelserne ikke modregnes i det børnetillæg, som udgør en del af det  

 udetillæg, der kan udbetales som en del af en udsendt tjeneste-mands eller  

 dermed ligestillets aflønning.
Hvis en udsendt tjenestemands ægtefælle er ansat i en international  

 organisation, hvortil Danmark yder bidrag, vil de familieydelser, som  

 ægtefællen modtager, blive modregnet i den udsendtes udetillæg. Øvrige  

 familieydelser i opholdslandet vil ikke blive modregnet i udetillægget.
Det  

 påhviler den udsendte at oplyse, om der modtages familieydelser, som kan  

 modregnes i udetillægget.
Hjælpeansatte ved EU's institutioner 19. Der gælder en enkelt undtagelse fra reglen om, at  

 familieydelser udbetales fra det land, hvis lovgivning en person er omfattet  

 af.
Undtagelsen vedrører hjælpepersonale ved De Europæiske Fællesskaber.  

 Disse personer er ikke berettiget til familieydelser efter lovgivningen i et  

 EØS-land, da familieydelser er reguleret i deres ansættelsesvilkår.
Selv om  

 en hjælpeansat ved en EU-institution har valgt at være omfattet af dansk  

 lovgivning om social sikring, og Den Sociale Sikringsstyrelse har udstedt en  

 blanket E 103 DK som dokumentation herfor, skal der ikke udbetales danske  

 familieydelser til den pågældende.
 Reglen i forordning 1408/71, art. 16, stk. 3, berører ikke en eventuel  

 ægtefælles ret til danske familie-ydelser.
Sammenlægning 20. Forordning 1408/71 kapitel 7 indledes med art. 72,  

 som omhandler »sammenlægning af forsikrings- eller  

 beskæftigelsesperioder, perioder med selvstændig virksomhed eller  

 bopælsperioder«.
Denne regel anvendes i tilfælde, hvor et lands  

 lovgivning om familieydelser forudsætter tilbagelæggelse af en  

 forsikringsperiode, for at familieydelser kan komme til udbetaling.
21. I dansk lovgivning gælder der intet krav om  

 tilbagelæggelse af forsikringsperioder, for at danske familieydelser kan  

 komme til udbetaling.
Betingelsen i børnetilskudsloven § 5, stk. 1, nr. 1,  

 hvorefter udbetaling af børnetilskud er betinget af, at ansøgeren eller  

 barnet har tilbagelagt mindst et års bopæl i Danmark og mindst tre års bopæl  

 i Danmark for så vidt angår særligt børnetilskud, finder ikke anvendelse, da  

 kravet om dansk indfødsret er fraveget, se herom ovenfor i punkt 9.
 22. En institution i et andet EØS-land kan have behov  

 for at kende danske bopælsperioder, for at kunne tilkende ydelser.  

 Institutionen anmoder da om at få danske bopælsperioder oplyst ved hjælp af  

 blanket E 405. Blanketten kan også rekvireres af ansøgeren, jf. forordning  

 574/72 art. 85, stk. 2.
 Det fremgår tillige af forordning 574/72 art. 85, stk. 2, at det ikke er  

 nødvendigt at udstede blanket E 405, når der foreligger dokumentation for  

 forsikringsperioder til brug for administrationen af sygesikringsreglerne i  

 form af blanket E 104. Se nærmere om blanket E 104 i hæfte 2.
KAPTIEL 4 FAMILIEMEDLEMMER BOSAT I ET ANDET LAND END DET, DER UDBETALER YDELSERNE Indledning 23. Det er ovenfor i punkterne 16 - 18 gennemgået, at  

 der kan udbetales familieydelser fra et EØS-land, hvis en person efter  

 lovvalgsreglerne er omfattet af dette lands lovgivning.
Det vil sige, at der  

 skal udbetales danske ydelser fx til en person, der er omfattet af dansk  

 lovgivning om social sikring efter afsnit II i forordningen, selv om han/hun  

 har fast bopæl i et andet EØS- land.
Der kan også forekomme tilfælde, hvor der ansøges om familieydelser til  

 familiemedlemmer, der er bosat i et andet EØS- land.
Forordning 1408/71  

 kapitel 7 indeholder regler, der regulerer disse tilfælde.
Arbejdstagere og selvstændige erhvervsdrivende 24. Det er uden betydning for retten til  

 familieydelser, at familiemedlemmerne er bosat i et andet EØS-land.  

 Forordning 1408/71 fastslår i art. 73, at arbejdstagere og selvstændige  

 erhvervsdrivende er berettiget til familieydelser fra det land, hvis  

 lovgivning de er omfattet af, til de familiemedlemmer, der bor i et andet  

 EØS-land.
Disse familiemedlemmer stilles, som om de havde bopæl i det land,  

 der udbetaler ydelserne.
Eksempel En portugisisk sømand, som er beskæftiget på et skib, som fører dansk  

 flag, er efter lovvalgsreglerne i forordningens afsnit II (artikel 13, stk.  

 2, bogstav c) omfattet af dansk lovgivning.
Sømanden er derfor berettiget til  

 danske familieydelser til sine børn, selv om disse bor i Portugal.
Arbejdsløse 25. En arbejdsløs er berettiget til familieydelser til  

 sine familiemedlemmer, selv om disse bor i et andet EØS-land end det, der  

 udbetaler arbejdsløshedsdagpenge.
Udbetalingen foretages, som om  

 familiemedlemmerne var bosat i det land, som udbetaler  

 arbejdsløshedsdagpengene.
Dette er fastslået i forordning 1408/71 art. 74.
Ved arbejdsløse forstås i denne forbindelse alene personer, der modtager  

 ydelser ved arbejdsløshed.
Der er i forhold til dansk lovgivning tale om  

 personer, der modtager arbejdsløshedsdagpenge.
26. For fuldtidsarbejdsløse findes en særlig  

 bestemmelse om ret til familieydelser i forordning 1408/71 art. 72a.
Der er  

 tale om personer, som under deres seneste beskæftigelse var bosat i et andet  

 EØS-land end det land, hvis lovgivning de var omfattet af.
 Bestemmelsen i forordning 1408/71 art. 72a fastslår, at familiemedlemmer,  

 der er bosiddende i samme EØS-land som den fuldtidsarbejdsløse, er berettiget  

 til familieydelser fra bopælslandet, som om den arbejdsløse under sin seneste  

 beskæftigelse eller selvstændige erhvervsvirksomhed havde været omfattet af  

 dette lands lovgivning.
Eksempel En fuldtidsarbejdsløs, som under sin seneste beskæftigelse var omfattet af  

 tysk lovgivning om social sikring, og har fast bopæl med sin familie i  

 Danmark, er berettiget til danske familieydelser.
Personer der modtager orlovsydelse fra Danmark 27. Indtil videre betragtes personer, der modtager  

 dansk orlovsydelse i et andet nordisk land eller et EU-land, som fortsat  

 omfattet af dansk lovgivning om social sikring.
Det er dog en forudsætning,  

 at orlovshaveren umiddelbart forud for orlovsperioden har været beskæftiget  

 som arbejdstager eller selvstændig erhvervsdrivende under dansk lovgivning  

 eller har været arbejdsløs med danske arbejdsløshedsdagpenge.
 Personer, der modtager orlovsydelse fra Danmark, kan således opnå  

 familieydelser efter dansk lovgivning under bopæl eller midlertidigt ophold i  

 et andet EØS-land, forudsat at betingelserne i øvrigt er opfyldt.
PRIORITERINGSREGLER VED RET TIL YDELSER FRA  

 FLERE LANDE Indledning 28. Når medlemmerne af en familie samtidig er omfattet  

 af lovgivningen i forskellige EØS-lande, kan anvendelsen af forordningens  

 regler umiddelbart føre til, at der er ret til familieydelser fra flere  

 lande.
Forordningen indeholder derfor bestemmelser, som regulerer  

 situationer, hvor der kan udbetales familieydelser efter lovgivningen i flere  

 lande, således at der ikke bliver tale om udbetaling af dobbeltydelser.
Eksempel Et barn har bopæl i Danmark sammen med sin moder, der er beskæftiget i  

 Danmark og omfattet af dansk lovgivning.
Barnets fader er beskæftiget i  

 Sverige og omfattet af svensk lovgivning.
Der ville i dette tilfælde kunne  

 tilkendes ydelser fra både Danmark og Sverige, hvis ikke der foreligger en  

 række bindende prioriteringsregler. (De svenske ydelser tilkendes efter  

 forordning 1408/71 art. 73, se herom ovenfor i punkt 24).
Bopælskriterium 29. Der er fastsat en generel prioriteringsregel i  

 forordning 574/72 art. 10, stk. 1, bogstav a). Bestemmelsen har følgende  

 ordlyd:
»Retten til familieydelser eller børnetilskud i henhold til en  

 medlemsstats lovgivning, hvorefter erhvervelse af ret til disse ydelser eller  

 tilskud ikke er betinget af forsikring eller af lønnet eller selvstændig  

 beskæftigelse, suspenderes, når der i den samme periode og for samme  

 familiemedlem består ret til ydelser enten i henhold til forordningens art.  

 73, 74, 77 eller 78, med indtil et beløb svarende til disse ydelser.« Efter dansk lovgivning udbetales danske familieydelser uden hensyn til den  

 berettigedes beskæftigelse, dvs. at der anvendes et bopælskriterium.
Det  

 betyder, at danske familieydelser som udgangspunkt suspenderes, når der kan  

 udbetales familieydelse fra et andet EØS-land efter forordning 1408/71 art.  

 73, 74, (se punkt 24 - 26) 77 eller 78 (om art. 77 eller 78 se afsnit III).  

 De danske ydelser suspenderes dog kun efter denne regel, såfremt den person,  

 som er berettiget til de udenlandske familieydelser, har denne ret i kraft af  

 erhvervsudøvelse.
Suspension af ydelser 30. Ved suspension af danske familieydelser forstås,  

 at disse bortfalder i det omfang, der er ret til ydelser fra et andet land  

 efter art. 73, 74, 77 eller 78. I det omfang de danske familieydelser  

 overstiger ydelserne fra det andet land udbetales et tillæg, som udgør  

 forskellen.
Eksempel Et barn bor i Danmark sammen med sin moder, der ikke er beskæftiget.  

 Faderen er beskæftiget i Spanien og berettiget til spanske familieydelser i  

 medfør af forordning 1408/71 art. 73 (se herom i punkt 24). Da dansk  

 lovgivning anvender et bopælskriterium, medfører forordning 574/72 art. 10,  

 stk. 1, bogstav a), at de danske ydelser suspenderes.
Der udbetales dog et  

 tillæg, i det omfang de danske ydelser overstiger de spanske ydelser.
Det er ikke alene i Danmark, der udbetales familieydelser efter et  

 bopælskriterium.
Dette er også tilfældet i en række andre EØS- lande.
Danske ydelser udbetalt efter forordning 1408/71 art. 73 og 74 (samt 77 og  

 78, se afsnit III) vil således suspendere ydelser udbetalt i disse lande,  

 såfremt modtageren ikke har ret til ydelserne i kraft af erhvervsudøvelse.  

 Blanket E 411 anvendes til at få oplyst, om der udbetales ydelser i kraft af  

 beskæftigelse i børnenes bopælsland.
Blanketten er beskrevet nærmere nedenfor  

 under punkt 36.
Eksempel En person er beskæftiget i Danmark og dermed omfattet af dansk lovgivning  

 om social sikring og berettiget til danske familieydelser. Ægtefællen er  

 bosiddende i Holland sammen med parrets børn og er i kraft af bopælen i  

 Holland berettiget til hollandske familieydelser.
Da de danske ydelser  

 udbetales i kraft af en beskæftigelse i Danmark i henhold til art. 73,  

 suspenderes de hollandske ydelser.
Hvis de hollandske ydelser er større end  

 de danske, kan der udbetales et tillæg fra Holland.
Dobbeltbeskæftigelse 31. Når der er ret til familieydelser fra to  

 EØS-lande, og der udøves beskæftigelse i begge lande, anvendes  

 prioriteringsregler i forordning 1408/71 art. 76 og forordning 574/72, som er  

 nærmere kommenteret nedenfor under punkt 32 - 35. Art. 76 har følgende  

 ordlyd:
 »Prioritetsregler i tilfælde af samtidig ret til familieydelser i  

 medfør af lovgivningen i den kompetente stat og i medfør af lovgivningen i  

 den medlemsstat, hvor familiemedlemmerne er bosat.
 1. Når der i medfør af lovgivningen i den medlemsstat,  

 på hvis område familiemedlemmerne er bosat, kan udbetales familieydelser,  

 stilles retten til familieydelser, der i medfør af lovgivningen i en anden  

 medlemsstat i samme periode kan udbetales til det samme familiemedlem som  

 følge af udøvelse af erhvervsvirksomhed, i påkommende tilfælde i  

 overensstemmelse med artikel 73, eller artikel 74, i bero i et omfang  

 svarende til det beløb, der er fastsat i lovgivningen i førstnævnte  

 medlemsstat.
2. Når der ikke er indgivet ansøgning om ydelser i den  

 medlemsstat, på hvis område familiemedlemmerne er bosat, kan den kompetente  

 institution i den anden medlemsstat anvende bestemmelserne i stk. 1, som om  

 der var blevet tilkendt ydelser i førstnævnte medlemsstat.« Reglen i forordning 1408/71 art. 76 har betydning for den danske  

 administration i to situationer.
Det er afgørende, om familiemedlemmerne har  

 fast bopæl i Danmark eller i et andet EØS- land.
Familiemedlemmerne har fast bopæl i Danmark 32. I denne situation følger det af forordning 1408/71  

 art. 76, at der skal udbetales danske familieydelser.
Hvis der samtidig er  

 ret til familieydelser fra et andet EØS-land efter forordning 1408/71 art. 73  

 eller 74, stilles disse ydelser i bero, i det omfang der udbetales danske  

 ydelser.
Det vil sige, at den udenlandske institution udbetaler et eventuelt  

 tillæg, som udgør det beløb, hvormed den udenlandske ydelse overstiger den  

 danske.
Eksempel Et barn har bopæl i Danmark sammen med begge forældre.
Faderen er  

 beskæftiget i Danmark, og moderen er beskæftiget på en tysk færge og derfor  

 omfattet af tysk lovgivning om familieydelser.
Der udbetales danske  

 familieydelser, fordi disse har forrang efter art. 76 i forordning 1408/71,  

 da der udøves beskæftigelse i Danmark, og barnet har bopæl i Danmark.
Der  

 udbetales et tillæg fra Tyskland, hvis de tyske ydelser overstiger de danske.
 Det fremgår imidlertid af forordning 574/72 art. 10, stk. 1, bogstav b),  

 nr. i), at de danske familieydelser kun skal udbetales, når der udøves  

 erhvervsmæssig virksomhed i familiemedlemmernes bopælsland (dvs. at dette  

 lands lovgivning finder anvendelse i kraft af lovvalgsreglerne i forordning  

 1408/71, afsnit II), af den person, der er berettiget til familieydelser  

 eller den person, som ydelserne udbetales til.
Forordning 574/72 art. 10, stk. 1, bogstav b), nr. i), fastsætter således  

 en betingelse om udøvelse af beskæftigelse i forordning 1408/71 art. 76, for  

 at ydelser fra familiemedlemmernes bopælsland kan suspendere ydelser fra et  

 andet EØS-land.
De danske familieydelser har således kun forrang, hvis der  

 udøves en beskæftigelse i Danmark, og modtageren i kraft af denne  

 beskæftigelse er omfattet af dansk lovgivning.
Familiemedlemmerne har fast bopæl i et andet EØS-land end Danmark 33. I denne situation kan der være ret til danske  

 familieydelser i medfør af forordning 1408/71 art. 73 eller 74 (se herom  

 ovenfor under punkt 24 - 27). Det følger af forordning 1408/71 art. 76, at de  

 danske familieydelser suspenderes, i det omfang der udbetales familieydelser  

 fra familiemedlemmernes bopælsland.
Danske familieydelser skal således alene  

 udbetales i form af et tillæg, som supplerer ydelserne fra  

 familiemedlemmernes bopælsland.
Også i denne situation skal forordning 1408/71 art. 76 anvendes i  

 sammenhæng med forordning 574/72 art. 10, stk. 1, bogstav b), nr. i). Det  

 fremgår af denne bestemmelse, at familieydelser fra familiemedlemmernes  

 bopælsland kun har forrang, når der er ret til ydelser fra  

 familiemedlemmernes bopælsland i kraft af erhvervsudøvelse af den, der er  

 berettiget til familieydelser eller af den person, som ydelserne udbetales  

 til.
Det vil sige, at danske familieydelser kun suspenderes, når der er ret  

 til ydelser fra bopælslandet i kraft af erhvervsudøvelse (se punkt 29 - 30).
Eksempel En dansk familie har bopæl i England.
Faderen er udsendt fra en dansk  

 virksomhed og er omfattet af dansk lovgivning om familie- ydelser, da der  

 foreligger en godkendelse i form af en blanket E 101 DK. (Blanket E 101 DK er  

 nærmere beskrevet i hæfte 1). Moderen har beskæftigelse i England og er ikke  

 udsendt.
Det følger af forordning 1408/71 art. 76, at de engelske  

 familieydelser har forrang, da der udøves beskæftigelse i England, hvor  

 børnene bor.
Der udbetales et tillæg fra Danmark, i det omfang de danske  

 ydelser overstiger de engelske ydelser, idet faderen er omfattet af dansk  

 lovgivning om social sikring.
Afgørelse nr. 147 34. Reglen i forordning 1408/71 art. 76 om suspension  

 af udbetaling og ydelse af tillæg er beskrevet i afgørelse nr. 147.  

 Afgørelsen er gengivet som bilag 1. Se også nedenfor om den praktiske  

 fremgangsmåde ved blanket E 411 under punkt 36.
Afgørelse nr. 119 35. Afgørelse nr. 119 fortolker begrebet »i kraft  

 af erhvervsudøvelse« i forordning 1408/71 art. 76 og forordning 574/72  

 art. 10. Det fremgår af afgørelsen, at »i kraft af  

 erhvervsudøvelse« omfatter:
Blanket E 411 36. Ved anvendelsen af prioriteringsreglerne i  

 forordning 1408/71 art. 76 og forordning 574/72 art. 10, stk. 1 er det  

 nødvendigt at have kendskab til, om der er ret til ydelser i kraft af  

 beskæftigelse i familiemedlemmernes bopælsland.
Disse oplysninger indhentes  

 ved hjælp af blanket E 411.
 Blanket E 411, afsnit A, udfyldes af den institution, som skal udbetale  

 ydelserne efter forordning 1408/71 art. 73 eller 74 (se herom ovenfor under  

 punkt 24 - 27). Blanket E 411 er omtalt i afgørelse nr. 147, som er optrykt  

 som bilag 1.
Blanket E 411, afsnit B, udfyldes af den kompetente institution i  

 familiemedlemmernes bopælsland.
Når en ansøger ikke kan oplyse den kompetente  

 institution i bopælslandet, kan blanket E 411 sendes til kontaktorganet i det  

 pågældende land.
En fortegnelse over kontaktorganerne på  

 familieydelsesområdet findes i bilag 3.
Dobbeltbeskæftigelse i andre EØS-lande end bopælslandet 37. I art. 10, stk. 3 i forordning 574/72 er fastsat  

 en regel om udbetaling af ydelser, når der for samme familiemedlem er ret til  

 ydelser fra to lande i kraft af beskæftigelse, og det pågældende  

 familiemedlem har fast bopæl i et andet land, end de lande der skal udbetale  

 ydelserne.
Bestemmelsen fastslår, at når der er ret til ydelser fra to lande efter  

 art. 73 og/eller 74 i forordning 1408/71, skal den institution, der er  

 forpligtet til at udbetale den højeste ydelse, udbetale det fulde beløb til  

 den berettigede.
Den anden institution, der er forpligtet til at udbetale  

 ydelser efter art. 73/74, skal ikke udbetale ydelserne til den berettigede  

 men skal i stedet refundere den institution, der udbetaler det højeste beløb,  

 halvdelen af den udbetalte ydelse.
Der skal dog kun refunderes et beløb, der  

 svarer til beløbet for familieydelser, som er fastsat i lovgivningen i det  

 pågældende land.
Eksempel En dansk familie har bopæl i Luxembourg.
Faderen er udsendt fra en dansk  

 virksomhed og er omfattet af dansk lovgivning om familieydelser, da der  

 foreligger en godkendelse i form af en blanket E 101 DK. (Blanket E 101 DK er  

 nærmere beskrevet i hæfte 1). Moderen har beskæftigelse i Belgien og er ikke  

 udsendt.
Det følger af forordning 1408/71 art. 73, at faderen har ret til  

 ydelser fra Danmark, og at moderen har ret til ydelser fra Belgien.
Det land, der skal udbetale den højeste ydelse - i dette tilfælde Belgien  

 - udbetaler det fulde beløb.
Danmark refunderer halvdelen af det beløb, der  

 er udbetalt fra Belgien, dog maksimalt et beløb, svarende til de danske  

 ydelser, som faderen har krav på.
 38. Hvis der ud over ret til ydelser fra to lande i  

 kraft af beskæftigelse også er ret til ydelser fra bopælslandet, selv om der  

 ikke udøves beskæftigelse der, anvendes bestemmelsen i forordning 574/72 art.  

 10, stk. 1 sammen med art. 10, stk. 3.
 Ydelserne fra bopælslandet suspenderes derfor med et beløb, der svarer til  

 det beløb, der udbetales til familien fra det land, der udbetaler den højeste  

 ydelse.
Eksempel En familie har bopæl i Norge.
Faderen arbejder i Sverige og har derfor ret  

 til ydelser fra Sverige efter art. 73. Moderen arbejder på dansk skib og har  

 derfor ret til ydelser fra Danmark efter art. 73.
 Det land, hvorfra der er ret til den højeste ydelse i kraft af  

 beskæftigelse - Danmark - udbetaler det fulde beløb og modtager halvdelen som  

 refusion fra Sverige.
 Den norske ydelse, der er ret til i kraft af bopæl i Norge, udbetales kun  

 med det beløb, hvormed ydelsen overstiger det beløb, der udbetales fra  

 Danmark.
ANSØGNING OM FAMILIEYDELSER Familiemedlemmer bosat i det land, der udbetaler ydelserne 39. Når en person er omfattet af lovgivningen om  

 social sikring i et EØS-land men har fast bopæl i et andet EØS-land, skal  

 ansøgning om udbetaling af familieydelser indgives til den kompetente  

 institution i det land, hvis lovgivning finder anvendelse.
Der findes ikke særlige regler i forordningerne om fremgangsmåden ved  

 indgivelse af ansøgning, når familiemedlemmerne har bopæl i det land, hvis  

 lovgivning finder anvendelse.
Det er således de nationale regler, der finder  

 anvendelse.
Danske regler 40. Personer med bopæl i et andet EØS-land, der er  

 omfattet af dansk lovgivning om social sikring, vil være berettiget til  

 danske familieydelser til familiemedlemmer med bopæl i Danmark.
Børnefamilieydelse udbetales efter lov om en børnefamilieydelse § 5 uden  

 ansøgning.
Ligeledes udbetales børnetilskud uden ansøgning, medmindre der er  

 tale om ordinært børnetilskud efter § 2, nr. 1, og 2, og ekstra børnetilskud  

 efter § 3, jf. § 6, stk. 1, i lov om børnetilskud og forskudsvis udbetaling  

 af børnebidrag.
Da den berettigede imidlertid har bopæl i et andet land, kan  

 kommunen ikke have kendskab til ansøgeren og udbetale ydelser, uden at der er  

 indgivet en ansøgning herom.
Der skal således indgives ansøgning om udbetaling af danske  

 familieydelser, når ansøgeren har bopæl i et andet land, men er omfattet af  

 dansk lovgivning og barnet har bopæl i Danmark.
Ansøgningen indgives til  

 ansøgerens seneste danske bopælskommune.
For personer, der ikke har haft  

 bopæl i Danmark, indgives ansøgningen i arbejdsgiverens hjemstedskommune.
Eksempel En arbejdstager udstationeres af en dansk arbejdsgiver til Irland, men  

 forbliver omfattet af dansk lovgivning om social sikring under  

 udstationeringen, hvilket er dokumenteret ved en blanket E 101 DK. (Se nærmere om blanket E 101 DK i hæfte 1). Den pågældendes barn  

 bliver boende i Danmark for at afslutte skolen.
Den udstationerede skal  

 indgive en ansøgning om fortsat at få udbetalt danske familie-ydelser.
Familiemedlemmer bosat i et andet land end det, der udbetaler ydelserne 41. En person, der er omfattet af lovgivningen om  

 social sikring i et EØS-land, vil efter reglerne i forordning 1408/71 afsnit  

 III, kapitel 7 være berettiget til ydelser til familiemedlemmer med bopæl i  

 et andet EØS-land.
Ansøgning 42. Forordning 574/72 indeholder i art. 86 og 88  

 regler om indgivelse af ansøgning om ydelser til familiemedlemmer, som ikke  

 er bosat i det land, hvis lovgivning finder anvendelse.
 Det fremgår af forordning 574/72 art. 86, stk. 1 og art. 88, at personer,  

 der er omfattet af art. 73 og 74 i forordning 1408/71 skal indgive begæring  

 om udbetaling af familieydelser til den kompetente institution.
Danske regler 43. Ved anvendelsen af dansk lovgivning medfører art.  

 86, stk. 1, at personer, der er omfattet af dansk lovgivning om social  

 sikring skal indgive en ansøgning om udbetaling af børnefamilieydelse og  

 børnetilskud til seneste danske bopælskommune, som er den kompetente  

 institution.
Når der er tale om en person, der ikke tidligere har haft bopæl  

 i Danmark, skal ansøgningen indgives til den kommune, hvor arbejdsgiveren har  

 hjemsted.
Hvis arbejdsgiveren ikke har hjemsted i Danmark, indgives ansøgning  

 til den kommune, hvor beskæftigelsen udøves.
Bestemmelsen i art. 86, stk. 1 i forordning 574/72 regulerer ikke, fra  

 hvilket tidspunkt, der er ret til ydelser.
Når der er indgivet ansøgning om  

 familie-ydelser i Danmark, må afgørelse af, fra hvilket tidspunkt ydelserne  

 kan udbetales, træffes efter nationale danske regler.
Danske familieydelser kan derfor udbetales med tilbagevirkende kraft, med  

 mindre der er tale om ordinært børnetilskud til enlige forsørgere.
Da krav på  

 ydelserne er omfattet af den almindelige forældelsesfrist på 5 år, kan der  

 dog ikke udbetales familieydelser for perioder, der ligger mere end 5 år  

 forud for ansøgningen.
Blanket E 401 44. Ved indgivelse af ansøgning om familieydelser skal  

 retten til ydelser dokumenteres ved en blanket E 401, som beskrevet i  

 forordning 574/72 art. 86, stk. 2. Blanket E 401 giver oplysninger om  

 ansøgeren og om dennes familiemedlemmer.
Efter art. 86, stk. 2 udstedes blanket E 401 af folkeregistret i  

 familiemedlemmernes bopælsland eller af den kompetente institution for  

 sygeforsikring på de pågældende familiemedlemmers bopælssted eller af en  

 anden institution, der er udpeget af den kompetente myndighed i  

 familiemedlemmernes bopælsland.
I Danmark udstedes blanket E 401 DK af  

 folkeregistret i familiemedlemmernes bopælskommune.
Blanket E 401 skal fornys en gang om året efter art. 86, stk. 2. Der  

 foreligger andre ansøgningsblanketter end E 401, hvoraf nogle alene anvendes  

 ved ansøgning om franske ydelser.
Blanketterne er nærmere beskrevet i  

 blanketnøglen bagest i vejledningen.
UDBETALING AF FAMILIEYDELSER Familiemedlemmer, der har bopæl i det land, der skal udbetale ydelserne 45. Der er ikke fastsat særlige regler om udbetaling  

 af familieydelser, når familiemedlemmerne er bosat i det land, der udbetaler  

 ydelserne.
I disse situationer er det national lovgivning, der finder  

 anvendelse.
Danske regler 46. Udbetaling af børnefamilieydelse beskrives i  

 kapitel 3 i lov om en børnefamilieydelse.
Reglerne om udbetaling af  

 børnetilskud findes i kapitel 2 i lov om børnetilskud.
Disse regler finder  

 anvendelse, når barnet har bopæl i Danmark, selv om den berettigede har bopæl  

 i et andet EØS-land, når denne er omfattet af dansk lovgivning.
Ydelserne skal udbetales, uanset om det er barnets moder eller fader, der  

 er omfattet af dansk lovgivning.
Der kan dog være behov for at anvende  

 prioriteringsreglerne, når forældrene har ret til ydelser fra to eller flere  

 forskellige EØS-lande.
Familiemedlemmer, der har bopæl i et andet land end det, der udbetaler  

 ydelserne 47. Der er fastsat særlige regler om udbetaling af  

 familieydelser i både forordning 1408/71 og forordning 574/72. Disse regler  

 vedrører tilfælde, hvor familiemedlemmerne er bosat i et andet EØS-land end  

 det, der udbetaler ydelserne.
Familieydelser skal udbetales af institutionen i det land, hvis lovgivning  

 arbejdstageren eller den selv-stændige erhvervsdrivende er omfattet af,  

 uanset i hvilket EØS-land den pågæld ende er bosat.
Udbetalingen foretages i  

 overensstemmelse med reglerne herom i lovgivningen i udbetalingslandet.
Dette  

 fremgår af art. 75, stk. 1 i forordning 1408/71.
 For personer, som er omfattet af dansk lovgivning om social sikring,  

 udbetales ydelserne af den berettigedes bopælskommune, seneste danske  

 bopælskommune eller arbejdsgiverens hjemstedskommune for personer, der ikke  

 har haft bopæl i Danmark.
Forsørgelse 48. I tilfælde, hvor den berettigede ikke anvender  

 ydelserne til familiemedlemmernes underhold, kan ydelserne udbetales med  

 frigørende virkning til den fysiske eller juridiske person, som faktisk  

 forsørger familiemedlemmerne, jf. forordning 1408/71 art. 75, stk. 2.  

 Udbetaling med frigørende virkning til den, der faktisk forsørger  

 familiemedlemmet, forudsætter, at en anmodning herom er fremsat gennem den  

 kompetente institution i familiemedlemmernes bopælsland.
 Anvendelsen af bestemmelsen i forordning 1408/71 art. 75, stk. 2 er i  

 overensstemmelse med reglerne i børnetilskudslovens kapitel 2 og  

 børnefamilieydelseslovens kapitel 3. Den berettigede skal tilvejebringe de  

 fornødne oplysninger, der gør det muligt at identificere den person, til hvem  

 familieydelserne skal udbetales i bopælslandet (efternavn, fornavn,  

 fuldstændig adresse). Det fremgår af forordning 574/72 art. 86, stk. 3.
Udbetalingsaftale 49. I forordning 1408/71 art. 75, stk. 3 findes der en  

 adgang til at to eller flere EØS-lande indgår en aftale, hvorefter  

 familieydelser udbetales til den fysiske eller juridiske person, som faktisk  

 forsørger familiemedlemmerne.
Danmark har ikke benyttet denne adgang til at  

 indgå generelle aftaler med andre lande.
Oplysningspligt 50. I såvel dansk lovgivning som i forordning 574/72  

 er der fastsat en forpligtelse for modtageren af familieydelser til at oplyse  

 forhold, der er af betydning for retten til familieydelser.
 Efter bestemmelsen i forordning 574/72 art. 86, stk. 5 er den berettigede  

 forpligtet til at oplyse:
- enhver forandring i familiemedlemmernes forhold, der kan medføre ændring  

 af retten til hans familieydelser - enhver ændring af antallet af familiemedlemmer, for hvem der udbetales  

 familieydelser.
Tilbagebetaling 51. Der er ikke i forordning 574/72 art. 86 fastsat  

 sanktioner for manglende overholdelse af oplysningspligten.
Det er således  

 reglerne om tilbagebetaling af ydelser i børnefamilieydelsesloven og  

 børnetilskudsloven, der finder anvendelse, selv om fami- lieydelserne  

 udbetales med hjemmel i forordning 1408/71. Det er ligeledes dansk  

 lovgivning, der er afgørende for, om der er adgang til at modregne beløb, der  

 er udbetalt for meget, i løbende ydelser.
Udbetalingstidspunkt 52. Det fremgår af både børnefamilieydelsesloven og  

 børnetilskudsloven, at danske familieydelser udbetales kvartalsvis forud.
I  

 de øvrige EØS-lande anvendes andre udbetalingsperioder.
Det forekommer ofte, at en person er omfattet af lovgivningen om social  

 sikring i to eller flere EØS-lande indenfor en udbetalingsperiode.
Der findes  

 derfor regler i forordning 574/72 art. 10a, som fastsætter en fordeling af  

 udbetalingsforpligtelsen mellem de enkelte lande.
 Forordning 574/72 art. 10a har følgende ordlyd:
 »Dersom en arbejdstager eller selvstændig erhvervsdrivende successivt  

 har været omfattet af lovgivningen i to medlemsstater i løbet af en  

 udbetalingsperiode, således som denne er fastsat i lovgivningen om  

 familieydelser i den ene eller begge de pågældende stater, gælder følgende  

 regler:
a. de familieydelser, som den pågældende kan gøre krav på efter  

 lovgivningen i hver af disse stater, svarer til antallet af de daglige  

 ydelser, der udbetales efter den pågældende lovgivning.
Dersom lovgivningen i  

 de pågældende stater ikke indeholder bestemmelser om udbetaling af daglige  

 ydelser, tilkendes familieydelserne efter forholdet mellem det tidsrum, i  

 hvilket den pågældende har været omfattet af lovgivningen i hver af disse  

 medlemsstater, og det i den pågældende lovgivning fastsatte tidsrum.
 b. når familieydelserne er udbetalt af en institution for et tidsrum, hvor  

 de skulle have været udbetalt af en anden institution, skal der foretages en  

 afregning mellem disse institutioner.
 c. hvor de efter en medlemsstats lovgivning tilbagelagte  

 beskæftigelsesperioder eller perioder med selvstændig virksomhed udtrykkes i  

 andre enheder end dem, der anvendes ved beregningen af familieydelser i  

 medfør af den lovgivning i en anden medlemsstat, hvoraf den pågældende  

 tillige har været omfattet i det samme tidsrum, sker omregningen, for så vidt  

 angår anvendelsen af litra a) og b) efter gennemførelsesforordningens art.  

 15, stk. 3.
d. uanset bestemmelserne i litra a, skal i forholdet mellem de i bilag 8  

 til gennemførelsesforordningen nævnte medlemsstater, den institution, der  

 afholder udgifterne ved familieydelser på grundlag af den første lønnede  

 eller selvstændige beskæftigelse i det pågældende tidsrum, afholde disse  

 udgifter i hele udbetalingsperioden.« 53. I tilfælde, hvor en person er omfattet af dansk  

 lovgivning om social sikring og inden for et kvartal bliver omfattet af  

 lovgivningen i et andet EØS-land, medfører anvendelsen af bogstav a) i  

 forordning 574/72 art. 10a, at kommunen skal opgøre antallet af dage, hvor  

 den pågældende har været omfattet af dansk lovgivning om social sikring.
På  

 grundlag af denne opgørelse beregnes størrelsen af den danske ydelse i  

 forhold til den samlede danske familieydelse i det pågældende kvartal.
Hvis  

 der efter opgørelsen har været udbetalt et for stort beløb, kan det for meget  

 udbetalte tilbagesøges efter bogstav b) i art. 10a.
Det er således nødvendigt for den institution, der udbetaler  

 familieydelser, at vide nøjagtigt hvor længe ansøgeren har været omfattet af  

 lovgivningen i det andet EØS-land.
Oplysninger herom indhentes på blanket E  

 405. Blankettens afsnit A udfyldes af institutionen i det land, hvis  

 lovgivning ansøger hører under, og afsnit B udfyldes af institutionen i det  

 land, hvis lovgivning ansøger tidligere hørte under.
54. Forordning 574/72 art. 10a, bogstav d) giver  

 adgang til, at familieydelserne udbetales i den samlede udbetalingsperiode af  

 det land, hvis lovgivning om social sikring fandt anvendelse på tidspunktet  

 for periodens begyndelse.
Anvendelse af fremgangsmåden i art. 10a, bogstav d)  

 forudsætter, at der er indgået en aftale herom mellem landene.
Det fremgår af  

 bilag 8 til forordning 574/72 hvilke aftaler, der er indgået.
Danmark har  

 indgået aftaler med en udbetalingsperiode på tre måneder med følgende lande:
Tyskland Holland Anvendelsen af de indgåede aftaler medfører, at kommunen ikke skal  

 foretage en opgørelse over antallet af enkeltdage, hvor en person er omfattet  

 af dansk lovgivning.
Der udbetales ydelser fra det land, hvis lovgivning om  

 social sikring fandt anvendelse ved kvartalets begyndelse.
Tillæg 55. Udbetaling af tillæg efter forordning 1408/71 art.  

 76 foretages i overensstemmelse med afgørelse nr. 147. Se nærmere om  

 afgørelse nr. 147 under punkt 34. Afgørelse nr. 147 er gengivet i bilag 3.
Tillæggets størrelse fastsættes første gang senest efter udløbet af en  

 periode på 12 måneder efter, at der er erhvervet ret til ydelser fra begge  

 EØS-lande.
Herefter beregnes tillægget mindst en gang årligt.
Ydelser til børn af pensionister og børn  

 der har mistet begge Indledning 56. Ydelser til børn af pensionister og til efterladte  

 børn tildeles efter særlige regler fastsat i forordning 1408/71, afsnit III,  

 kapitel 8.
 Begrebet »ydelser« i dette kapitel i forordningen omfatter både  

 børnetilskud, børnetillæg til pensionister, samt særlige og supplerende  

 ydelser og pensioner til efterladte børn, dog ikke ydelser som følge af  

 arbejdsskade.
 For Danmarks vedkommende falder alle ydelser, der er omfattet af lov om en  

 børnefamilieydelse og lov om børnetilskud (bortset fra forskudsvis udbetalte  

 børnebidrag), ind under denne bestemmelse.
En stor del af de øvrige EØS-lande har regler om børnetillæg til pension  

 og/eller efterladtepension til børn.
Disse ydelser falder også ind under  

 bestemmelserne i afsnit III, kapitel 8, og tildeling af sådanne ydelser fra  

 andre lande skal derfor koordineres med tildeling af de danske ydelser.
 Reglerne i afsnit III, kapitel 8 er gennem tiden suppleret med en lang  

 række domme, som fortolker disse regler, og som derfor også skal tages i  

 betragtning ved administration af reglerne.
BØRN DER FORSØRGES AF PENSIONISTER OG  

 RENTEMODTAGERE Indledning 57. De generelle regler i forordning 1408/71 om  

 fravigelse af krav om dansk statsborgerskab, fuld skattepligt til Danmark og  

 bopæl og hjemsted i Danmark anvendes også for familiemedlemmer til  

 pensionister og rentemodtagere.
De generelle regler er beskrevet under punkt  

 9 - 13.
 Herudover suppleres de generelle regler af en bestemmelse om ydelser til  

 børn af pensionister og rentemodtagere i forordning 1408/71 art. 77. Denne  

 bestemmelse beskrives nærmere i det følgende.
Personkreds 58. Det er ikke alle pensionister og rentemodtagere,  

 som er berettiget til ydelser efter reglerne i forordning 1408/71 art. 77,  

 stk. 1. Der er tale om personer, der modtager pension eller rente i anledning  

 af:
- alderdom - invaliditet - arbejdsulykke eller erhvervssygdom Ved anvendelse af dansk lovgivning forstås ved »pension i anledning  

 af alderdom og invaliditet« pension, der udbetales i medfør af lov om  

 social pension eller ATP-loven.
En person, som modtager en løbende rente  

 efter arbejdsskadeforsikringsloven, er også omfattet af art. 77.
 Derimod er en person, der kun modtager dansk tjenestemandspension eller  

 lignende uden samtidig at modtage social pension, ikke omfattet af  

 bestemmelsen.
 Personer, der udelukkende modtager efterladtepension eller - rente, er  

 heller ikke omfattet af bestemmelsen.
59. Det er ovenfor beskrevet, at der er fastsat  

 særlige regler for ydelser til børn, der forsørges af pensionister eller  

 rentemodtagere.
Disse regler findes i forordning 1408/71 art. 77, stk. 2.
Reglerne i art. 77, stk. 2 er suppleret af en række domme, som betyder, at  

 retten til ydelser til børn af pensionister ikke udelukkende kan afgøres ud  

 fra bestemmelserne i denne artikel.
Dommene medfører i princippet, at der er  

 ret til ydelser fra alle lande, som udbetaler pension.
Ydelser fra det land,  

 der har forpligtelsen til at udbetale ydelser efter art. 77, stk. 2 (primært  

 land) udbetales med det fulde beløb.
Ydelser fra det eller de lande, der ikke  

 har forpligtelsen til at udbetale ydelser efter art. 77, stk. 2, udbetales  

 som tillægsydelse, se herom i punkt 74 - 86. Art. 77, stk. 2 får derfor  

 karakter af prioriteringsregler, der fastlægger, hvilket land der skal  

 udbetale den fulde ydelse.
Desuden må bestemmelsen anvendes som  

 prioriteringsregel, når der er ret til ydelser fra mere end to lande.
Pension fra et EØS-land 60. Hovedreglen findes i forordning 1408/71 art. 77,  

 stk. 2, bogstav a), som har følgende ordlyd:
»a. en person, der kun har ret til pension eller rente efter  

 lovgivningen i en medlemsstat, modtager ydelserne efter lovgivningen i den  

 medlemsstat, som er kompetent med hensyn til pensionen eller renten.« Det vil sige, at det land, som udbetaler pension eller rente, også skal  

 udbetale ydelser til børn.
Når pensionisten kun har ret til pension fra  

 Danmark, skal der også udbetales ydelser til børn efter dansk lovgivning.  

 Udbetalingen skal foretages, uanset i hvilket EØS-land pensionisten,  

 rentemodtageren eller børnene er bosat.
Pension fra flere EØS-lande 61. Da det efter reglerne i forordning 1408/71, afsnit  

 III, kapitel 3 er muligt samtidig at modtage pension eller rente fra flere  

 EØS-lande, tager forordning 1408/71 art. 77, stk. 2 hensyn hertil.
Som nævnt  

 skal art. 77, stk. 2 anvendes sammen med domspraksis på området.
 62. Forordning 1408/71 art. 77, stk. 2, bogstav b),  

 nr. i) fastslår, at bopælslandet skal udbetale ydelser til børn i den  

 situation, hvor en person både er berettiget til:
- pension eller rente fra flere EØS-lande og - ydelser til børn som pensionist eller rentemodtager i bopælslandet.
 Bestemmelsen skal således kun anvendes, hvis retten til ydelser i  

 bopælslandet skyldes, at den pågældende modtager pension fra dette land.
 Hvis der er ret til ydelser i bopælslandet alene på grundlag af bopæl i  

 dette land, skal bopælslandets ydelser suspenderes, se punkt 75 - 76.
 63. Forordning 1408/71 art. 77, stk. 2, bogstav b),  

 nr. ii) fastslår, at det EØS-land, hvis lovgivning den pågældende længst har  

 været omfattet af, skal udbetale ydelser til børn i den følgende situation:
- pension eller rente fra flere EØS-lande og - ingen ret til ydelser til børn som pensionist eller rentemodtager i  

 bopælslandet - ret til ydelser til børn som pensionist eller rentemodtager i det land,  

 hvis lovgivning pågældende har været omfattet af længst.
Hvis der ikke er ret til ydelser til børn fra det EØS-land, hvis  

 lovgivning pensionisten har været omfattet af længst, skal der udbetales  

 ydelser til børn fra det land, hvis lovgivning om social sikring, som  

 pågældende derefter har været længst omfattet af.
Hvis der heller ikke på  

 grundlag heraf kan udbetales ydelser til børn, skal udbetalingen foretages af  

 det EØS-land, hvis lovgivning pågældende derefter har været omfattet af  

 længst.
64. Ved anvendelse af reglen i forordning 1408/71 art.  

 77, stk. 2, bogstav b), nr. ii) kan det forekomme, at to lande bliver  

 forpligtet til at udbetale ydelser, fordi pensionisten eller rentemodtageren  

 har været omfattet af begge landes lovgivning i perioder af samme længde.
Det  

 fastslås herom i forordning 1408/71 art. 79, stk. 2, at ydelserne i denne  

 situation primært skal udbetales af det land, hvis lovgivning pensionisten  

 eller rentemodtageren senest var omfattet af.
 65. Hvis der samtidig kan udbetales en højere ydelser  

 fra andre lande, end det land, der primært skal udbetale ydelserne efter art.  

 77, stk. 2, udbetales ydelser fra disse lande som en tillægsydelse, se punkt  

 79 og 81 - 86.
 66. I forbindelse med behandling af en ansøgning om  

 pension fra flere EØS-lande efter forordning 1408/71 afsnit III, kapitel 3  

 opgøres det, hvor længe ansøger har været omfattet af lovgivningen i de  

 enkelte lande.
En ansøgning om dansk pension efter forordning 1408/71 afsnit III, kapitel  

 3 behandles i Danmark af Den Sociale Sikringsstyrelse, som dels opgør, hvor  

 længe ansøger har været omfattet af dansk lovgivning og samtidig indhenter  

 oplysninger om, hvor længe pågældende har været omfattet af lovgivningen i de  

 øvrige lande.
Forordning 1408/71 afsnit III, kapitel 3 er nærmere beskrevet i  

 hæfte 4 om pension.
Styrelsen vil således kunne oplyse, hvilket lands  

 lovgivning pensionisten har været omfattet af længst.
Pensionistens dødsfald 67. Afgår en pensionist, som modtager ydelser til børn  

 efter forordning 1408/71 art. 77, ved døden, skal der fortsat udbetales  

 ydelser til de efterladte børn fra det land, som var kompetent efter art. 77.  

 Dette fremgår af forordning 1408/71 art. 78, stk. 3.
Det er således det samme land, som skal udbetale ydelsen, men dødsfaldet  

 kan bevirke ændringer i størrelsen og arten af ydelserne.
Der kan også være  

 tale om ændret størrelse af tillægsydelsen , se punkt 79.
BØRN, DER HAR MISTET BEGGE FORÆLDRE ELLER  

 EN AF DEM (EFTERLADTE Indledning 68. For børn, der har mistet begge forældre eller en  

 af dem, findes der i forordning 1408/71 art. 78 en særlig bestemmelse om  

 ydelser.
 De generelle bestemmelser i forordning 1408/71 om ophævelse af krav om  

 dansk statsborgerskab, fuld skattepligt til Danmark og bopæl og hjemsted i  

 Danmark supplerer også forordning 1408/71 art. 78. Se nærmere om de generelle  

 regler i punkt 9 - 13.
 69. Det fremgår af forordning 1408/71 art. 78, stk. 2,  

 at bestemmelsen omhandler efterladte børn efter:
- arbejdstagere - selvstændige erhvervsdrivende.
 Efterladte børn efter pensionister eller rentemodtagere er ikke omfattet  

 af forordning 1408/71, art. 78, stk. 2, da det fremgår af stk. 3, at disse  

 børn bevarer retten til ydelser til børn fra det land, hvor der blev udbetalt  

 ydelser efter art. 77. Denne regel er også omtalt ovenfor under punkt 67.
Der er alene tale om børn, hvis forældre eller en af dem er afgået ved  

 døden.
Forordning 1408/71 art. 78 kan ikke anvendes for personer, der af  

 andre årsager er enlige forsørgere.
Forordning 1408/71 art. 78, stk. 2 70. Forordning 1408/71 art. 78 indeholder regler om,  

 hvilket land der skal udbetale ydelser til efterladte børn efter  

 arbejdstagere og selvstændige erhvervsdrivende.
Reglerne i art. 78, stk. 2 er suppleret af en række domme, som betyder, at  

 retten til ydelser til efterladte børn ikke udelukkende kan afgøres ud fra  

 bestemmelserne i denne artikel.
Dommene medfører i princippet, at der er ret  

 til ydelser fra alle lande, hvis lovgivning afdøde var omfattet af.
Ydelser  

 fra det land, der har forpligtelsen til at udbetale ydelser efter art. 78,  

 stk. 2 (primært land) udbetales med det fulde beløb.
Ydelser fra det eller de  

 lande, der ikke har forpligtelsen til at udbetale ydelser efter art. 78, stk.  

 2, udbetales som tillægsydelse, se herom i punkt 79 og 81 - 86. Art. 78, stk.  

 2 får derfor karakter af prioriteringsregler, der fastlægger, hvilket land  

 der skal udbetale den fulde ydelse.
Desuden må bestemmelsen anvendes som  

 prioriteringsregel, når der er ret til ydelser fra mere end to lande.
Afdøde har kun været omfattet af lovgivningen i et EØS-land 71. Hovedreglen er, at ydelser skal udbetales af det  

 land, hvis lovgivning afdøde var omfattet af i tilfælde, hvor afdøde alene  

 har været omfattet af et EØS-lands lovgivning.
Denne regel findes i  

 forordning 1408/71 art. 78, stk. 2, bogstav a).
Når afdøde kun har været omfattet af dansk lovgivning, skal ydelser til  

 efterladte børn således udbetales fra Danmark, uanset i hvilket EØS-land  

 barnet eller den fysiske eller juridiske person, som faktisk forsørger det,  

 er bosat.
Dette fremgår af forordning 1408/71 art. 78, stk. 2.
Afdøde har været omfattet af lovgivningen i flere EØS-lande 72. I tilfælde, hvor afdøde har været omfattet af  

 lovgivningen i flere EØS-lande, afgøres det efter forordning 1408/71 art. 78,  

 stk. 2, bogstav b), nr. i), og ii), hvilket land der primært skal udbetale  

 ydelser til børn.
Bestemmelserne har følgende ordlyd:
 »b. for så vidt angår et barn af en afdød arbejdstager eller  

 selvstændig erhvervsdrivende, som har været omfattet af lovgivningen i flere  

 medlemsstater:
eller Det følger således af forordning 1408/71 art. 78, stk. 2, bogstav b), nr.  

 i), og ii), at ydelser til efterladte børn primært skal udbetales af børnenes  

 bopælsland, hvis der er ret til ydelser til børn efter dette lands  

 lovgivning, og den afdøde har været omfattet af bopælslandets lovgivning.
Er  

 der ikke ret til ydelser til børn i børnenes bopælsland, skal ydelserne  

 primært udbetales fra det land, hvis lovgivning afdøde var omfattet af  

 længst.
Henvisningen til forordning 1408/71 art. 79, stk. 1, bogstav a)  

 betyder, at sammenlægningsreglen i forordning 1408/71 art. 72 finder  

 anvendelse.
Denne regel har ingen betydning for anvendelsen af dansk  

 lovgivning.
73. Ved anvendelse af reglen i forordning 1408/71 art.  

 78, stk. 2, bogstav b), nr. ii) kan det forekomme, at to lande bliver  

 forpligtet til at udbetale ydelser, fordi afdøde har været omfattet at begge  

 landes lovgivning i perioder af samme længde.
Det fastslås herom i forordning  

 1408/71 art. 79, stk. 2, at ydelserne i denne situation primært skal  

 udbetales af det land, hvis lovgivning afdøde senest var omfattet af.
 Når afdøde har været omfattet af lovgivningen i mere end et land, skal  

 ydelser fra lande, der ikke har forpligtelsen til primært at udbetale ydelser  

 efter art. 78, stk. 2, kun udbetales som en tillægsydelse med det beløb,  

 hvormed det overstiger de ydelser, der udbetales fra det land, der primært  

 har forpligtelsen efter art. 78, stk. 2, se punkt 79.
PRIORITERINGSREGLER VED SAMTIDIG RET TIL  

 YDELSER FRA TO LANDE Indledning 74. Der kan forekomme situationer, hvor der for børn  

 af pensionister og efterladte børn er ret til ydelser fra flere lande.
Det  

 vil være tilfældet, når - et lands lovgivning giver ret til ydelserne udelukkende i kraft af bopæl  

 i det pågældende land, - der opnås ret til ydelser i kraft af aktuel beskæftigelse, eller - pensionisten eller den afdøde har været omfattet af mere end et lands  

 lovgivning om social sikring.
National lovgivning alene 75. Der er fastsat en generel prioriteringsregel i  

 forordning 574/72 art. 10, stk. 1, bogstav a). Bestemmelsen, der kun vedrører  

 familieydelser og børnetilskud, har følgende ordlyd:
»Retten til familieydelser eller børnetilskud i henhold til en  

 medlemsstats lovgivning, hvorefter erhvervelse af ret til disse ydelser eller  

 tilskud ikke er betinget af forsikring eller af lønnet eller selvstændig  

 beskæftigelse, suspenderes, når der i den samme periode og for samme  

 familiemedlem består ret til ydelser enten i henhold til et andet lands  

 lovgivning alene eller forordningens art. 73, 74, 77 eller 78, med indtil et  

 beløb svarende til disse ydelser.« Efter dansk lovgivning udbetales ydelser som udgangspunkt alene på  

 grundlag af bopæl.
Dette vil sige, at danske familieydelser og børnetilskud  

 suspenderes, når der skal udbetales børnetilskud fra et andet EØS-land i  

 medfør af forordning 1408/71 art. 77 eller 78. De danske ydelser suspenderes  

 dog kun efter denne regel, såfremt der ikke er ret til ydelserne i kraft af  

 erhvervsudøvelse, dvs. at modtageren af de danske ydelser er omfattet af  

 dansk lovgivning på grund af, at der udøves beskæftigelse, se punkt 77 - 78.
 76. Ved suspension af danske børnetilskud forstås, at  

 disse bortfalder i det omfang, der er ret til børnetilskud fra et andet  

 EØS-land i medfør af art. 77 eller 78. I det omfang de danske ydelser  

 overstiger ydelserne fra det andet land udbetales en tillægsydelse, som udgør  

 forskellen.
Ved beregning af denne tillægsydelse indgår kun de ydelser fra det andet  

 land, der karakteriseres som familieydelser eller børnetilskud.
Andre  

 ydelser, der er omfattet af art. 77 eller 78 holdes udenfor beregningen.
Eksempel Et barn bor i Danmark sammen med sin moder, der ikke er beskæftiget.  

 Faderen, der er afgået ved døden, har udelukkende været beskæftiget i  

 Tyskland, og der er derfor ret til tyske børnetilskud og efterladtepension  

 (børnepension) i medfør af forordning 1408/71 art. 78, se herom i punkt 71.  

 Da dansk lovgivning anvender et bopælskriterium, medfører forordning 574/72  

 art. 10, stk. 1, bogstav a), at de danske ydelser suspenderes med et beløb,  

 der svarer til det tyske børnetilskud.
Der udbetales en tillægsydelse i det  

 omfang de danske ydelser overstiger de tilsvarende tyske ydelser.
Den tyske  

 pension indgår ikke ved beregning af tillægs-ydelsen.
Erhvervsudøvelse 77. For tilfælde, hvor der er ret til familieydelser  

 fra to EØS- lande både i kraft af erhvervsudøvelse og modtagelse af en  

 pension (art. 77) eller ydelser til efterladte børn (art. 78) indeholder  

 forordning 1408/71 art. 79, stk. 3 en prioriteringsregel.
Denne regel, der  

 vedrører familieydelser og børnetilskud, men ikke andre ydelser omfattet af  

 forordningens art. 77 og 78, fastslår, at ydelserne efter forordning 1408/71  

 art. 77 eller 78 stilles i bero, når der for samme familiemedlemmer er ret  

 til familieydelser eller børnetilskud i kraft af erhvervsudøvelse.
 Bestemmelsen har alene til formål at undgå udbetaling af dobbeltydelser.  

 Det er derfor ved dom fra EF-domstolen i sag C- 115/77, »Laumann«,  

 fastslået, at det kun er ydelser, der svarer til de ydelser, der opnås ret  

 til i kraft af aktuel erhvervsudøvelse, der suspenderes efter art. 79, stk.  

 3.
 Retten til børnetillæg til pension, pension til efterladte børn og særlige  

 og supplerende ydelser berøres således ikke af, at der opnås ret til  

 familieydelser og børnetilskud fra et andet land i kraft af aktuel  

 erhvervsudøvelse.
Eksempel Et barn bor i Tyskland sammen med sin moder, der er beskæftiget i Danmark  

 og derfor har ret til familieydelser fra Danmark.
Faderen, der er afgået ved  

 døden, har udelukkende været beskæftiget i Tyskland, og der er derfor ret til  

 tyske børnetilskud og efterladtepension (børnepension) i medfør af forordning  

 1408/71 art. 78, se herom i punkt 71. Det tyske børnetilskud, der udbetales  

 til det efterladte barn, suspenderes med et beløb, der svarer til de danske  

 familieydelser.
Der udbetales en tillægsydelse i det omfang de tyske  

 børnetilskud overstiger de tilsvarende danske ydelser.
Den tyske børnepension  

 berøres ikke.
 78. Afgørelse nr. 119 fortolker begrebet »i kraft  

 af erhvervsudøvelse« i forordning 1408/71 art. 79, stk. 3 samt  

 forordning 574/72 art. 10. Det fremgår af afgørelsen, at i kraft af  

 erhvervsudøvelse omfatter:
Pension fra flere EØS-lande - afdøde omfattet af lovgivningen i flere  

 EØS-lande 79. Ved en dom af 11. juni 1991 i sagen C-251/89,  

 »Athanasopoulos«, har EF-domstolen fastslået, at når de ydelser,  

 der udbetales af det land, der har forpligtelsen til at udbetale ydelser  

 efter art. 77, stk. 2 og 78, stk. 2, er lavere end de ydelser, den pågældende  

 har krav på fra et andet EØS-land, har en pensionist, rentemodtager eller et  

 efterladt barn krav på en tillægs-ydelse fra det andet land, også selv om  

 tilkendelse af ydelser efter dette lands lovgivning er betinget af, at både  

 den ydelsesberettigede og barnet har bopæl i dette land.
Der skal også udbetales tillægsydelser for børn, der er født efter den  

 berettigede har taget bopæl i et andet EØS-land, som udbetaler en lavere  

 ydelse.
Det fremgår tillige af dommen, at retten til tillægsydelsen også  

 består, selv om en pensionist først får ret til en pension efter lovgivningen  

 i det land, der udbetaler de højeste ydelser, efter at have taget bopæl i et  

 andet EØS-land, som er forpligtet til at udbetale ydelser efter forordning  

 1408/71 art. 77, stk. 2.
Som konsekvens af dommen er det i afgørelse nr. 150 præciseret, at - tillægsydelse til børn af pensionister og rentemodtagere kan kræves  

 udbetalt, selv om den pågældende først erhverver ret til en pension eller  

 rente i det land, der udbetaler den højeste ydelse, efter at have taget bopæl  

 i et andet EØS-land - tillægsydelse til efterladte børn kan kræves udbetalt, selv om det  

 pågældende barn ikke har været bosiddende i det land, der udbetaler den  

 højeste ydelse, samt - at der ved tillægsydelsens beregning skal tages hensyn til alle de børn,  

 der er født før eller efter flytningen har fundet sted, erhvervsudøvelsen er  

 foregået, eller der er erhvervet ret til ydelser efter et anden EØS-lands  

 lovgivning.
 Dommen og den tilhørende afgørelse nr. 150 betyder, at en person, der  

 modtager dansk pension, og børn af afdøde arbejdstagere eller selvstændige  

 erhvervsdrivende, der har været beskæftiget i Danmark, har ret til ydelser  

 fra Danmark, selv om pensionisten og/eller barnet har bopæl i et andet  

 EØS-land, og selv om bopælslandet eller et tredje EØS-land er forpligtet til  

 at udbetale ydelser som primært land efter art. 77, stk. 2 (se punkt 60 - 66)  

 eller art. 78, stk. 2 (se punkt 71 - 73) i forordning 1408/71.
 På tilsvarende måde kan der være ret til en tillægs-ydelse fra et andet  

 EØS-land til børn af pensionister eller efterladte børn, der har bopæl i  

 Danmark, hvis pensionisten modtager pension fra et andet EØS-land, eller den  

 afdøde har været omfattet af lovgivningen i et andet EØS-land.
Når retten til ydelser fra flere lande udelukkende skyldes, at der  

 modtages pension fra disse lande, eller at afdøde har været omfattet af  

 landenes lovgivning, indgår samtlige ydelser, der er omfattet af art. 77 og  

 78 ved beregning af tillægsydelsen.
Dette er fastslået i dom i sagen  

 C-188/90, »Doriguzzi-Zordanin«.
Eksempel Et barn har bopæl i Danmark med sin moder, der ikke er i beskæftigelse.  

 Faderen, der er afgået ved døden har haft beskæftigelse i både Danmark og  

 Sverige.
Der er ret til børnefamilieydelse og børnetilskud fra Danmark og  

 samtidig ret til børnetilskud (barnbidrag) og børnepension fra Sverige.  

 Danmark har som bopælsland primært forpligtelsen til at udbetale ydelser  

 omfattet af art. 78, ydelser fra Sverige udbetales som en tillægsydelse.
Ved  

 beregning af tillægsydelse fra Sverige indgår de samlede danske ydelser  

 (børnefamilieydelse og børnetilskud), som fradrages i de samlede svenske  

 ydelser (barnbidrag og børnepension).
UDBETALING AF TILLÆGSYDELSE Suspension af ydelser efter forordning 1408/71 art. 79, stk. 3 og  

 forordning 574/72 art. 10 80. Det er i afgørelse nr. 150 fastslået, at  

 suspension af ydelser efter forordning 1408/71 art. 79, stk. 3 og forordning  

 574/72 art. 10 alene betyder, at ydelserne fra det land, der har forrang,  

 fratrækkes i det beløb, som udbetales fra et andet EØS- land, se punkt 75 -  

 78. Der skal således udbetales en tillægsydelse, som udgør forskellen mellem  

 ydelserne fra de to lande.
Tillægsydelser efter forordningens art. 77, stk. 2 og 78, stk. 2 81. Det er ligeledes i afgørelse nr. 150 fastslået, at  

 når de ydelser, der kan udbetales efter et EØS-lands lovgivning - uanset hvor  

 pensionisten eller barnet har bopæl indenfor EØS-området - overstiger de  

 beløb, der kan udbetales fra det land, der efter art. 77, stk. 2 eller art.  

 78, stk. 2 er forpligtet til at udbetale ydelser, er der ret til en  

 tillægsydelse.
 Udbetaling af tillægsydelser foretages i overensstemmelse med punkt 5 - 10  

 i afgørelse nr. 150, der er optrykt som bilag 2 til denne vejledning.
Fuld ydelse udbetales fra Danmark 82. Når Danmark skal betale fulde ydelser som primært  

 land efter art. 77, stk. 2 (se punkt 60 - 66) eller 78, stk. 2 (se punkt 71 -  

 73) eller i kraft af erhvervs-udøvelse (se punkt 77 - 78), skal der ske  

 underretning til det andet land, der er forpligtet til at udbetale  

 tillægsydelser.
Børn af pensionister 83. Når en person, der enten modtager dansk pension  

 eller udøver erhverv i Danmark, ansøger om pension fra et andet EØS-land,  

 skal det samtidig med ansøgningen oplyses, om pågældende har ret til danske  

 ydelser til børn, som er omfattet af art. 77. Hvis der opnås ret til danske  

 ydelser til børn, mens pensionssagen er under behandling i et andet EØS-land,  

 skal der ske underretning, når retten indtræder.
Hvis der allerede modtages pension fra et andet land, når den pågældende  

 opnår ret til dansk pension eller påbegynder erhvervsudøvelse i Danmark, skal  

 de danske ydelser, der har været suspenderet, fordi der var ret til ydelser  

 fra et andet land efter art. 77, stk. 2, udbetales på ny med det fulde beløb  

 sammen med eventuelle andre ydelser, som der opnås ret til.
Der skal samtidig  

 ske underretning til den institution i det andet land, der er kompetent med  

 hensyn til udbetaling af ydelser til børn, om at der er ret til tilsvarende  

 ydelser fra Danmark.
Efterladte børn 84. Når der udbetales ydelser til et efterladt barn af  

 en person, der har været arbejdstager eller selvstændig erhvervsdrivende i  

 Danmark, kan der være ret til ydelser fra et andet EØS-land, hvis den afdøde  

 har været arbejdstager eller selvstændig erhvervsdrivende i det pågældende  

 land.
Dette land må underrettes om, at der er ret til ydelser fra Danmark  

 efter bestemmelsen i art. 78, stk. 2, samtidig med at det må undersøges, om  

 der er ret til ydelser i form af til-lægsydelse fra det andet land.
 Der skal ligeledes ske underretning, når der opnås ret til danske ydelser  

 i kraft af erhvervsudøvelse til et efterladt barn, der modtager ydelser fra  

 et andet EØS-land, og eventuelt suspenderede ydelser skal udbetales med det  

 fulde beløb.
Beregning af tillægsydelsen 85. For samtlige situationer gælder, at der efter 12  

 måneder skal gives underretning til institutionen i det andet land om  

 størrelsen af de fulde ydelser, der er udbetalt fra Danmark i denne periode.  

 Ydelserne oplyses for hvert barn for sig.
Herefter skal der mindst hver 12. måned gives oplysning om størrelsen af  

 de fulde ydelser, der er udbetalt i denne periode.
På grundlag af disse  

 oplysninger beregner institutionen i det andet land den tillægsydelse, der  

 kan udbetales efter dette lands lovgivning.
Tillægsydelse udbetales fra Danmark 86. Når kommunen modtager oplysning om, at der er  

 tilkendt ydelser efter lovgivningen i det land, der er forpligtet til at  

 udbetale fulde ydelser som primært land efter art. 77, stk. 2 eller 78, stk.  

 2 i forordning 1408/71 eller i kraft af erhvervsudøvelse, skal eventuelle  

 danske ydelser, der er omfattet af art. 77 eller 78, udbetales som  

 tillægsydelse.
Hvis der har været udbetalt fulde ydelser fra Danmark, skal  

 udbetalingen suspenderes.
Senest 12 måneder efter at der er opnået ret til fulde ydelser i det andet  

 land, skal kommunen modtage underretning om størrelsen af det beløb, der er  

 udbetalt fra det pågældende land i den forløbne periode, og kommunen beregner  

 på grundlag af disse oplysninger den tillægsydelse, der skal udbetales fra  

 Danmark.
Tillægsydelsen beregnes herefter mindst hver 12. måned, når der  

 modtages underretning om det udbetalte beløb i den forudgående periode.  

 Tillægs-ydelsen beregnes for hvert barn for sig.
ANSØGNING OM OG UDBETALING AF YDELSER Ansøgning 87. I forordning 574/72 er der i art. 90 fastsat  

 regler for indgivelse af ansøgning om ydelser til børn og børnepension for  

 personer omfattet af forordning 1408/71 art. 77 og 78.
Ansøgning om ydelser skal indgives til institutionen på ansøgers  

 bopælssted.
I Danmark er denne institution ansøgers bopælskommune.
I  

 tilfælde, hvor ansøger er bekendt med, at et andet EØS-land er kompetent, kan  

 ansøgningen indgives til institutionen i dette land.
Hvis en ansøger indgiver en ansøgning til en anden institution end den,  

 der skal udbetale ydelser efter forordning 1408/71 art. 77 eller 78, skal  

 ansøgningen straks, med angivelse af dato for dens indgivelse, videresendes  

 til institutionen i det land, der skal udbetale ydelserne.
Den oprindelige  

 ansøgningsdato betragtes også som ansøgningsdato i forhold til det land, som  

 skal udbetale ydelserne.
 Fremgår det ikke af ansøgningen, hvilken institution der er kompetent i  

 det andet EØS-land, kan ansøgningen fremsendes til det kontaktorgan, som er  

 anført i bilag 5. Blanket E 401 anvendes også ved indgivelse af ansøgning om  

 ydelser efter forordning 1408/71 art. 77 og 78. Blanket E 401 er nærmere  

 beskrevet ovenfor i punkt 44.
Udbetaling 88. Af forordning 574/72 art. 91 fremgår, at ydelser  

 efter forordning 1408/71 art. 77 og 78 udbetales i overensstemmelse med  

 reglerne i forordning 574/72 art. 53 - 58. Forordning 1408/71 art. 77 og 78  

 er beskrevet ovenfor.
Forordning 574/72 art. 53 - 58 fastslår, at udbetaling kan foretages enten  

 direkte til den berettigede eller gennem kontaktorganet i den berettigedes  

 bopælsland.
I bilag 6 til forordning 574/72 er det anført, at danske ydelser  

 i alle tilfælde udbetales direkte til den berettigede.
De danske  

 familieydelser skal således altid udbetales direkte til den berettigede.
Nordisk konvention om social sikring Ny nordisk konvention 89. En ny nordisk konvention, som koordinerer  

 anvendelsen af lovgivningen om social sikring mellem de 5 nordiske lande,  

 trådte i kraft samtidig med EØS-aftalen den 1. januar 1994.
Personkredsen 90. Da EØS-aftalen betyder, at EF-reglerne om social  

 sikring skal anvendes mellem de nordiske lande, får den nordiske konvention  

 kun betydning for personer, der er omfattet af et nordisk lands lovgivning,  

 og som ikke er omfattet af forordning 1408/71. Det vigtigste  

 anvendelsesområde for konventionen er således tredjelandes borgere (personer  

 der ikke er statsborgere i et EØS-land) og ikke-erhvervsaktive nordiske  

 statsborgere.
Konventionens regler 91. Konventionen bygger på forordningens principper og  

 henviser i vid udstrækning til forordningens regler.
For personer, der er  

 erhvervsmæssigt beskæftiget - bortset fra søfolk - anvendes således  

 forordningens regler, når det afgøres, hvilket nordisk lands lovgivning de  

 pågældende er omfattet af.
Personer, som ikke er erhvervsmæssigt beskæftiget,  

 er omfattet af bopælslandets lovgivning.
Familieydelse og børnetilskud 92. Konventionen indeholder ikke særlige regler om  

 familieydelser og børnetilskud.
Det betyder, at reglerne i forordningens  

 afsnit III, kapitel 7 og 8 ikke skal anvendes, når det drejer sig om ydelser  

 til personer, der er omfattet af konventionen.
 Retten til familieydelser og børnetilskud for disse personer afgøres  

 derfor udelukkende efter bopælslandets lovgivning.
Ydelser til børn af pensionister og efterladte børn 93. Pensionister omfattes i kraft af pensionen af  

 forordningens bestemmelser.
Konventionen får derfor ikke betydning for  

 børnetilskud til personer, der modtager pension fra Danmark.
Efter reglerne i konventionens art. 11, stk. 3 (grundpension) og art. 14  

 (tillægspension) finder forordningens afsnit III, kapitel 8 anvendelse på  

 børnetillæg til pension og børnepensioner.
Disse ydelser fra nordiske lande  

 skal derfor udbetales efter forordningens regler.
Konventionens regler om  

 grundpension anvendes kun på nordiske statsborgere.
Færøerne og Grønland 94. Nordisk konvention gælder - i modsætning til  

 EF-reglerne - også for Færøerne og Grønland.
Konventionen skal således  

 anvendes i forholdet mellem på den ene side Grønland eller Færøerne og på den  

 anden side Island, Finland, Norge eller Sverige.
Derimod anvendes  

 konventionen ikke til at regulere det indbyrdes forhold mellem Danmark,  

 Grønland og Færøerne.
BILAG3 Fortegnelse over kontaktorganer Belgien For arbejdstagere:
Office National d'Allocations Famiales pour Travailleurs Salaries Rue de Trèvers, 70 B - 1040 Bruxelles For selvstændige erhvervsdrivende:
Institut National d'Assurance Sociales pour Travailleurs Independants Place Jean Jacobs, 6 B - 1000 Bruxelles For tidligere ansatte i Belgisk Congo og Rwanda-Urundi:
Office de Securite sociale d'outremer Bruxelles England Department of Social Security Overseas Branch Newcastle upon Tyne England NE 98 1 YX Finland Social- og halsovårdsministeriet Helsinki Frankrig Centre de Securite Sociale des Travailleurs Migrants 11, rue de la Tour des Dames F - 75436 Paris 09 Grækenland OAED Ethnikis Antistassis 8 166.10 - Ano Kalamaki Proin Thraki (Trachones) Grækenland Holland Sociale Verzekeringsbank Van Leijenberghlaan 221 Postbus 7105 NL-1007 JC Amsterdam Irland Department of Social Welfare Child Benefit Section Oliver Plunkett Street Letterkenny Co.
Donegal Ireland Island Tryggingastofnun ríkisins Laugavegur 114 IS-150 Reykjavik Italien Instituto Nazionale della Previdenza Sociale Direzione Generale Via Ciro il Grande, 21 - EUR Italien, Roma Liechtenstein Liechtensteinische Familienausgleichskasse Luxembourg Caisse Nationale des prestations familiales Luxembourg Norge Rikstrygdeverket Drammensveien 60 N-0241 Oslo Portugal Departamento de Relacoes Internacionais e Convencoes de Seguranca Social Rua de Jungeira 112 Apartado 3072 1302 Lisboa Codex Spanien Instituto Nacional de la Seguridad Social Padre Damian 4 E - Madrid 16 Sverige Riksførsakringsverket S- 103 51 Stockholm Tyskland Bundesanstalt fur Arbeit Kindergeldkasse Postfach Østrig Bundesministerium fur Umwelt, Jugend und Familie Wien Blanketter EF - standardblanketter i serien E 400 Ved afgørelse nr. 155 af 6. juli 1994 er de foreliggende  

 standardblanketter på familieydelsesområdet blevet tilpasset ændringer i  

 landenes nationale lovgivning samt EØS-aftalen.
Afgørelsen har følgende  

 betydning for blanketterne:
- E 401 - E 406 er ændret - E 407 F, E 408 F og E 412 udgår - E 407 indføjes - E 413 F bibeholdes Blanket E 401 Familieattest med henblik på tilståelse af familieydelser Blanket E 401 anvendes ved ansøgning om familieydelser efter reglerne i  

 forordning 1408/71, afsnit III, kapitel 7 og 8. Blanketten er nærmere  

 beskrevet i denne vejledning, punkt 44. Blanketten anvendes til dokumentation  

 for:
- antallet af familiemedlemmer - familiemedlemmernes alder, bopæl og stilling - slægtskabsforholdet mellem ansøgeren og dennes familiemedlemmer - forældremyndighed over børn - familiemedlemmernes forsørgelse * Familiemedlemmerne bosat i Danmark I tilfælde, hvor der ansøges om familieydelser i en anden medlemsstat til  

 familiemedlemmer med bopæl i Danmark, anvendes blanket E 401.
 Blanketten udstedes af folkeregistret i familiemedlemmernes  

 bopæls-kommune, som udfylder blankettens punkt 6 og 8 (og evt. 1 - 4). Punkt  

 7 udfyldes af socialforvaltningen i bopælskommunen.
 Udstedelse af blanket E 401 foretages efter anmodning fra ansøger eller  

 institutionen i den medlemsstat, hvor ansøgningen er indgivet.
* Familiemedlemmerne bosat i en anden medlemsstat I tilfælde, hvor der ansøges om familieydelser i Danmark til  

 familiemedlemmer med bopæl i en anden medlemsstat, skal ansøgningen være  

 ledsaget af en blanket E 401. Foreligger blanketten ikke på  

 ansøgningstidspunktet, kan kommunen indhente den efterfølgende.
Blanketten udstedes af folkeregistret eller en tilsvarende myndighed i  

 familiemedlemmernes bopælsstat.
Det fremgår af note 8 til blanketten, hvilke  

 særlige institutioner, der kan udstede blanketten.
Blanket E 402 Attest om fortsat uddannelse med henblik på tilståelse af familieydelser Blanketten anvendes i tilfælde, hvor der ansøges om særlige  

 familieydelser, som kan tilkendes til personer under uddannelse.
Blanketten  

 anvendes som dokumentation for, at det pågældende familiemedlem er under  

 uddannelse.
* Familiemedlemmerne bosat i Danmark Når der ansøges om familieydelser i en anden medlemsstat til  

 familiemedlemmer med bopæl i Danmark, kan institutionen i den anden  

 medlemsstat anmode om en attest på blanket E 402. Anmodningen fremsættes ved  

 at fremsende blanket E 402 med afsnit A udfyldt.
Blanketten er nødvendig, for  

 at institutionen kan tage stilling til, om der er ret til særlige ydelser til  

 personer under uddannelse efter lovgivningen i den anden medlemsstat.
 Blanketten udstedes af familiemedlemmets uddannelsesinstitution.
 Ved ansøgning om belgiske ydelser gives supplerende oplysninger på et  

 bilag til blanket E 402.
* Familiemedlemmerne bosat i en anden medlemsstat I tilfælde, hvor der ansøges om danske familieydelser til et  

 familiemedlem, der har bopæl i en anden medlemsstat, er blanket E 402 uden  

 betydning.
Der findes ikke særlige danske familieydelser til personer under  

 uddannelse.
 Det er således tilstrækkeligt, at ansøgning om danske familieydelser  

 indgives på blanket E 401. Der kan dog tillige være behov for at indhente  

 oplysninger om tilkendte ydelser i familiemedlemmernes bopælsstat ved en  

 blanket E 411.
Blanket E 403 Attest om lærlinge- og/eller erhvervsuddannelse med henblik på tilståelse  

 af familieydelser Blanketten anvendes, når der ansøges om særlige familieydelser, som kan  

 tilkendes til lærlinge eller personer under erhvervsuddannelse.
Blanketten  

 anvendes som dokumentation for, at det pågældende familiemedlem er lærling  

 eller under erhvervsuddannelse.
* Familiemedlemmerne bosat i Danmark I tilfælde, hvor der ansøges om familieydelser i en anden medlemsstat til  

 familiemedlemmer med bopæl i Danmark, kan institutionen i den anden  

 medlemsstat anmode om en attest på blanket E 403. Anmodningen fremsættes ved  

 at fremsende blanketten med afsnit A udfyldt.
Blanketten er nødvendig for at  

 institutionen kan tage stilling til, om der er ret til særlige ydelser til  

 personer under uddannelse efter lovgivningen i den anden medlemsstat.
 Afsnit B på blanketten udfyldes af familiemedlemmets  

 uddannelsesinstitution.
* Familiemedlemmerne bosat i en anden medlemsstat I tilfælde, hvor der ansøges om danske familieydelser til et  

 familiemedlem, der har bopæl i en anden medlemsstat, er blanket E 403 uden  

 betydning.
Der findes ikke særlige danske familieydelser til personer under  

 uddannelse.
 Det er således tilstrækkeligt, at ansøgning om danske familieydelser  

 indgives på blanket E 401. Der kan dog tillige være behov for at indhente  

 oplysninger om tilkendte ydelser i familiemedlemmernes bopælsstat ved en  

 blanket E 411.
Blanket E 404 Lægeerklæring med henblik på tilståelse af familieydelser Blanket E 404 anvendes i tilfælde, hvor tilkendelse af familieydelser er  

 betinget af ansøgerens eller familiemedlemmets helbredstilstand.
 Der kan afgives lægeerklæring på blanket E 404 uanset om ansøger er  

 arbejdstager, selvstændig erhvervsdrivende eller pensionist.
Anmodning om afgivelse af lægeerklæring fremsættes ved at fremsende  

 blanket E 404 med afsnit A udfyldt.
Det fremgår af blankettens rubrik 2,  

 hvilken person der anmodes undersøgt.
* Danmark bopælsstat Har en institution i en anden medlemsstat behov for en lægeerklæring om en  

 person med bopæl i Danmark, for at kunne tage stilling til om der kan  

 tilkendes familieydelser, fremsendes en blanket E 404 med afsnit A udfyldt  

 til den pågældendes danske bopælskommune.
 Den pågældendes læge udfylder blankettens afsnit B.
Udgifterne til udfærdigelse af lægeerklæringer på blanket E 404 påhviler  

 efter forordning 574/72 art. 105 som udgangspunkt den institution, der  

 anmoder om erklæringen.
I tilfælde, hvor der er indgået en aftale mellem  

 Danmark og de øvrige medlemsstater om afkald på refusion af udgifter til  

 lægeerklæringer efter forordning 574/72 art. 105, påhviler udgiften den  

 danske bopælskommune.
 Der er indgået aftale om afkald på refusion af udgifter til  

 lægeerklæringer i medfør af forordning 574/72 art. 105 med følgende  

 medlemsstater:
- Det forenede Kongerige (England, Nordirland, Gibraltar), Belgien,  

 Luxembourg, Nederlandene, Tyskland, Grækenland, Frankrig, Irland, Spanien,  

 Sverige, Norge, Finland, Island * Bopæl i en anden medlemsstat Tilkendelse af danske familieydelser er ikke betinget af ansøgerens eller  

 familiemedlemmets helbredstilstand.
Der vil således ikke være behov for  

 anvendelse af blanket E 404.
Blanket E 405 Attest om sammenlægning af forsikrings- eller beskæftigelsesperioder eller  

 perioder med selvstændig virksomhed eller - i tilfælde af successiv  

 beskæftigelse i flere medlemsstater - mellem de forfaldsdage for ydelsernes  

 udbetaling, der er fastsat i disse staters lovgivning.
 Blanket E 405 anvendes i to situationer:
* Sammenlægning af perioder Ret til familieydelser er i visse tilfælde betinget af, at der er  

 tilbagelagt forsikringperioder (beskæftigelse eller bopæl). Det fremgår af  

 forordning 1408/71 art. 72, at forsikringsperioder tilbagelagt i en anden  

 medlemsstat skal medregnes ved opfyldelse af betingelsen, som om de var  

 tilbagelagt i den medlemsstat, hvor ansøgningen er indgivet.
Blanket E 405 anvendes til at dokumentere tilbagelagte forsikringsperioder  

 i en anden medlemsstat i blankettens afsnit B.
Ansøger eller den institution,  

 hvor der er indgivet ansøgning om tilkendelse af familieydelser, anmoder om  

 en attest på blanket E 405 ved at fremsende den til den institution, hvor  

 ansøger har tilbagelagt tidligere forsikringsperioder med afsnit A udfyldt.
 Blanket E 405 kan erstattes af en blanket E 104, som omhandler  

 sammenlægning af perioder til brug for administrationen af  

 sygesikringsreglerne.
 Reglerne om sammenlægning af perioder er nærmere beskrevet i denne  

 vejledning, punkt 20 - 22.
* Successiv beskæftigelse i flere medlemsstater I tilfælde, hvor en ansøger har været omfattet af lovgivningen om social  

 sikring i flere medlemsstater inden for en udbetalingsperiode, skal  

 forpligtelsen til at udbetale familieydelser fordeles forholdsmæssigt mellem  

 institutionerne i medlemsstaterne.
Fordelingen foretages i overensstemmelse  

 med forordning 574/72 art. 10 a.
 Blanket E 405 anvendes til at dokumentere, i hvilken periode ansøger har  

 været omfattet af lovgivningen i en medlemsstat, således at ydelsernes  

 størrelse kan beregnes herefter.
 Reglen i forordning 574/72 er beskrevet nærmere i denne vejledning, punkt  

 52 - 54.
Blanket E 406 F Blanket E 406 F Helbredsundersøgelse efter fødslen.
 Blanket E 407 Lægeerklæring med henblik på tilståelse af tilskud til  

 specialundervisning.
 Blanketterne E 406 F og E 407 er særlige attestationer, som er nødvendige  

 for at få tilkendt ydelser efter visse landes lovgivning.
 Anvendelsen af blanketterne har betydning for den danske administration af  

 reglerne om familieydelser i forordning 1408/71 afsnit III, kapitel 7 og 8.
 I tilfælde, hvor der er indgivet en ansøgning om de særlige familieydelser  

 til en udenlandsk institution, vil denne anmode om udstedelse af en attest på  

 blanket E 406 F og E 407 under blanketternes afsnit B.
 Det fremgår af blanket E 406 F, at tilkendelse af familieydelser er  

 betinget af, at der foretages en helbredsundersøgelse, når barnet er ni eller  

 ti måneder gammelt, og når barnet er 24 eller 25 måneder gammelt.
Udgifterne til udfærdigelse af lægeerklæringer på blanket E 406 F og E 407  

 påhviler som udgangspunkt den udenlandske institution, der anmoder om  

 erklæringen.
Dette fremgår af forordning 574/72 art. 105, stk. 1. Hvis der er  

 indgået aftale mellem Danmark og det andet land om afkald på refusion af  

 udgifter til lægeerklæringer i medfør af forordning 574/72 art. 105, stk. 2,  

 påhviler udgiften til lægeerklæring den danske bopælskommune.
Blanket E 411 Anmodning om oplysninger vedrørende ret til familieydelser i den  

 medlemsstat, hvor familiemedlemmerne har bopæl Blanketten anvendes i de situationer, hvor der er ret til familieydelser  

 efter lovgivningen i to medlemsstater.
Med henblik på at undgå udbetaling af  

 dobbeltydelser opstiller forordning 1408/71 art. 76 og art. 79, stk. 3 og  

 forordning 574/72 i art. 10 en række prioriteringsregler.
Det afgøres  

 herefter, hvilken medlemsstat der skal udbetale familieydelser, og hvilken  

 medlemsstat der skal udbetale et eventuelt tillæg.
 Anvendelsen af prioriteringsreglerne forudsætter tilstedeværelsen af  

 oplysninger om udbetalingen af ydelser i familiemedlemmernes bopælsstat.  

 Hertil anvendes blanket E 411.
Prioriteringsreglerne er nærmere beskrevet i denne vejlednings afsnit II  

 og III.
Blanket E 411 er omtalt i punkt 36. Endvidere er anvendelsen af  

 blanket E 411 i forhold til forordning 1408/71 art. 76 omtalt i afgørelse nr.  

 147, som er optrykt som bilag 1 til denne vejledning.
* Familiemedlemmerne bosat i Danmark I tilfælde, hvor der er ret til familieydelser fra en anden medlemsstat  

 til familiemedlemmer med fast bopæl i Danmark, kan den kompetente institution  

 i den anden medlemsstat anmode om oplysninger om danske ydelser.
Anmodningen  

 fremsættes ved at fremsende en blanket E 411 med afsnit A udfyldt til  

 familiemedlemmernes bopælskommune.
Bopælskommunen giver oplysninger om danske familieydelser på blanket E 411  

 i afsnit B.
På blanketten i punkt 6 er omtalt »en situation i den i  

 afgørelse nr. 119 omhandlede forstand.« Afgørelse nr. 119 er omtalt i  

 denne vejledning punkt 35 og 78. Blankettens punkt 8 udfyldes ikke, da dette  

 kun anvendes af medlemsstater, hvor familieydelserne udbetales af  

 arbejdsgiveren.
* Familiemedlemmerne bosat i en anden medlemsstat En person, hvis familiemedlemmer har bopæl i en anden medlemsstat, kan  

 være berettiget til danske familieydelser efter reglerne i forordning  

 1408/71, afsnit III, kapitel 7 eller 8. Blanket E 411 anvendes til at  

 indhente oplysninger om eventuelle ydelser i familiemedlemmernes bopælsstat.  

 Blanket E 411 sendes til den kompetente institution i bopælsstaten.
Hvis  

 ansøger ikke kan give fyldestgørende oplysninger om den kompetente  

 institution, sendes blanketten til kontaktorganet i bopælsstaten.
 Kontaktorganernes adresser fremgår af bilag 3 til denne vejledning.
E 413 F Attest om fortsat udbetaling eller bortfald af børnetilskud i henhold til  

 artikel 94, stk. 9 i forordning nr. 1408/71 Denne blanket anvendes ved administrationen af en særlig overgangsordning  

 for arbejdstagere omfattet af fransk lovgivning.
Overgangsordningen blev  

 indført ved forordning 3427/89 af 30. oktober 1989.
