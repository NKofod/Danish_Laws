Betænkning afgivet af Indfødsretsudvalget den 7. december 2017 Betænkning over Forslag til lov om indfødsrets meddelelse [af udlændinge- og integrationsministeren (Inger Støjberg)]:
1. Ændringsforslag Udlændinge- og integrationsministeren har stillet 7 ændringsforslag til lovforslaget.
2. Udvalgsarbejdet Lovforslaget blev fremsat den 26. oktober 2017 og var til 1. behandling den 10. november 2017. Lovforslaget blev efter 1. behandling henvist til behandling i Indfødsretsudvalget.
Møder Udvalget har behandlet lovforslaget i 1 møde.
Spørgsmål Udvalget har stillet 3 spørgsmål til udlændinge- og integrationsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, LA og KF) indstiller lovforslaget til vedtagelse med de stillede ændringsforslag.
Et mindretal i udvalget (EL, ALT, RV og SF) indstiller lovforslaget til vedtagelse med de under nr. 1, 2, 3 og 6 stillede ændringsforslag.
Mindretallet vil stemme imod de under nr. 4, 5 og 7 stillede ændringsforslag.
 Enhedslistens medlem af udvalget støtter lovforslaget, idet EL samtidig konstaterer, at adgangen til at opnå dansk statsborgerskab er meget indskrænket under det gældende naturalisationscirkulære fra 2015.
EL ser derudover med bekymring på, at flertallet i udvalget i den indeværende valgperiode har valgt at give afslag på dispensation i det store flertal af sager om lægedokumenterede langvarige funktionsnedsættelser.
Det fremgår således af svar på IFU alm. del  spørgsmål 80 (folketingsåret 2016-17), at der i kalenderåret 2017 (opgjort pr. 29. september 2017) kun blev givet dispensation i 7 af 191 forelagte sager, mens der eksempelvis i kalenderåret 2014 blev givet dispensation i 1375 af 1419 forelagte sager.
Den stemmeafgivning, der har fundet sted i udvalget i 2016 og 2017, rejser efter EL's opfattelse alvorlig tvivl om, hvorvidt udvalgets flertal lever op til Danmarks konventionsmæssige forpligtelser.
I den forbindelse ønsker EL at henvise til svaret på IFU alm. del  spørgsmål nr. 78 (folketingsåret 2016-17), hvoraf det fremgår, at det vil stride mod Danmarks konventionsmæssige forpligtelser, hvis udvalgets flertal i en konkret sag stemmer nej til at dispensere, hvis flertallet »på baggrund af en samlet vurdering af alle de lægelige oplysninger i en sag lægger til grund, at ansøgeren har en langvarig funktionsnedsættelse, der forhindrer ansøgeren i at opfylde kravet om dokumentation for danskkundskaber og en bestået indfødsretsprøve, herunder ved prøveaflæggelse på særlige vilkår og ved brug af hjælpemidler, og hvis det endvidere lægges til grund, at den langvarige funktionsnedsættelse er årsagen til såvel den manglende deltagelse i danskundervisning som de manglende prøveforsøg«.
De i ovenstående citat beskrevne forudsætninger foreligger efter EL's opfattelse i hovedparten af  hvis ikke alle  de sygdomssager, der har været forelagt udvalget med henblik på mulig optagelse på dette lovforslag.
EL er uforstående over for, at de lægelige oplysninger i sagerne ikke skulle kunne lægges til grund, eftersom en læge, der rent faktisk har mødt og undersøgt ansøgeren, efter EL's opfattelse er langt mere kvalificeret til at vurdere ansøgerens langvarige funktionsnedsættelse og dens konsekvenser end udvalgets medlemmer, der typisk hverken er læger eller har mødt endsige undersøgt ansøgeren.
Et andet mindretal i udvalget (DF) indstiller lovforslaget til forkastelse ved 3. behandling.
Mindretallet stemmer for de stillede ændringsforslag.
Dansk Folkepartis medlemmer af udvalget stemmer nej til lovforslaget, da DF er af den opfattelse, at der trods stramninger stadig bliver givet statsborgerskab til alt for mange personer, som man ikke være sikker på er danske i hjertet.
Med L 71 gives der statsborgerskab til 3.185 voksne og ca. 720 børn.
Ifølge DF kan man ikke kan være sikker på, at mange af alle disse personer er blevet rigtig danske.
Der gives bl.a. statsborgerskab til personer, der ikke taler dansk eller taler meget dårligt dansk.
Det er DF's krav, at der laves et loft på 1.000, hvor det indlægges som en klar præmis, at man har en klar forrang, hvis man har en tilknytning til dansk kultur, nordisk kultur, europæisk kultur og vestlig kultur.
Tilknytninger bevæger sig udad med Danmark som centrum i koncentriske cirkler, og det forhold, at man kommer fra en ikkevestlig kultur, gør, at man kommer bag i køen.
DF kan ikke stemme for lov om indfødsret, før dette krav om et loft på 1.000 personer på årsbasis af hovedsagelig vestlig baggrund bliver opfyldt.
Hvis regeringen finder på en metode, hvor DFs krav matches på en anden måde, er det ifølge DF også godt nok.
DF vil godt kunne stemme for stramninger i forhold til de betingelser, der stilles for at opnå statsborgerskab, men vil ikke forpligte sig til at stemme for nye statsborgerskaber.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
4. Ændringsforslag med bemærkninger Ændringsforslag Til § 1 Af udlændinge- og integrationsministeren, tiltrådt af udvalget:
 1) Nr. 180 udgår.
[Udtagelse af person] 2) Nr. 182 udgår.
[Udtagelse af person] 3) Nr. 757 affattes således:
»757) Hamide Deveci, Høje-Taastrup, dog uden virkning for ansøgerens barn født i 2002.« [Ansøgerens barn foreslås udtaget af lovforslaget] Af udlændinge- og integrationsministeren, tiltrådt af et flertal (S, DF, V, LA og KF):
 4) Nr. 1583 udgår.
[Udtagelse af person] 5) Nr. 1687 udgår.
[Udtagelse af person] Af udlændinge- og integrationsministeren, tiltrådt af udvalget:
 6) Efter nr. 2003 indsættes som nyt nummer:
»2003 A) Abdallah Hussein Maannaki, Holstebro.« [Optagelse af person] Af udlændinge- og integrationsministeren, tiltrådt af et flertal (S, DF, V, LA og KF):
 7) Nr. 2892 udgår.
[Udtagelse af person] Bemærkninger Til nr. 1 Ansøgeren under nr. 180 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende som biperson til sin moder fik dansk indfødsret ved lov nr. 657 af 8. juni 2017 med virkning fra den 15. juni 2017.
Til nr. 2 Ansøgeren under nr. 182 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende som biperson til sin moder fik dansk indfødsret ved lov nr. 657 af 8. juni 2017 med virkning fra den 15. juni 2017.
Til nr. 3 Ansøgeren under nr. 757 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Med den nye affattelse foreslås ansøgerens barn undtaget fra loven, da den pågældende ikke opfylder retningslinjerne for naturalisation.
Til nr. 4 Ansøgeren under nr. 1583 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 5 Ansøgeren under nr. 1687 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 6 Ansøgeren under nr. 2003 A er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås optaget under lovforslagets § 1 som nyt nr. 2003 A.
Til nr. 7 Ansøgeren under nr. 2892 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Christian Langballe (DF) fmd.
Marie Krarup (DF) Martin Henriksen (DF) Kenneth Kristensen Berth (DF) Jan E.
Jørgensen (V) Preben Bang Henriksen (V) Marianne Bredal (V) Laura Lindahl (LA) Naser Khader (KF) Astrid Krag (S) Peter Hummelgaard Thomsen (S) Karen J.
Klint (S) nfmd.
Christian Rabjerg Madsen (S) Johanne Schmidt-Nielsen (EL) Josephine Fock (ALT) Marlene Borst Hansen (RV) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
