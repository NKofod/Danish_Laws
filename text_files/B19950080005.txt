 I medfør af §§ 8, 15, 15 a, 15 b, 15 c og 15 d i lov nr. 9 af 3.
januar 1992 om naturbeskyttelse med de ændringer, der følger af lov nr. 439 af 1. juni 1994 fastsættes følgende:
§ 1.  Den i medfør af naturbeskyttelseslovens § 15 a  

 nedsatte strandbeskyttelseskommission, som skal gennemgå samtlige danske  

 kyststrækninger med henblik på at indstille til miljø- og energiministeren,  

 hvor den udvidede klitfrednings- og strandbeskyttelseslinie skal forløbe,  

 vurderer efter reglerne i denne bekendtgørelse § 2.  Strandbeskyttelseslinien skal fastlægges 300  

 meter fra begyndelsen af den sammenhængende landvegetation, jf. dog stk. 4,  

 medmindre forhold som nævnt i §§ 3-7 gør sig gældende.
 Stk. 2.  Klitfredningslinien skal fastlægges 300 meter  

 fra den inderste grænse af strandbredderne langs Skagerak og Vesterhavet i  

 Nordjyllands, Viborg, Ringkøbing og Ribe Amtskommuner og strandbredden på  

 Rømø i Sønderjyllands Amtskommune, jf. dog stk. 4, medmindre forhold som  

 nævnt i §§ 3-7 gør sig gældende.
 Stk. 3.  Hvis der er klitdannelser i området, kan  

 klitfredningslinien dog ikke fastlægges nærmere end 100 m fra de klitfredede  

 strandbredder.
 Stk. 4.  I områder, der er fastlagt som  

 sommerhusområder, skal klitfredningslinien fastlægges 100 meter fra de i stk.  

 2 nævnte strandbredder, medmindre forhold som nævnt i §§ 3-7 gør sig  

 gældende, og strandbeskyttelseslinien skal fastlægges 100 meter fra  

 begyndelsen af den sammenhængende landvegetation, medmindre forhold som nævnt  

 i §§ 3-7 gør sig gældende.
 Stk. 5.  Ved fastlagte sommerhusområder forstås områder,  

 som i en bygningsvedtægt, byplanvedtægt eller ved lokalplan er udlagt til  

 sommerhusområde, samt områder med sommerhusbebyggelse i landzone, der fremgår  

 af de ajourførte oversigter over sommerhusområder, som er udsendt i  

 forbindelse med cirkulære af den 28. august 1981 om planlægning af ferie- og  

 fritidsbebyggelse.
 § 3.  Når Strandbeskyttelseskommissionen vurderer, at  

 administrationen af en beskyttelseslinie i et af § 2, stk. 1 eller stk. 2  

 omfattet område på grund af sammenhængende bebyggelse eller anden intensiv  

 udnyttelse er uden betydning for formålet med beskyttelseslinierne, skal  

 området indstilles undtaget fra de udvidede beskyttelseslinier.
 Stk. 2.  Hvor det i stk. 1 nævnte område er beliggende  

 som mindre klynger af bebyggelse el.lign. inden for beskyttelseszonen,  

 fastlægges der beskyttelseslinier hele vejen rundt om det undtagne område,  

 medmindre en fastlæggelse bag ved det undtagne område er uden betydning for  

 formålet med beskyttelseslinierne.
 § 4.  Når administrationen af de beskyttelseslinier,  

 som gælder den 15. oktober 1995, på grund af sammenhængende intensiv  

 bebyggelse eller anden intensiv udnyttelse af et område er uden for betydning  

 for formålet med beskyttelseslinierne, kan Strandbeskyttelseskommissionen  

 indstille beskyttelseszonen begrænset eller helt ophævet.
 Stk. 2.  I områder, der er fastlagt som  

 sommerhusområder, kan beskyttelseslinierne i de i stk. 1 nævnte tilfælde ikke  

 fastlægges nærmere kysten end flugtende med sommerhusenes facade/gavl mod  

 kysten, jf. dog § 7.
 § 5.  Er der vedtaget en lokalplan eller en  

 byplanvedtægt for et område omfattet af § 2, stk. 1 eller stk. 2 vurderer  

 Strandbeskyttelseskommissionen endvidere, hvorvidt lokalplanen eller  

 byplanvedtægten bør føre til reduktion eller ophævelse af  

 beskyttelseslinierne.
Stk. 2.  Områder, hvor en lokalplan eller byplanvedtægt  

 friholder landskabskiler eller større arealer som ubebyggede friarealer,  

 eller hvor der er åbnet mulig for en meget ekstensiv udnyttelse, skal,  

 medmindre væsentlige konkrete forhold taler herimod, være omfattet af de  

 udvidede beskyttelseslinier.
Ved meget ekstensiv udnyttelse forstås  

 udnyttelse til f.eks. idrætsanlæg, parker, golfbaner og lossepladser eller i  

 det hele områder, hvor der er fastsat en meget lav bebyggelsesprocent.
 Stk. 3.  Eksisterende offentlige lufthavne, jf. lov om  

 luftfart, skal ikke være omfattet af beskyttelseslinierne.
 § 6. »  For kyststrækninger, som den 15. oktober  

 1995 er uden strandbeskyttelseslinie, kan Strandbeskyttelseskommissionen kun  

 indstille fastlæggelse af en strandbeskyttelseslinie, hvis baggrunden for den  

 manglende strandbeskyttelse skønnes ikke længere at være til stede.
Stk. 2.  For kyststrækninger, hvor der den 15. oktober  

 1995 er fastlagt en strandbeskyttelseslinie i kortere afstand fra basislinien  

 end 100 meter, skal Strandbeskyttelseskommissionen indstille, at  

 strandbeskyttelseslinien fastlægges med det hidtidige forløb, medmindre  

 baggrunden for beskyttelseszonens begrænsning skønnes ikke længere at være  

 til stede, jf. dog § 4.« § 7.  For at beskyttelseslinierne kan få et  

 hensigtsmæssigt forløb, kan Strandbeskyttelseskommissionen i sin indstilling,  

 når ingen væsentlige hensyn taler imod, foretage mindre justeringer af  

 liniernes forløb indenfor 300 m fra basislinien.
 § 8.  Bekendtgørelsen træder i kraft den 15. oktober  

 1995.
 Stk. 2.  Bekendtgørelsen vil blive ophævet samtidig med  

 at miljø- og energiministeren træffer bestemmelse om  

 Strandbeskyttelseskommissionens nedlæggelse.
