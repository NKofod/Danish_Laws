(Handelsskoler, tekniske skoler) Undervisningsministeriet bemyndiger herved de nævnte skoler og  

 institutioner til indenfor rammerne af de nedenfor anførte bestemmelser til  

 at varetage administrationen af reglerne om godtgørelse for benyttelse af  

 eget befordringsmiddel på tjenesterejser, herunder at give de godkendelser og  

 bemyndigelser, der nævnes i aftalens §§ 1 og 2.
 De nævnte bestemmelser er:
 - Aftale af 23. marts 1983 mellem Finansministeren og  

 Statstjenestemændenes Centralorganisation I, Statstjenestemændenes  

 Centralorganisation I, Akademikernes Centralorganisation  

 (Tjenestemandsudvalget) og Lærernes Centralorganisation om godtgørelse for  

 benyttelse af eget befordringsmiddel på tjenesterejser.
 - Finansministeriets cirkulærer af henholdsvis 28. marts 1983 og 14. juli  

 1986 om aftale om godtgørelse for benyttelse af eget befordringsmiddel på  

 tjenesterejser.
 Administrationsbemyndigelsen udøves af skolens bestyrelse i forhold til  

 forstanderen og af forstanderen i forhold til de ansatte lærere.
 Det understreges, at kørselsbemyndigelser er personlige, og at de kun kan  

 gives for et finansår ad gangen.
 Nærmere vejledning om anvendelsen af de ovenfor nævnte regler kan findes i  

 kapitel 23 i Personaleadministrativ Vejledning, der er udgivet af  

 Finansministeriet, Lønnings- og pensionsdepartementet.
 Eventuelle tvivlsspørgsmål forelægges Undervisningsministeriet,  

 Departementet, 2. afdeling.
 Cirkulæret har virkning for kørsel, der foretages efter 1. januar 1988, og  

 sålænge den ovenfor anførte aftale er gældende.
 P.m.v.
 e.b.
Mogens Lunge fm.
