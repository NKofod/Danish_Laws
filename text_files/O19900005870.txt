Resumé  


  

 A anmodede Direktoratet for Statens Indkøb om at få aktindsigt i et  

 direktivudkast fra EF-Kommissionen.
Direktoratet afslog bl.a. under  

 henvisning  

 til § 13, stk. 1, nr. 2, i offentlighedsloven.
Finansministeriet og  

 Udenrigsministeriet  

 fastholdt afgørelsen og henviste til, at det omhandlede dokument ifølge  

 Kommissionens interne regler var undtaget fra offentlighed  

 (tavshedspligtsforskrift).
Ombudsmanden udtalte, at danske myndigheder i almindelighed må  

 kunne gå ud fra, at når et dokument er omfattet af en tavshedspligtsforskrift  

 i EF, så er det af hensyn til landets forhold til EF nødvendigt at undtage  

 dokumentet fra aktindsigt i Danmark.
Kommer der imidlertid oplysninger frem  

 om, at EF ikke vil opretholde tavshedspligtsforskriften og disse oplysninger  

 ikke uden videre kan afvises, følger det af det almindelige officialprincip,  

 at danske myndigheder har en pligt til at undersøge sagen nærmere.
 Må det herefter lægges til grund, at den kompetente EF-myndighed  

 for sit vedkommende generelt har nedklassificeret dokumentet, vil der efter  

 ombudsmandens opfattelse normalt ikke være hjemmel i § 13, stk. 1, nr. 2, til  

 at tilbageholde dokumentet i Danmark. (J. nr. 1990-201-29).
 Aktindsigt i direktivudkast fra EF-Kommissionen.
A klagede over, at Finansministeriet  

 og Udenrigsministeriet havde afslået hans begæring om aktindsigt i et  

 direktivudkast  

 fra EF-Kommissionen.
Afslaget var begrundet med henvisning til  

 undtagelsesbestemmelserne i offentlighedslovens § 10, nr. 3, og § 13, stk 1,  

 nr 2.
Det fremgik af sagen, at  

 EF-Kommissionen i 1989 var ved at udarbejde et forslag til direktiv om det  

 offentliges køb af varer og tjenesteydelser.
Direktivet skulle sikre, at  

 offentlige tjenesteydelser i vidt omfang skulle udbydes i offentlig  

 licitation.
 I december 1989 fik A - der  

 var journalist ved en EDB-avis - telefonisk afslag fra Direktoratet for  

 Statens Indkøb til at få aktindsigt i kommissionens udkast.
 Direktoratet begrundede  

 skriftligt sit afslag således:
"Afslaget begrundes med,  

 at der i henhold til § 10, nr. 3, jf. § 13, nr. 2, i lov om offentlighed i  

 forvaltningen, hvorefter dokumenter, der udarbejdes i forbindelse med  

 behandlingen af forslag til EF-vedtagelser og dokumenter om rigets  

 udenrigspolitiske forhold er undtaget fra retten til aktindsigt." A klagede over afslaget til  

 Finansministeriet, Administrations- og Personaledepartementet.
Finansministeriet  

 orienterede efterfølgende A om, at man havde anmodet Udenrigsministeriet,  

 Departementet for Udenrigsøkonomi, om en udtalelse.
Udenrigsministeriet afgav  

 udtalelsen den 16. januar 1990.
 Den 23. januar 1990 fastholdt  

 Finansministeriet, Administrations- og Personaledepartementet, Direktoratet  

 for Statens Indkøbs afgørelse med den deri anførte begrundelse.  

 Finansministeriet  

 henviste endvidere til den indhentede udtalelse fra Udenrigsministeriet.
 Af udtalelsen fremgik:
 "Under henvisning til  

 administrations- og personaledepartementets skrivelse af 8. januar 1990  

 (j.nr. 89-0817-13) kan Udenrigsministeriet oplyse, at man er enig i den af  

 Direktoratet for Statens Indkøb trufne afgørelse om, at Kommissionens  

 arbejdsdokument  

 til det rådgivende udvalg vedrørende indkøb af tjenesteydelser ikke er  

 omfattet af retten til aktindsigt.
 Baggrunden herfor er  

 offentlighedslovens § 10, nr. 3, hvorefter retten til aktindsigt ikke  

 omfatter  

 dokumenter, der udarbejdes i forbindelse med behandlingen af forslag til  

 EF-vedtagelser, og § 13, nr. 2, hvorefter retten til aktindsigt kan  

 begrænses,  

 i det omfang det er nødvendigt, til beskyttelse af væsentlige hensyn til  

 rigets  

 udenrigspolitiske eller udenrigsøkonomiske interesser, herunder bl.a.  

 forholdet til mellemfolkelige institutioner.
I relation til sidstnævnte  

 bestemmelse bemærkes, at det omhandlede dokument ifølge Kommissionens interne  

 regler er undtaget fra offentlighed.
Danmark kan derfor ikke uden at  

 overtræde  

 sine forpligtelser over for Kommissionen udlevere det pågældende  

 dokument." Herefter klagede A til mig og  

 anførte:
 "...
I afslaget henviser  

 Udenrigsministeriet til offentlighedslovens § 10, nr. 3, hvorefter retten til  

 aktindsigt ikke omfatter dokumenter, der udarbejdes i forbindelse med forslag  

 til EF-vedtagelser.
Efter vor opfattelse tager loven primært sigte på de  

 dokumenter, der udarbejdes af danske myndigheder.
Det vil altså sige, at  

 begrundelsen ikke kan bruges på dokumenter udarbejdet af EF.
Til støtte for  

 det synspunkt henviser vi til bemærkningerne til lovforslaget, samt side  

 134-136 i bogen "Åbenhed i forvaltningen" af Martin Basse og Oluf  

 Jørgensen, udgivet 1986.
I afslaget henviser  

 Udenrigsministeriet ligeledes til § 13, nr. 2, hvorefter retten til  

 aktindsigt  

 kan begrænses af hensyn til fremmede magter, og hvor ministeriet peger på, at  

 det pågældende dokument er undtaget fra offentlighed.
For os at se er der  

 forskel på, om dokumentet er undtaget fra offentlighed i EF-Kommissionen, og  

 om  

 Kommissionen direkte har pålagt de enkelte medlemslande tavshedspligt.
Det  

 sidste synes ikke at være tilfældet, navnlig ikke da Kommissionen selv er  

 villig til at udlevere dokumentet.
..." I en senere skrivelse  

 supplerede A klagen.
Han medsendte nu det pågældende dokument og oplyste, at  

 han havde modtaget det (direkte) fra EF-Kommissionen.
 Herefter anmodede jeg  

 Finansministeriet, Administrations- og Personaledepartementet, og  

 Udenrigsministeriet om udtalelser i sagen.
 I skrivelsen anførte jeg  

 følgende:
 "...
 1) Direktoratet for Statens  

 Indkøb afslog (A's) begæring om aktindsigt i et arbejdsdokument fra  

 EF-Kommissionen  

 til et rådgivende udvalg vedrørende indkøb af tjenesteydelser med henvisning  

 til blandt andet offentlighedslovens § 10, nr. 3 - en begrundelse, som  

 Udenrigsministeriet  

 i brev af 16. januar 1990 og Administrations- og Personaledepartementet i  

 brev af 23. januar 1990 har tilsluttet sig.
 I en skrivelse af 15.  

 september 1989 - som vedlægges i kopi - har jeg taget stilling til  

 anvendelsesområdet for reglen i offentlighedslovens § 10, nr. 3, og herved  

 lagt  

 til grund, at reglen som udgangspunkt alene omfatter dokumenter, der  

 udarbejdes  

 af og udveksles mellem danske myndigheder.
 Jeg beder om, at min  

 udtalelse af 15. september 1989 inddrages i Administrations- og  

 Personaledepartementets og Udenrigsministeriets svar i anledning af den  

 foreliggende klage.
 2) I begrundelserne for  

 afslaget henvises endvidere til offentlighedslovens § 13, stk. 1, nr. 2.  

 Bestemmelsen indeholder hjemmel til at undtage dokumenter fra retten til  

 aktindsigt i det omfang, det er nødvendigt til beskyttelse af væsentlige  

 hensyn til rigets udenrigspolitiske eller udenrigsøkonomiske interesser,  

 herunder forholdet til fremmede magter eller mellemfolkelige institutioner.
Med hensyn til denne del af  

 begrundelsen anmoder jeg om nærmere oplysninger vedrørende de EF-retlige  

 regler  

 eller kutymer om tavshedspligt i forbindelse med dokumenter som det i sagen  

 foreliggende.
Efter Udenrigsministeriets begrundelse i brev af 16. januar  

 1990  

 må jeg lægge til grund, at sådanne fællesskabsretlige regler/kutymer  

 eksisterer og er indgået i den afvejning, der medførte afslaget på (A's)  

 begæring om aktindsigt.
Jeg beder i den forbindelse  

 om bemærkninger til, at blandt andet Datacentralen og Kommunedata  

 tilsyneladende har fået udleveret dokumenterne i forbindelse med dannelsen af  

 en særlig baggrundsgruppe.
Jeg beder endvidere om en stillingtagen til, at  

 det  

 er lykkedes (A) at skaffe et eksemplar af dokumenterne igennem et lobbyfirma,  

 samt betydningen af, at (A) nu fra EF-Kommissionen (ved ... (navn)) har fået  

 udleveret et eksemplar af det omhandlede dokument." Ved skrivelse af 2.april 1990  

 fremsendte Finansministeriet, Administrations- og Personaledepartementet, et  

 notat af 16. marts 1990, udarbejdet af Udenrigsministeriet og  

 Finansministeriet i fællesskab.
Administrations- og Personaledepartementet  

 henholdt sig til det i notatet anførte.
 Notatet indeholdt følgende:
 "1. Inden for  

 EF-samarbejdet kan Rådet normalt kun vedtage retsakter, såfremt der  

 foreligger et formelt forslag fra Kommissionen.
Forberedelsen af forslagene  

 sker i Kommissionens tjenestegrene.
Under det forberedende arbejde kan - og i  

 visse tilfælde skal - Kommissionen drøfte udkast til forslag med udvalg  

 bestående af repræsentanter for medlemslandene eller andre eksperter inden  

 for  

 det pågældende område.
Medlemslandenes  

 repræsentanter er kun rådgivere for Kommissionen, der altid har den endelige  

 og suveræne afgørelse af, hvorledes forslagene skal udformes.
Kun hvor  

 medlemslandene deltager som rådgivere i sådanne udvalg, vil de kunne få  

 indblik  

 i Kommissionens arbejdspapirer, herunder udkast til forslag til retsakter.
Når Kommissionen formelt har  

 vedtaget forslag til retsakter oversendes de til Rådet.
Efter oversendelsen  

 er  

 forslagene offentligt tilgængelige.
 2. (A) har i nærværende sag  

 anmodet om indsigt i et  

  

 udkast  

 til et kommissionsforslag til et rådsdirektiv  

 om offentlige tjenesteydelser.
Det pågældende udkast har  

 været behandlet i det rådgivende udvalg for offentlige aftaler, nedsat ved  

 Rådets afgørelse 71/306/EØF, ændret ved afgørelse 77/63/EØF (rådsafgørelserne  

 vedlægges). Det rådgivende udvalg har Kommissionen som formand og  

 repræsentanter for medlemslandenes administrationer som medlemmer.  

 Kommissionen har alene en pligt til at forelægge forslag for udvalget.
Den  

 kan  

 i sidste ende vedtage det forslag til retsakt, som den måtte ønske.
Det rådgivende udvalg for  

 offentlige aftaler fastsætter efter afgørelse 71/306/EØF, art 6, selv sin  

 forretningsorden.
Forretningsordenens art. 6 foreskriver: "Udvalgets  

 møder er ikke offentlige.
Dets arbejde har fortrolig karakter"  

 (forretningsordenen vedlægges).
 Der er derfor ikke tvivl om,  

 at det arbejdspapir, som (A) har bedt om indsigt i, er fortroligt efter  

 Kommissionens  

 regler, og at de danske eksperter, der har deltaget i udvalgets arbejde,  

 ville  

 overtræde udvalgets forretningsorden, såfremt de udleverede dokumentet.
3. Finansministeriet har ved  

 skrivelse af 23. januar 1990, jf.
Udenrigsministeriets skrivelse af 16.  

 januar  

 1990, afvist aktindsigt under henvisning til offentlighedslovens § 10, nr. 3,  

 og § 13, stk. 1, nr. 2.
 På baggrund af ombudsmandens  

 udtalelse af 15. september 1989 vedr. "Scanlink - Nej Tak" vil  

 ministerierne for nærværende tage til efterretning, at § 10, nr. 3, næppe vil  

 finde anvendelse i den her foreliggende sag.
 Ministerierne finder  

 imidlertid under alle omstændigheder, at aktindsigt kan nægtes under  

 henvisning til offentlighedslovens § 13, stk. 1, nr. 2. Som det fremgår af  

 ovenstående, er der ingen tvivl om, at det omhandlede dokument efter  

 forretningsordenen for det rådgivende udvalg vedr. offentlige aftaler var  

 fortroligt, og at danske myndigheder ikke uden at tilsidesætte udvalgets  

 forretningsorden  

 kunne udlevere dokumentet.
4. Som nævnt er der tale om  

 et arbejdsdokument fra Kommissionen.
I overensstemmelse med almindelig  

 praksis  

 for så vidt angår nedklassificering af fortroligt materiale kan Kommissionen  

 selv, som den institution hvorfra dokumentet stammer, efter en konkret  

 afgørelse vælge efter omstændighederne at se bort fra de sædvanlige  

 fortrolighedskrav  

 og udlevere dokumentet.
Deltagerne i udvalget har imidlertid ikke samme ret  

 som udstederen af dokumentet til på egen hånd at gøre dokumentet offentligt  

 tilgængeligt.
 5. Ligesom Kommissionen efter  

 en konkret afgørelse har valgt at udlevere det omhandlede dokument til (A),  

 kan  

 Kommissionen selvsagt også vælge at udlevere dokumentet til et lobbyfirma.
6. I forbindelse med  

 Direktoratet for Statens Indkøbs deltagelse i det rådgivende udvalg for  

 offentlige aftaler og med henblik på at fastlægge en dansk holdning til  

 kommende drøftelser i rådsregi af Kommissionens formelle forslag til direktiv  

 om offentlige serviceydelser har Direktoratet for Statens Indkøb efter  

 almindelig praksis lokaliseret de interesser, hvis synspunkter bør indgå i  

 den  

 danske holdning.
Man har herunder fundet, at forslaget kunne give problemer  

 for store, helt eller delvis offentligt ejede datainstitutioner, som hidtil  

 har stået for levering af offentlige tjenesteydelser.
Det drejer sig om bl.a.  

 UNI-C, Kommunedata og Datacentralen.
I forbindelse med indkaldelse til et  

 møde til drøftelse af udkastet til kommissionsforslag har Direktoratet for  

 Statens Indkøb fremsendt arbejdspapiret til de nævnte institutioner, idet man  

 udtrykkeligt har gjort opmærksom på, at dokumentet var fortroligt og til  

 institutionens eget brug og således ikke måtte udleveres til pressen.
Der er således en særlig  

 baggrund for, at Direktoratet for Statens Indkøb i fortrolighed har sendt  

 dokumentet til bl.a.
Kommunedata og Datacentralen.
Finansministeriet og  

 Udenrigsministeriet finder således ikke, at den omstændighed, at dokumentet  

 er udsendt til de pågældende datainstitutioner, kan give anledning til, at  

 også andre skulle kunne få indsigt i dokumentet.
Det bemærkes, at der i  

 øvrigt  

 efter fast praksis gives afslag på anmodninger om udlevering af  

 kommissionsdokumenter til andre end dem, som man finder bør inddrages ved  

 fastlæggelse af en dansk holdning.
..." I A's afsluttende  

 bemærkninger anførte han bl.a.:
 "...
 På os virker det ... i dyb  

 modstrid med offentlighedsloven, når den danske stat fører en lukket linie i  

 sager,  

 som EF-Kommissionen ønsker en bred debat om.
 ...
EFs afgørelser får i stadig  

 stigende grad indflydelse på regler og administrativ praksis i Danmark.  

 Derfor  

 bør der også være den samme adgang til at kigge i Kommissionspapirer som der  

 er til at kigge i danske sager.
Og her er en ændring af de danske regler ikke  

 tilstrækkelig.
Det kræver også en aktiv udspørgende holdning hos den danske  

 stat og regering for at afklare, hvilke dokumenter Kommissionen gerne ser  

 offentliggjort.
..." I en skrivelse til A udtalte  

 jeg følgende:
 "Finansministeriets (og  

 Udenrigsministeriets) afslag af 23. januar 1990 på at meddele Dem aktindsigt  

 i  

 EF-Kommissionens direktivudkast skete under henvisning til lov om offenlighed  

 i forvaltningen § 10, nr. 3, og § 13, stk. 1, nr. 2.
 § 10, nr. 3:
 "Retten til aktindsigt  

 omfatter ikke:
 ...
3)Dokumenter, der udarbejdes  

 i forbindelse med behandlingen af forslag til EF-vedtagelser, eller som  

 vedrører spørgsmål om fortolkningen eller opfyldelsen af fællesskabsretlige  

 regler." § 13, stk. 1, nr. 2  


  

 :
"Retten til aktindsigt  

 kan begrænses i det omfang, det er nødvendigt til beskyttelse af væsentlige  

 hensyn til ...
2) rigets udenrigspolitiske  

 eller udenrigsøkonomiske interesser, herunder forholdet til fremmede magter  

 eller mellemfolkelige institutioner, ..." Efter at De har indbragt  

 sagen for mig, har Folketinget den 17. maj 1990 vedtaget følgende  

 folketingsbeslutning om offentlighed i EF-anliggender:
 " Folketinget pålægger  

 regeringen at skabe større offentlighed om EF-anliggender i overensstemmelse  

 med nedenstående retningslinjer:
 1. De generelle undtagelser i lov om offentlighed i forvaltningen  

 (§ 10, stk. 1, nr. 3) og i forvaltningsloven (§ 14, nr. 3) om aktindsigt i  

 EF-sager ophæves.
 2. Regeringen pålægges i EF at foreslå, at der indføres  

 almindelige offentlighedsprincipper vedrørende EF's beslutningsproces og  

 enkeltsagsbehandling, således at disse udformes i overensstemmelse med  

 offentlighedsreglerne i det medlemsland, hvor der er den største grad af  

 åbenhed.
3. Regeringens hjemlige information om vedtagelse i EF's Ministerråd  

 forbedres, således at de faktuelle oplysninger om direktivforslag, forslag  

 til forordninger m.m. uddybes særlig med henblik på beskrivelse af virkninger  

 for forbrugere og erhverv, miljø m.m., og at der efter rådsvedtagelser gives oplysninger om eventuelle  

 ændringer og disses virkning, jf. litra a.
4. Skriftvekslingen i sager, der er anlagt ved EF-Domstolen  

 mod Danmark, udleveres efter anmodning i Markedsudvalget, eventuelt i  

 fortrolig form." Med hensyn til den del af  

 Finansministeriets (og Udenrigsministeriets) begrundelse, der vedrører  

 offentlighedslovens § 10, nr. 3, har de to ministerier i det udarbejdede  

 notat til sagen meddelt, at de "vil ... tage til efterretning, at § 10,  

 nr. 3, næppe vil finde anvendelse i den her foreliggende sag".
 Som det fremgår af  

 ovenstående, pålægger den vedtagne folketingsbeslutning regeringen at skabe  

 større offentlighed om EF-anliggender, bl.a. ved at ophæve den generelle  

 undtagelse i offentlighedslovens § 10, nr. 3.
 På den baggrund - og da De i  

 øvrigt nu er bekendt med direktivforslaget - finder jeg ikke, at der er  

 grund til, at jeg foretager videre vedrørende anvendelsen af § 10, nr. 3.
 Med hensyn til den del af  

 Finansministeriets (og Udenrigsministeriets) begrundelse, der vedrører  

 offentlighedslovens § 13, stk. 1, nr. 2, har de to ministerier i det  

 udarbejdede notat til sagen oplyst, at direktivforslaget efter  

 EF-Kommissionens regler var fortroligt.
 Ministerierne har i den  

 forbindelse nærmere redegjort for de regler, som gælder for det rådgivende  

 EF-udvalg, som Direktoratet for Statens Indkøb efter det oplyste har deltaget  

 i.
 Jeg har ikke fundet anledning  

 til at foretage en nærmere undersøgelse af det EF-retlige grundlag for  

 udvalgets virksomhed og lægger i det følgende til grund, at det ønskede  

 dokument er omfattet af en tavshedspligtforskrift i EF.
 Som det fremgår af § 13, stk.  

 1, nr. 2, kan retten til aktindsigt begrænses i det omfang, det er nødvendigt  

 til beskyttelse af "væsentlige hensyn" til udenrigspolitiske  

 interesser.
Bestemmelsen er en samordning  

 af den tidligere offentlighedslovs § 2, stk. 2, nr. 1, og § 5, nr. 6. Dog  

 forudsætter  

 § 13, stk. 1, nr. 2, at der foretages en konkret afvejning af, hvorvidt  

 retten  

 til aktindsigt bør begrænses.
Jf.
Folketingstidende 1985/86, tillæg A, sp.  

 256.
Om gældende ret før  

 offentlighedslovens vedtagelse i 1985 hedder det i betænkning nr. 857/1978,  

 s.  

 256, at - "Bestemmelsen i offentlighedslovens § 2, stk. 2, nr. 1, må  

 antages at indeholde hjemmel for at undtage dokumenter fra  

 offentlighedsordningen, i det omfang dette er påkrævet f.eks. for at opfylde  

 en tavshedspligt, der påhviler danske myndigheder i forhold til EF, ..." I overensstemmelse hermed må  

 det antages, at § 13, stk. 1, nr. 2, giver mulighed for at undtage et  

 dokument  

 fra aktindsigt, hvis dokumentet er omfattet af en tavshedspligtsforskrift i  

 EF.
 Det er dog som nævnt en  

 forudsætning for at begrænse adgangen til aktindsigt efter bestemmelsen, at  

 der (også) efter en konkret vurdering er grund til at tro, at  

 hemmeligholdelse  

 er nødvendig af hensyn til forholdet i EF.
Jeg har i den forbindelse  

 hæftet mig ved oplysningerne om, at det omhandlede direktivudkast var  

 tilgængeligt gennem et lobbyfirma i Bruxelles, og ved at De selv på et  

 tidspunkt  

 (efter de danske myndigheders afslag på aktindsigt) fik dokumentet udleveret  

 direkte fra EF-Kommissionen.
Oplysningerne tyder på, at kommissionen havde  

 foretaget en generel nedklassificering af dokumentet og ikke havde noget at  

 indvende mod offentliggørelse i Danmark.
For så vidt var der efter en konkret  

 vurdering ikke nogen grund til at tro, at hemmeligholdelse var påkrævet af  

 hensyn til EF.
Danske myndigheder må i  

 almindelighed kunne gå ud fra, at når et dokument er omfattet af en  

 tavshedspligtforskrift i EF, så er det, af hensyn til landets forhold til EF,  

 nødvendigt at undtage dokumentet fra aktindsigt i Danmark.
Kommer der  

 imidlertid oplysninger frem om, at EF ikke vil opretholde  

 tavshedspligtsforskriften,  

 og disse oplysninger ikke uden videre kan afvises, følger det af det  

 almindelige  

 officialprincip, at danske myndigheder har en pligt til at undersøge sagen  

 nærmere, eventuelt ved at rette henvendelse til EF.
 Må det herefter lægges til  

 grund, at den kompetente EF-myndighed for sit vedkommende generelt har  

 nedklassificeret dokumentet, vil der efter min opfattelse normalt ikke være  

 hjemmel i § 13, stk. 1, nr. 2, til at tilbageholde dokumentet i Danmark.
 I betragtning af, at De først  

 i forbindelse med klagen til mig gjorde gældende, at EF selv havde frigivet  

 dokumentet, kan det ikke give mig anledning til kritik, at Finansministeriet  

 undlod at undersøge EF-kommissionens stilling til  

 offentliggørelsesspørgsmålet,  

 inden man traf afgørelse i forhold til Dem.
