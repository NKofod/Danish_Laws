 Arbejdsministeriet har truffet afgørelse om, at der ikke må ske unødig  

 påvirkning og at recirkulation af træstøv fra procesventilation ikke må finde  

 sted på grund af farligt træstøv.
 I skrivelse af 13. august 1993 har A/S klaget over Direktoratet for  

 Arbejdstilsynets afgørelse af 20. juli 1993 vedrørende recirkulation af  

 procesventilationsluft til arbejdslokalet.
Klagens indhold Virksomheden finder, at der er foretaget sådanne tiltag på  

 arbejdsmiljøområdet i relation til forekomsten af træstøv, at det vil være  

 ude af proportioner at opretholde forbud mod recirkulation.
Det anføres bl.a. til støtte for klagen, at det eksisterende  

 ventilationsanlæg er renoveret og kapaciteten forbedret senest i 1992 med  

 stærkt forbedrede ventilationsforhold i hele arbejdsområdet tilfølge samtidig  

 med, at temperatur og trykforhold er kontrollerbare.
Rengøring foregår uden  

 anvendelse af trykluft.
 Endvidere klages over uklar hjemmelsangivelse i forhold til tidspunktet  

 for påbudets afgivelse og over, at de økonomiske konsekvenser af  

 direktoratets afgørelse ikke står i forhold til virksomhedens bestræbelser på  

 at forbedre arbejdsmiljøet.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at kreds  

 Ringkøbing amt i tilsynsrapport af 18. november 1992 afgav påbud om, at der  

 skal træffes effektive foranstaltninger til at unødig påvirkning fra træstøv  

 og sundhedsskadelige dampe undgås.
Kredsen har konstateret, at der foregår  

 recirkulation af luft fra procesventilation, hvilket betyder at den udsugede  

 luft returneres til arbejdslokalerne.
 I skrivelse af 4. december 1992 klager på vegne af virksomheden over  

 kredsens påbud til direktoratet.
 Kredsen oplyser i høringsskrivelse til direktoratet, at der i virksomheden  

 bearbejdes MDF- og spånplader i ikke ubetydeligt omfang ved pudsemaskiner og  

 spånbearbejdningsmaskiner, og at der er etableret fælles udsugningsanlæg for  

 alle maskiner.
 Der recirkuleres støv fra bearbejdning af eksotiske træsorter i begrænsede  

 mængder.
 Direktoratet bemærker, at træstøv har en række sundhedsskadelige  

 egenskaber, og derfor er optaget på Arbejdstilsynets grænseværdiliste med  

 værdien 2 mg/(m3). Arbejde, som indebærer udsættelse for træstøv i høje  

 koncentrationer gennem længere tid, er endvidere optaget på Listen over  

 processer, der anses for at være kræftfremkaldende.
Ved bearbejdning af spånplader og MDF-plader frigøres der  

 formaldehyddampe, der anses for at være kræft- og allergifremkaldende.
Støv  

 fra eksotiske træsorter anses i enhver form for at være allergifremkaldende.
 I virksomheden foretages der ifølge det oplyste recirkulation af luft  

 indeholdende støv fra pudseprocesser, støv fra bearbejdning af spånplader og  

 MDF-plader, samt bearbejdning af eksotisk træ.
 Direktoratet fastholder i afgørelsen af 20. juli 1993 kredsens påbud om,  

 at det skal sikres at unødig påvirkning af stoffer og materialer undgås.  

 Dette betyder i praksis, at ventilationsanlægget ikke må recirkulere, når der  

 foregår arbejde med støvudviklede processer.
I anledning af klagen til Arbejdsministeriet udtaler direktoratet, at  

 sagen drejer sig om krav om forbud mod recirkulation og derfor ikke har  

 direkte sammenhæng med det påståede forhold om, at virksomheden har bekostet  

 gennemgribende ændringer af ventilationsanlægget, selv om anlægget ikke  

 opfylder kravene.
Recirkulation fra procesventilation var heller ikke på  

 påbudstidspunktet i 1992 tilladt efter de dagældende nu ophævede  

 bestemmelser.
Det må imidlertid erkendes, at hjemmelsgrundlaget og praksis  

 for myndighedens krav og anvendelse af procesventilation før 1. januar 1993  

 efterlod en række ubesvarede spørgsmål på grund af sparsom administrativ  

 praksis på området.
 Sammenlignet med de nye regler for faste arbejdssteders indretning, der  

 trådte i kraft den 1. januar 1993, og som bl.a. regulerer forholdene omkring  

 procesventilation og recirkulering, er der efter de nye bestemmelser skabt  

 større klarhed over de indholdsmæssige krav til ventilationsprocesser,  

 herunder recirkulation.
 Direktoratet er dog af den opfattelse, at de nye regler på dette felt ikke  

 ændrer væsentligt ved de arbejdsmiljøkrav, der kunne stilles efter  

 bestemmelserne på området før 1. januar 1993.
Direktoratet har i overensstemmelse hermed truffet afgørelse med  

 henvisning til de dagældende bestemmelser på området, men har af hensyn til  

 klageren oplyst om de nye regler, hvorefter kravene til ventilation  

 videreføres i tydeligere og mere detaljerede regler.
Direktoratet mener  

 derfor fortsat, at hjemmelshenvisningen er korrekt.
 Direktoratet finder henvisningen til rengøringsproceduren irrelevant i  

 forhold til sagens hovedtema om forbud mod recirkulation ved  

 procesventilation, men betragter oplysningen som et positivt element i  

 virksomhedens bestræbelser på at sikre optimale arbejsmiljøforhold.
 Direktoratet har forståelse for de økonomiske aspekter, sagen rejser som  

 følge af virksomhedens investering i forbedret ventilationsanlæg, men mener  

 ikke at kunne tillægge dette afgørende betydning i den konkrete sag, idet  

 samme betragtninger altid vil kunne anføres som begrundelse for at fravige  

 klare arbejdsmiljøkrav, samtidig med at konkret fravigelse vil kunne virke  

 konkurrenceforvridende i forhold til andre lignede virksomheder, hvor kravet  

 opretholdes.
 Direktoratet finder ikke, at der er fremkommet konkrete faktuelle  

 oplysninger i klagen, som kan bevirke en ændring i grundlaget for afgørelsen,  

 og har på denne baggrund indstillet, at direktoratets afgørelse 20. juli om  

 forbud mod recirkulation ved procesventilation fastholdes.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der tiltræder direktoratets indstilling.
Rådet  

 anbefaler, at der gives en længere frist for efterlevelse.
Arbejdsministeriets afgørelse Arbejdsministeriet skal i den anledning meddele, at man med hjemmel i §  

 35, stk. 1, og 3, i Arbejdsministeriets bekendtgørelse nr. 1163 af 16.  

 december 1992 om faste arbejdssteders indretning (tidligere § 13, nr. 3 og §  

 16, i Arbejdsministeriets bekendtgørelse nr. 323 af 7. juli 1983 om arbejdets  

 udførelse) tiltræder direktoratets afgørelse af 20. juli 1993, således at det  

 skal sikres, at unødig påvirkning fra stoffer og materialer undgås.
 Arbejdsministeriets afgørelse skal efterkommes senest den 1. juni  

 1994 , og tilbagemelding skal foretages til kreds Ringkøbing amt senest  

 den 8. juni 1994 .
Arbejdsministeriets begrundelse Der er i afgørelse lagt vægt på, at der i virksomheden finder  

 recirkulation af luft sted, der indeholder sundhedskadeligt støv.
P.
M.
V.
E.
B.
