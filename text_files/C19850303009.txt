De statsanerkendte arbejdsløshedskasser Cirkulære om arbejdsløshedskasserne økonomi, regnskabsvæsen og øvrig  

  administrative forhold I henhold til § 2, stk. 1, i arbejdsministeriets bekendtgørelse nr. 684 af  

 20. december 1984 fastsættes:
 1. Almindelige bestemmelser.
 Arbejdsløshedskassernes regnskabsår er kalenderåret, medmindre  

 arbejdsministeren tillader afvigelse herfra.
 Regnskabsvæsenet skal tilrettelægges under iagttagelse af bestemmelserne i  

 lovgivningen og arbejdsløshedskassens vedtægt samt de af direktøren for  

 arbejdsløshedsforsikringen udsendte vejledninger og bestemmelser.
 2.Bogholderiets indretning.
 Uanset valg af bogføringsteknik skal kassens bogføring foretages ved  

 anvendelse af en kontoplan, der opbygges systematisk under iagttagelse af  

 følgende krav til registrering og umiddelbar tilvejebringelse af løbende  

 oversigter:
a.
Registrering af alle transaktioner ordnet kronologisk og systematisk.
b.
Adskillelse mellem midler stillet til rådighed af og administreret for  

 statskassen og kassens egne midler.
c.
Registrering af de oplysninger, som skal fremgå af indberetninger og  

 regnskaber, der skal tilstilles Direktoratet for Arbejdsløshedsforsikringen.
d.
Klar og overskuelig registrering af ind- og udbetalinger, der er  

 foretaget i eventuelle afdelinger samt af disses beholdninger, opdelt i  

 forskudsmidler og kassens egne midler.
e.
Oversigt over kassens eventuelle økonomiske mellemværender med andre  

 foreninger.
f.
Kassens aktiver og passiver og forskydninger heri.
 Kontoplanen skal indsendes til Direktoratet for Arbejdsløshedsforsikringen  

 sammen med årsregnskabet.
3. Forretningsgang.
Der skal for arbejdsløshedskassen og dennes  

 eventuelle afdelinger tilrettelægges en betryggende forretningsgang med det  

 formål at sikre kassens aktiver.
 Forretningsbeskrivelen skal mindst indeholde følgende hovedelementer:
a.
Adskillelse mellem kasse og bogholderi.
b.
Underskrifts- og fuldmagtsforhold.
c.
Attestations- og godkendelsesprocedurer for indtægter, udgifter og  

 andre dispositioner.
d.
Arkiveringsregler.
e.
Samling af love, cirkulærer og andre regler vedrørende  

 arbejdsløshedskassen og dennes funktion.
f.
Procedurer vedrørende tilbagebetalinger, kontingentrestancer, A-skat,  

 tilbageholdelser, mellemværender med Lønmodtagernes Garantifond etc.
4. Personaleforhold Arbejdsløshedskassen skal, for at sikre at de for kassen gældende love og  

 regler samt forretningsgang og rapportering opfyldes på forsvarlig måde,  

 ansætte et personale, hvis kvalifikationer svarer til disse krav.
 Såfremt direktøren for arbejdsløshedsforsikringen finder, at en  

 arbejdsløshedskasse ikke opfylder denne bestemmelse, kan han pålægge kassen  

 at ansætte fornødent kvalificeret personale.
 5. Administration udført af andre.
Arbejdsløshedskassen er berettiget til forud for et regnskabsår at indgå  

 aftale med en anden forening om, at denne varetager kassens administration.  

 En sådan aftale skal indgås af kassens hovedbestyrele og ledelsen af  

 vedkommende forening.
Aftalen, der skal være skriftlig, skal indeholde  

 bestemmelser om arten og omfanget af de administrationsopgaver, der er  

 omfattet af aftalen, samt om betalingen herfor.
Udgifterne til de enkelte  

 administrationsopgaver, der omfatttes af aftalen, behøver ikke at være  

 specificeret i regnskabet.
Hvis der er aftalt et vederlag, skal dette afregnes månedsvis.
Vederlaget  

 skal fastsættes til et beløb, der anses rimeligt set i relation til kravene  

 om en forsvarlig administration.
Det skal fremgå af aftalen, at den, der varetager kassens administration,  

 skal iagtage de for arbejdsløshedskassen gældende love, regler, cirkulærer  

 m.v.
Administrator hæfter for fejl og forsømmelser i forbindelse med  

 administrationen.
 Administrationsaftalen skal godkendes af direktøren for  

 arbejdsløshedsforsikringen.
 6 Administrationsudgifter.
 Arbejdsløshedskassens administrationsudgifter skal holdes på et  

 forsvarligt niveau og må alene omfatte udgifter, der vedrører kassens drift,  

 jfr. § 30 i lov om arbejdsløshedsforsikring m.v.
 7. Medlemsbidrag.
Kassen skal kvartalsvis bagud indbetale et aconto-medlemsbidrag til  

 staten.
Bidraget beregnes som det registrerede medlemstal af betalende  

 medlemmer ved kvartalets begyndelse multipliceret med den kvartårlige  

 bidragssats.
Indbetaling skal ske senest den 10. i måneden efter kvartalets  

 udløb.
 Den kvartårlige bidragssats beregnes som den til enhver tid fastsatte  

 årlige bidragssats divideret med 4 og afrundet til nærmeste hele kronebeløb.
 Loven giver mulighed for, at der inden for en nærmere angivet tidsfrist  

 kan finde indmeldelser, overflytninger og sletninger sted med tilbagevirkende  

 kraft, hvorfor det medlemstal, kassen anvender ved sine aconto-afregninger,  

 efterfølgende vil kunne reguleres i op- eller nedadgående retning.
 Tilsvarende disse reguleringer skal kassen til endelig afregning over for  

 staten foretage en regulering af de allerede afregnede aconto-bidrag, således  

 at slutresultatet bliver, at der for hvert kvartal afregnes et medlemsbidrag,  

 der svarer til kassens regulerede medlemstal ved kvartalets begyndelse  

 multipliceret med den kvartårlige bidragssats.
 Den beregnede regulering afregnes via mellemregningskonto med Direktoratet  

 for Arbejdsløshedsforsikringen i forbindelse med kassens aflæggelse af  

 årsregnskab.
 Medlemsbidragets afregning og størrelse er uafhængig af de til kassen af  

 medlemmerne faktisk indbetalte medlemskontingenter.
8. Medlemskontingent.
Til dækning af kassens udgifter, herunder  

 medlemsbidrag til staten samt til eventuel fornøden styrkelse af kassens  

 økonomi, kan kassen opkræve et medlemskontingent.
 Såfremt kassens medlemskontingent opkræves af en anden forening, skal der  

 ske kontant afregning hver måned af de i den foregående måned indgåede  

 kontingenter.
 9. Forskud fra staten.
 I det omfang kassen ikke råder over tilstrækkelige midler til løbende at  

 afholde udgifterne til dagpenge m.v., kan der ydes forskudsudbetaling på  

 grundlag af en forskudsanmodning, hvori behovet opgøres under iagttagelse af  

 bestemmelsen i § 79, stk. 2, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 358 af 25. juli  

 1983 som ændret senest ved lov nr. 640 af 19. december 1984.
Forskuddet kan ikke overstige kassens behov for midler til betaling af  

 dagpenge, efterløn og feriedagpenge.
De fra statskassen modtagne midler skal  

 indgå på særlige forskudskonti, hvis renter tilfalder statskassen.
På disse  

 forskudskonti skal tillige indsættes beløb, der er tilbagebetalt i  

 udbetalinger til medlemmer, indtil disse viderebetales.
 Beløb, kassen modtager fra Lønmodtagernes Garantifond for udlagte dagpenge  

 m.v., skal afregnes kvartalsvis.
 10. Forrentning af forskudskonti.
 Forskudskonti må alene anvendes til ind- og udbetalinger, der vedrører  

 kassens refusionsberettigede ydelser.
Om forrentning af de forskudsmidler, statskassen stiller til rådighed,  

 gælder de til enhver tid af direktøren for arbejdsløshedsforsikringen  

 fastsatte regler.
Tilskrevne renter afregnes løbende eller kvartalsvis.
 11. Udbetalinger til medlemmer.
 Udbetalingen af arbejdsløshedsdagpenge, efterløn, feriedagpenge og  

 kursusgodtgørelse m.v. finder sted efter de herom fastsatte bestemmelser,  

 herunder om den fornødne dokumentation.
 Såfremt kassen foretager manuelle udbetalinger, kan disse efter en  

 EDB-mæssig behandling refunderes ved træk på Direktoratet for  

 Arbejdsløshedsforsikringen's konto i Danmarks Nationalbank.
 12. Tilbagebetalinger.
Tilbagebetalingskrav vedrørende fejludbetalinger af ydelser til  

 medlemmerne registreres og opkræves efter de til enhver tid gældende regler,  

 jfr.
Arbejdsdirektoratets cirkulære af 8. oktober 1982 (bilag nr. 1) og 15.  

 juni 1983 (bilag nr. 2). Indgåede beløb afregnes til statskassen hvert  

 kvartal.
 13. Medlemskartotek.
 Medlemskartoteket skal tilrettelægges således, at det løbende kan give  

 oplysning om antallet af medlemmer, opdelt på medlemskategorier.
Medlemskartoteket skal for hvert medlem indeholde oplysning om, hvad  

 medlemmet har modtaget af pengeydelser specificeret på arter.
Registreringen  

 skal foretages løbende og indeholde oplysning om dato for hver enkelt  

 udbetaling.
Kassen skal endvidere løbende kunne dokumentere og føre kontrol  

 med, om der foreligger kontingentrestance.
 Ad medlemskartoteket skal endvidere fremgå oplysninger om indeholdt  

 kildeskat og andre indeholdelser samt om eventuelle tilbagebetalinger.
 14. Mellemregning med andre foreninger.
 På grund af en indgået administretionsaftale med en anden forening jfr.  

 punkt 5, og kontingentopkrævning varetaget af en anden forening jfr. pkt. 8,  

 vil der opstå en mellemregningsforhold med vedkommende forening.
 Et sådant mellemregningsforhold skal løbende registreres på en eller flere  

 mellemregningskonti, men disse skal udlignes hver måned ved kontant betaling  

 af saldoen ved månedens begyndelse.
 Forekommer der undtagelsesvis mellemregningsforhold af andre årsager,  

 gælder princippet om månedsvis afregning også for sådanne, medmindre  

 direktøren for arbejdsløshedsforsikringen har godkendt andet.
 15. Afdelinger.
 Såfremt arbejdsløshedskassen har afdelinger, gælder de foran givne regler  

 også for disse.
 Afdelingerne foretager hver måned afregning til hovedkassen, og  

 afdelingernes konti indgår i hovedkassens bogholderi, der således omfatter  

 registrering af hele kassens bogholderimæssige bevægelser.
 Afdelingernes månedlige opgørelser skal indeholde oplysning om  

 beholdningerne ved månedens begyndelse og slutning opdelt i forskudsmidler og  

 kassens øvrige midler samt oplysning om foretagne ind- og udbetalinger  

 dokumenteret ved bilag.
 Al arkivering af bilagsmateriale m.v. finder sted ved hovedkassen, eller i  

 afdelingerne under hovedkassens ansvar.
 16. Månedsbalancer.
 Arbejdsløshedskassen indsender for hver måned inden udgangen af den  

 følgende måned til Direktoratet for Arbejdsløshedsforsikringen en  

 månedsbalance i en af direktoratet foreskreven form.
 Grundlaget for månedsbalancen er arbejdsløshedskassens ajourførte  

 bogholderi, og der påhviler hovedkassereren at foretage afstemning af alle  

 likvidide konti, inden månedsbalancen indsendes.
 17. Årsregnskab og årsberetning.
 Formålet med arbejdsløshedskassens årsregnskab er at rapportere til  

 kassens ledelse og generalforsamling samt til Direktoratet for  

 Arbejdsløshedsforsikringen om kassens administration af de midler, der er  

 omfattet af offentlige refusioner og tilskud, og om administrationen af  

 kassens egenkapital samt de af medlemmerne indbetalte kontingenter.
 Regnskabet omfatter:
 1. En refusionsopgørelse for alle beløb, der indgår i  

 kassens mellemregningsforhold med staten.
 2. En resultatopgørelse for kassens  

 kontingentindtægter og andre indtægter og udgifter, der vedrører kassens  

 administration og for refusions- og tilskudsberettigede udgifter, egenkapital  

 og kontingentindtægter.
 3. En statusopgørelse.
 4. En beretningsdel.
 Regnskabet er omfattet af reglerne om god offentlig regnskabsskik og skal  

 aflægges på en sådan måde, at der kan gives de oplysninger, direktøren for  

 arbejdsløshedsforsikringen finder nødvendige for at kunne:
Kontrollere regnskabet, beregne den kassen tilkomne refusion, gennemføre det nødvendige tilsyn med kassens administration.
 Ved aflæggelse af årsregnskabet og den hertil knyttede beretning anvendes  

 de rengskabsskemaer, der er foreskrevet af direktøren for  

 arbejdsløshedsforsikringen.
Regnskabet aflægges under iagttagelse af de til enhver tid gældende regler  

 herfor, herunder den af Direktoratet for Arbejdsløshedsforsikringen udsenste  

 årlige vejledning.
I forbindelse med regnskabsaflæggelsen foretages  

 periodisering af indtægter og udgifter.
 Årsregnskabet indsendes i revideret og behørig underskrevet stand til  

 Direktoratet for Arbejdsløshedsforsikringen senest den 15. marts i det  

 følgende år.
 18. Overgangsbestemmelser.
 Reglerne i nærværende cirkulære træder i kraft den 1. januar 1985, og  

 cirkulæret afløser herefter følgende cirkulære om bogføring, forretningsgang  

 og kontoplan:
 1. AK. cirkulære nr. 27/76 af 25/3 1976 med tilhørende  

 bilag vedrørende bogføring og standardforretningsgang. (emne nr. 12).
 2. AK. cirkulære nr. 132/87 af 21/12 1978. (emne nr.  

 3.12).
 3. AK. cirkulære nr. 130/79 af 12/12 1979. (emne nr.  

 3.12).
 4. AK. cirkulære nr. 20/81 af 3/4 1981.
 5. Rundskrivelse af 20/1 1983.P.D.V.
