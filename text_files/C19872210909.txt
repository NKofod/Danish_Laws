(Til de socialpædagogiske seminarier) I tilslutning til Undervisningsministeriets bekendtgørelse nr. 34 af 21.  

 januar 1987 om optagelse på de socialpædagogiske seminarier fastsætter  

 direktoratet hermed følgende supplerende bestemmelser:
 1. Opdeling af optagelsespladser (jfr. § 4).
 1.1. Den fordeling af optagelsespladser til gruppe I, II og III, som  

 seminariet hvert år skal foretage, såfremt der er flere ansøgere end pladser,  

 sker på grundlag af det samlede antal pladser, der ved seminariet vil være  

 til rådighed for nyoptagne.
 2. Uddannelsesmæssige adgangskrav (jfr. § 1).
2.1. Kravet om afsluttet 9. klassetrin i grundskolen eller hertil svarende  

 undervisning er opfyldt for ansøgere, der er udgået af folkeskolen eller hertil svarende almen undervisning efter 9.  

 klasse, 2. realklasse, 4. mellemskoleklasse eller tilsvarende eller - såfremt ansøgerens undervisning i folkeskolen eller tilsvarende  

 skole er ophørt før afslutningen af 9. klassetrin - har suppleret deres skolegang med et efg-basisår eller ved på kursus at  

 have fulgt prøveforberedende undervisning til folkeskolens afgangsprøve,  

 folkeskolens udvidede afgangsprøve og/eller højere forberedelseseksamen i et  

 omfang svarende til mindst 20 timer om ugen i et år.
Eventuelle overskydende  

 timer ud over 20 kan indregnes i et 10. skoleår (jfr. 2.2).
2.2. Kravet om mindst et års skolegang på 10. eller højere klassetrin er  

 opfyldt for ansøgere, der er udgået af folkeskolen, gymnasieskolen eller hertil svarende almen  

 undervisning efter 10. klasse, 3. real, 1. gymnasieklasse eller tilsvarende eller, som ud over afsluttet 9. klassetrin (jfr. 2.1) har gennemført et efg-  

 basisår eller fulgt prøveforberedende undervisning til folkeskolens  

 afgangsprøve, folkeskolens udvidede afgangsprøve og/eller højere  

 forberedelseseksamen i et omfang svarende til mindst 20 timer om ugen i et år  

 (jfr. dog 2.3).
 2.3. Ved opgørelse af en ansøgers samlede almene skoleforudsætninger kan  

 prøveforberedende undervisning i et givet fag kun medregnes en gang, med  

 mindre undervisningen har været meddelt på forskellige niveauer, lige som der  

 kun kan medregnes et efg-basisår.
2.4. Undervisning på 9. eller 10. klassetrin medregnes kun, såfremt  

 eventuelle obligatoriske prøver er aflagt.
Højere forberedelseseksamen i  

 enkeltfag medregnes kun, såfremt der er aflagt prøve og den opnåede karakter  

 er mindst 6.
 2.5. Omfanget af prøveforberedende undervisning i enkeltfag (folkeskolens  

 afgangsprøve, folkeskolens udvidede afgangsprøve, højere  

 forberedelseseksamen) beregnes ved at sammenlægge de enkelte gennemførte fags  

 undervisningstimetal, efter at timetallet for enkeltfag er omregnet til  

 ugentlige timer i et skoleår (f.eks. beregnes højere forberedelseseksamen i  

 dansk, der normalt er et toårigt forløb, til 7 timer om ugen i et år).
 Til grund for beregningen af modtagen undervisning til folkeskolens  

 afgangsprøve og folkeskolens udvidede afgangsprøve lægges det faktiske  

 timetal, såfremt dette er særskilt dokumenteret fra uddannelsesstedet.  

 Foreligger en sådan dokumentation ikke, lægges det vejledende timetal til  

 grund (jfr. bilag).
 Højere forberedelseseksamen i enkeltfag medregnes altid med det enkelte  

 fags vejledende timetal (jfr. bilag), uanset om ansøgeren har fulgt  

 undervisningen.
2.6. Når der er krav om prøve i et fag (jfr. 2.4), hvor der både er  

 mundtlig og skriftlig prøve skal begge prøver være aflagt.
Er der tillige  

 krav om en bestemt mindstekarakter, gælder kravet den enkelte prøve.
 2.7. Med de undtagelser, der følger af foranstående regler om  

 prøveforberedende undervisning i enkeltfag, gælder, at kun fuldt gennemførte  

 uddannelser, højskoleophold eller skoleår medregnes, og at en uddannelses  

 længde altid beregnes på grundlag af den normerede varighed.
 2.8. Efg-basisår kan ikke medregnes som erhvervsforberedende uddannelse,  

 men kun som almen uddannelse (jfr. 2.1 og 2.2).
 2.9. Kursus efter § 1, stk. 1, litra e kan kun medregnes, såfremt der er  

 tale om et kursus af mindst 16 ugers sammenhængende varighed på folkehøjskole  

 (herunder ungdomshøjskole) eller husholdningsskole.
 Direktoratet vil udsende særskilt meddelelse, såfremt ophold på andre  

 skoler end de her nævnte kan betragtes som tilsvarende kursus.
 2.10. Ophold efter punkt 2.9. kan kun medregnes, såfremt opholdet er  

 dokumenteret ved bekræftet kopi af attest fra pågældende skole.
 3. Opgørelse af varigheden af en ansøgers adgangsgivende virksomhed  

  efter 9. klassetrin (jfr. § 1, stk. 1, litra e).
 3.1. Ved opgørelsen sammentælles den samlede varighed af ansøgerens  

 skolegang efter 9. klassetrin og erhvervsforberedende uddannelse(r).
Nås de 2 år og 9 måneder (=33 måneder) ikke herved, kan varigheden af  

 gennemførte ophold på højskole og husholdningsskole samt godkendt  

 erhvervserfaring tillægges.
Kun eventuelt overskydende højskoleophold og  

 godkendt erhvervserfaring kan danne grundlag for pointberegning.
 Det er en forudsætning for, at en aktivitet kan medregnes, at den opfylder  

 de uddannelsesmæssige krav, der er fastsat i bekendtgørelsens § 1, stk. 1,  

 litra e.
 3.2. Et gennemført skoleår medregnes med 12 måneder.
3.3. En afbrudt gymnasieuddannelse medregnes med de fuldt gennemførte  

 skoleår og således med enten 1 eller 2 år.
Et afbrudt fuldt kursus til højere  

 forberedelseseksamen medregnes med 1 år, hvis første skoleår er gennemført.
3.4. Deltagelse i prøveforberedende undervisning i enkeltfag i et omfang  

 svarende til 20 timer om ugen i et år regnes som eet år.
Gennemført  

 efg-basisår regnes ligeledes som et skoleår.
 3.5. En gennemført erhvervsuddannelse af mindst 8 måneders varighed  

 medregnes med uddannelsens normerede længde.
 4. Ansøgere med udenlandske uddannelser.
 4.1. Skolegang eller erhvervsuddannelse fra udlandet kan kun medgå til  

 (hel eller delvis) opfyldelse af optagelsesbetingelserne, når dette forud er  

 godkendt af direktoratet og godkendelsesbrevet er vedlagt ansøgningen.
 Såfremt direktoratet i forbindelse med godkendelsen har stillet krav om  

 aflagt prøve i dansk, skal der sammen med ansøgningen foreligge bevis for, at  

 denne prøve er bestået.
 4.2. For ansøgere med norsk eller svensk uddannelse kræves ingen  

 forhåndsgodkendelse.
 5. Point for fritidsledervirksomhed, højskoleophold og udlandsophold  

  (jfr. § 5, § 8 og § 9).
 5.1. Der gives kun point for fritidsledervirksomhed, når der har været  

 tale om fast, regelmæssig virksomhed enten som et mindre antal ugentlige  

 timer over et længere sammenhængende forløb eller som et større antal timer i  

 kortere, men gentagne forløb.
5.2. Ved sæsonbestemt fritidsledervirksomhed (f.eks. idrætsleder)  

 medregnes hver sæson med eet år.
Flere sæsoner inden for 12 måneder kan dog  

 kun medregnes med eet år.
 5.3. Fritidsledervirksomhed kan kun medregnes, såfremt den er dokumenteret  

 med bekræftet kopi af erklæring om arbejdets art, sted og varighed fra  

 foreningsformand, klubleder el.lign.
 5.4. Ophold på højskole og husholdningsskole skal for at give point  

 opfylde kravene i afsnit 2.
 5.5. For at kunne medregnes som pointgivende skal rejser og ophold i  

 udlandet være foretaget efter ansøgerens 15. år med henblik på uddannelse,  

 studier eller arbejde (lønnet eller ulønnet).
 5.6. Der gives point for udlandsophold, uanset om eventuelt højskoleophold  

 eller erhvervsarbejde under opholdet i udlandet er medregnet i anden  

 sammenhæng (adgangsgrundlag/point).
 5.7. Udenlandske statsborgere kan kun opnå point efter  

 optagelsesbekendtgørelsen § 9, stk. 2, for ophold i tredieland.
 5.8. Rejser og ophold i udlandet kan kun medregnes, hvis aktiviteten er  

 dokumenteret ved bekræftet kopi af erklæring om opholdets formål og varighed  

 fra arbejdsgiver, rejsearrangør el.lign.
 Såfremt det godtgøres, at erklæring ikke kan fremskaffes, skal ansøgeren  

 vedlægge ansøgningen en redegørelse for opholdet (formål, sted, varighed).
 6. Seminariets interne optagelseskriterier ved pointlighed og ved  

  optagelse i gruppe III (jfr. § 10 og § 11).
 6.1. Til grund for de kriterier, seminariets rektor fastsætter i henhold  

 til bekendtgørelsens § 10 og § 11, må alene ligge forhold, som alle ansøgere  

 opfordres til at oplyse om (jfr. ansøgningsskemaet).
 6.2. Kriterierne skal være fastsat før ansøgningsfristens udløb og skal  

 oplyses til ansøgere, som anmoder herom.
 7. Ikrafttrædelse m.v.
 7.1. Cirkulæret træder i kraft straks.
 7.2. Direktoratets cirkulære af 26. april 1984 om optagelse på de  

 socialpædagogiske seminarier ophæves.
 P.d.v.
Per Mollerup (Foranstående ugentlige timetal, jfr. undervisningsministeriets cirkulære  

 af 30. juni 1978 om elevernes timetal ved den prøveforberedende  

 enkeltfagsundervisning m.v. for voksne til folkeskolens afgangsprøve og  

 folkeskolens udvidede afgangsprøve samt undervisningsministeriets  

 bekendtgørelse nr. 304 af 3. juni 1984 om højere forberedelseseksamen).
