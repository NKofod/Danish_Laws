(Til forstanderne for  

 håndarbejdsseminarierne) Efter § 10, stk. 2, i Undervisningsministeriets bekendtgørelse nr. 333 af  

 6. juli 1979 om uddannelse af håndarbejdslærere m.fl. yder lærerne de  

 studerende i 5. semester vejledning med hensyn til udarbejdelse af den  

 selvstændige opgave.
Vejledningen foregår årgangsvis eller individuelt.  

 Direktoratet fastsætter antallet af vejledningstimer og fordelingen af dem på  

 de forskellige vejledningsformer.
 I henhold hertil fastsættes følgende:
 1. Til samlet vejledning af de studerende i 5.  

 semester afsættes 4 - 6 timer for hvert hovedfagshold.
 2. Til individuel vejledning og/eller vejledning af  

 mindre grupper afsættes 3 - 5 timer pr. studerende.
 Til de studerende, der ikke opnår karakteren 6 ved eksamen, og som vælger  

 at genindstille sig til eksamen, jfr. uddannelsesbekendtgørelsens § 28, stk.  

 1, kan der afsættes 5 timer til vejledning.
 Cirkulæret har virkning fra den 1. august 1988.
 Cirkulære af 29. januar 1982 om vejledning i udarbejdelsen af den  

 selvstændige opgave inden for hovedfaget som led i  

 håndarbejdslæreruddannelsen ophæves herved.
Undervisningsministeriet, den 3. oktober  

 1988 P.d.v.
