I medfør af § 1 og § 4 i lov om administration af Det Europæiske  

 Økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v., jf.
Fiskeriministeriets lovbekendtgørelse nr. 636 af 17.  

 juli 1992, fastsættes:
§ 1 Revisionsinstruksen angiver retningslinierne for revision af  

 interventionsregnskaberne aflagt af producentorganisationer og  

 sammenslutninger af sådanne anerkendt af Fiskeriministeriet i henhold til den  

 til enhver tid gældende EF-markedsordning for fiskerivarer med  

 følgeforordninger, samt nationale regler.
§ 2 Revisionen udføres af en statsautoriseret eller registreret revisor.
§ 3 Revisionen foretages i overensstemmelse med god offentlig revisionsskik,  

 således som dette begreb er fastlagt i § 3 i lov om revision af statens  

 regnskaber m.v., jf. lovbekendtgørelse nr. 489 af 24. juni 1991.
Stk. 2.  Ved revisionen efterprøves, om regnskabet er  

 rigtigt, og om producentorganisationen har fulgt de regler i markedsordningen  

 for fiskerivarer m.v., som er en betingelse for ydelse af finansiel udligning  

 m.v.
Revisorer skal herunder bl.a. efterprøve, om producentorganisationen:
§ 4 Revisionens omfang afhænger af producentorganisationens størrelse,  

 administrative struktur og forretningsgang, den interne kontrol og andre  

 forhold af betydning for regnskabsaflæggelsen og ydelsen af  

 interventionsmidler.
§ 5 Der foretages revision i årets løb.
 Stk. 2.  Revisionen foretager i fornødent omfang, dog  

 mindst en gang årligt, uanmeldt kasseeftersyn.
 Stk. 3.  Som led i revisionen undersøger revisor de  

 eksisterende forretningsgange med henblik på at påse, at bl.a. den interne  

 kontrol er betryggende, jf. § 4.
§ 6 Producentorganisationen skal give revisor de oplysninger, som må anses af  

 betydning for bedømmelsen af regnskabet.
 Stk. 2.  Producentorganisationen skal give revisor  

 adgang til at foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som revisor anser  

 for nødvendig for udførelsen af sit hverv.
§ 7 Bliver revisor opmærksom på uregelmæssigheder, lovovertrædelser eller  

 tilsidesættelser af markedsordningen for fiskerivarer m.v., samt nationale  

 regler, påhviler det revisor straks at give producentorganisationens  

 bestyrelse meddelelse herom, samt påse at producentorganisationens bestyrelse  

 inden 3 uger giver Fiskeriministeriet meddelelse herom.
Det påhviler revisor  

 straks at underrette Fiskeriministeriet, såfremt bestyrelsen ikke overholder  

 den nævnte frist.
§ 8 Revisor fører en revisionsprotokol.
I revisionsprotokollen indføres  

 beretning om, hvilket revisionsarbejde der er udført, samt alle forhold, der  

 har givet anledning til bemærkninger.
Endvidere foretages notering om  

 uanmeldte kasseeftersyn.
§ 9 Ved revisionen af årsregnskabet indføres beretning om den udførte  

 revision, herunder om:
 Stk. 2.  Forbehold skal fremgå af påtegningen på  

 producentorganisationens regnskab.
 Stk. 3.  Det skal af påtegningen fremgå, at regnskabet  

 er revideret i overensstemmelse med reglerne i denne instruks.
§ 10 Genpart af revisionsprotokollen samt det påtegnede regnskab indsendes af  

 producentorganisationen til Fiskeriministeriet.
§ 11 Regnskabsinstruksen træder i kraft den 1. januar 1993.
 Fiskeriministeriet, den 20. oktober  

 1992.
