 Ifølge aftale af 3. maj 1983 mellem finansministeriet og  

 statstjenestemændenes centralorganisationer I og II og akademikernes  

 centralorganisation om ødetillæg er det bl.a. bestemt at tillæg, der er  

 opretholdt i henhold til aftalens § 1 bortfalder, hvis tjenestemanden skifter  

 tjenestested, samt at tjenestemænd, der den 1. april 1983 eller senere  

 placeres på tjenestesteder, hvortil der hidtil har været knyttet ødetillæg,  

 ikke oppebærer et sådant.
 Aftalen er udsendt til tjenestestederne ved direktoratets skrivelse af 13.  

 juni 1983.
 Foranlediget af en konkret sag vedrørende spørgsmålet om bortfald af  

 ødetillæg i forbindelse med ydelse af tjenestefrihed uden løn har  

 finansministeriet indgået aftale med statstjenestemændenes  

 centralorganisation I om, at ødetillægsaftalen for fremtiden vil blive  

 administreret således, at ødetillæg bortfalder ved fratræden som følge af  

 tjenestefrihed uden løn efter de i aftalen anførte regler, forudsat at  

 tjenestefrihedsperioden (dvs det faktiske fravær) er på mere end 1 måned, og  

 forudsat at det i forbindelse med ydelse af tjenestefrihed overfor  

 tjenestemanden tilkendegives, at ødetillægget bortfalder, hvadenten  

 tilbagevenden i givet fald sker til samme eller andet tjenestested.
 Barselsorlov og adoptionsorlov - herunder sådan orlov uden løn i medfør af  

 lov om barselsorlov - bevirker dog ikke bortfald af ødetillæg, selv om  

 orloven overstiger 1 måned.
 I den anledning skal man anmode om, at det fremover i forbindelse med  

 ydelse af tjenestefrihed af mere end 1 måneds varighed i overensstemmelse med  

 ovenstående tilkendegives den pågældende, at et eventuelt ødetillæg samtidig  

 bortfalder.
 E.B.
Erik Bang Statsfængslet på Søbysøgård, statsfængslet på Kragskovhede, statsfængslet Kærshovedgård, statsfængslet ved Sdr.
Omme, statsfængslet Møgelkær, statsfængslet ved Nr.
Snede, samt statsfængslet Renbæk.
