Udtalt, at kommunalbestyrelsen lovligt kan delegere såvel sin  

 ansættelseskompetence som sin afskedigelseskompetence efter  

 skolestyrelsesloven til den kommunale forvaltning, borgmesteren eller  

 økonomiudvalget, der dog for kommunalbestyrelsen vil skulle forelægge de  

 sager, hvori indstillingen ikke kan følges og naturligvis er undergivet de  

 samme lovmæssige begrænseninger som kommunalbestyrelsen, herunder reglen i §  

 7, stk. 2, 1. punktum.
Det er efter indenrigsministeriets opfattelse uden  

 retlig betydning for, hvornår indstillignerne skal forelægges, at sådanne  

 måtte være enstemmige eller vedtaget »med alle stemmer af den  

 indstillende myndighed«.
 I skrivelse af 4. februar 1982 (2.afd. 1.kontor j.nr. 1981-4431--1) har  

 undervisningsministeriet anmodet om en udtalelse om, hvorvidt en  

 kommunalbestyrelse kan delegere sin kompetence til at afskedige en såkaldt  

 fast (lærer)vikar til kommunaldirektøren i tilfælde, hvor der foreligger en  

 enstemmig indstilling fra skolekommissionen om afskedigelse.
 Undervisningsministeriet har ved sagens oversendelse samtidig  

 tilkendegivet, at man er af den opfattelse, at delegation kun kan finde sted  

 i rutinesager eller i sager, hvor kommunalbestyrelsen er bundet af  

 skolekommissionens indstilling, f.eks. hvis der foreligger en enstemmig  

 indstilling fra kommissionen om ansættelse, jfr. § 7, stk. 2, i  

 skolestyrelsesloven.
 I denne anledning skal indenrigsministeriet meddele følgende:
§ 17 i skolestyrelsesloven bestemmer, at skolekommissionen som  

 udgangspunkt træffer afgørelse ved stemmeflertal, og at kommissionen er  

 beslutningsdygtig, når mindst halvdelen af medlemmerne er tilstede. § 7, stk.  

 2, i skolestyrelsesloven indeholder regler om ansættelse.
Regler om  

 afskedigelse findes i § 7, stk. 3. Efter § 23 foretager skolekommissionen  

 indstilling til kommunalbestyrelsen i såvel afskedigelses- som  

 ansættelsessager.
Det fremgår modsætnigsvis af § 7, stk. 3, 2. punktum, at  

 kommunalbestyrelsen kan afskedige de personalekategorier, som ikke er fast  

 ansatte lærere eller ledere.
Spørgsmålet er derfor, om denne lovregel,  

 sammenholdt med skolestyrelseslovens § 23, udelukker delegation.
Efter indenrigsministeriets opfattelse er udgangspunktet helt utvivlsomt,  

 at en kommunalbestyrelse til sin forvaltnig frit kan delegere de beføjelser,  

 lovgivningen giver den.
Dette udgangspunkt kan selvsagt modificeres af den  

 enkelte lovregel og/eller dennes motiver.
Indenrigsministeriet finder ikke,  

 at § 7, stk.3, 2. punktum, indeholder nogen støtte for et delegationsforbud,  

 men har ikke foretaget selvstændige undersøgelser af motiverne bag reglen,  

 der så vidt ses er blevet ændret 3 gange, siden den første skolestyrelseslov  

 trådte i kraft.
I betænkning 894/198o om kommunale styrelsesformer m.v. er  

 det imidlertid (side 147) anført, at der hverken i skolestyrelsesloven eller  

 ud fra forholdets natur kan antages at gælde et almindeligt delegationsforbud  

 i de tilfælde, hvor skolestyrelsesloven foreskriver, at kommunalbestyrelsen -  

 bl.a. efter indstiling fra skolekommissionen - træffer afgørelse.
Det hedder  

 videre:
»Kun med hensyn til indstilliger fra de i skolestyrelsesloven  

 omhandlede organer kan der rejses spørgsmål om eventuelle bindinger for så  

 vidt angår beslutningsniveauet.
En antagelse af et almindeligt  

 delgationsforbud i disse tilfælde er der dog heller ikke tilstrækkelige  

 holdepunkter for, hverken i skolestyrelsesloven eller ud fra forholdets  

 natur.
Det kan således ikke være krænkende for det indstillende organ, hvis  

 der fastlægges en regel (praksis) om, at administrationen bemyndiges til uden  

 forelæggelse for kommunalbestyrelsen eller amtsrådet at følge indstillinger.  

 Derimod må sager, hvori der er uenighed med det indstillende organ,  

 forelægges kommunalbestyrelsen, henholdsvis amtsrådet, til afgørelse.  

 Udvalget må fortolke det antagne delegationsforbud i overensstemmelse hermed,  

 og en lovmæsig afklaring er derfor ikke påkrævet.« Indenrigsministeriet deler betænkningens opfattelse - herunder at  

 indenrigsministeriets udtalelse til brug for undervisningsministeriets  

 skrivelse af 29. april 1977 (den kommenterede skolestyrelseslov s. 74)  

 herefter må forstås som anført - og skal herefer udtale, at en  

 kommunalbestyrelse lovligt kan delegere sin beføjelse til at afskedige  

 lærervikarer til kommunaldirektøren, borgmesteren eller økonomiudvalget,  

 såfremt det sikres, at sager, hvor indstillingen fra skolekommisionen ikke  

 kan følges, forelægges for kommunalbestyrelsen.
Skolestyrelsesloven ses ikke at indeholde hjemmel for en antagelse af, at  

 der - i relation til delegation af afskedigelseskompetence - skulle være  

 knyttet særlige retsvirkninger til en indstilling fra en enig skolekommission  

 eller til en indstillig vedtaget »med alle stemmer af den indstillende  

 myndighed«, jfr. § 7, stk. 2, 1. punktum.
Afgørelse af indstillinger,  

 der er fremkommet i overensstemmelse med reglerne i skolestyrelseslovens §  

 17, vil således efter indenrigsministeriets opfattelse kunne delegeres som  

 nævnt.
 Reglen i § 7, stk.2, 1. punktum, ses kun at gælde i en  

 ansættelsessituation og fastslår alene, under hvilke betingelser en  

 kommunalbestyrelse er retligt forpligtet til at følge en indstilling fra  

 skolekommissionen.
Indenrigsministeriet skal sammenfattende som sin opfattelse udtale, at  

 kommunalbestyrelsen lovligt kan delegere såvel sin ansættelseskompetence som  

 sin afskedigelseskompetence efter skolestyrelsesloven til den kommunale  

 forvaltning, borgmesteren eller økonomiudvalget, der dog for  

 kommunalbestyrelsen vil skulle forelægge de sager, hvori indstillingen ikke  

 kan følges og naturligvis er undergivet de samme lovmæssige begrænsninger som  

 kommunalbestyrelsen, herunder reglen i § 7, stk. 2, 1. punktum.
Det er efter  

 indenrigsministeriets opfattelse uden retlig betydning for, hvornår  

 indstillingerne skal forelægges, at sådanne måtte være enstemmige eller  

 vedtaget »med alle stemmer af den indstillende myndighed«.
 Karlebo byråd og Frederiksborg amtsråd er herfra underrettet om  

 ovenstående.
Sagens akter følger vedlagt tilbage P.M.V.
 E.B.
Johan Erichsen Indenrigsministeriets afgørelser og udtalelser om kommunale forhold 1982  

 1.5.
