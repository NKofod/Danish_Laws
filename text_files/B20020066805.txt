Bekendtgørelse om gymnasierelateret  

 faglig supplering på  

 universiteterne (suppleringsbekendtgørelsen) I medfør af § 2, stk. 1 og stk. 2, pkt. 4, i  

 universitetsloven, jf. lovbekendtgørelse nr. 1177 af 22. december 1999  

 og § 3, stk. 1, og § 4, stk. 2, i lov om åben uddannelse  

 (erhvervsrettet voksenuddannelse) m.v., jf. lovbekendtgørelse nr. 311  

 af 13. maj 2002, fastsættes:
 § 1. Gymnasierelateret faglig supplering  

 (supplering) på universiteterne har til formål at medvirke til at  

 sikre kandidater i en 2-årig uddannelsesstilling fuld faglig kompetence  

 til at undervise i det almene gymnasium og hf.
Stk. 2. Suppleringen har et omfang af 25 ECTS-point og skal  

 gennemføres af kandidater, der har gennemført en bachelor- og  

 kandidatuddannelse omfattende to gymnasierelevante fag, hvor fagene efter  

 studieordningerne tilsammen er normeret til henholdsvis 210 ECTS-point og 90  

 ECTS-point eksklusive eventuel propædeutisk undervisning.
Suppleringen  

 knyttes til det fag, der er normeret til 90 ECTS-point.
 Stk. 3. Kandidater, der har erhvervet to eller flere  

 gymnasierelevante fag á 90 ECTS-point, kan selv vælge i hvilket  

 af fagene, der skal suppleres.
 Stk. 4. Hvis en kandidatuddannelse med godkendelse fra  

 Ministeriet for Videnskab, Teknologi og Udvikling er blevet forlænget  

 med ½ år, skal der ske faglig supplering af det fag/fagområde,  

 der herefter er normeret til samlet 120 ECTS-point eksklusive eventuel  

 propædeutisk undervisning.
 Stk. 5. Ved uddannelser, hvori bacheloruddannelsen omfatter en  

 to-årig basisuddannelse, gælder følgende:
1)	Hvis begge fag/fagområder ligger inden for samme  

 hovedområde som basisuddannelsen, knyttes suppleringen til det fag,  

 hvori der ikke skrives speciale.
Kandidater med tværfagligt speciale  

 skal selv vælge, i hvilket fag de vil fagligt supplere.
 Stk. 6. 60 ECTS-point (European Credit Transfer System)  

 svarer til et studenterårsværk.
 § 2. Suppleringen skal udbygge de studerendes  

 faglige indsigt og øge deres teoretiske og metodiske kvalifikationer i  

 faget/fagområdet.
 Stk. 2. Suppleringen organiseres som en kombination af  

 IT-baseret fjernundervisning, selvstudier og deltagelse i kortere seminarer.  

 Mindst 50% af suppleringen skal organiseres som IT-baseret  

 fjernundervisning.
 Stk. 3. Suppleringen skal bestå af gymnasie-/hf-faglige  

 discipliner.
 § 3. Suppleringen udbydes ved Københavns,  

 Syddansk, Aarhus og Aalborg universiteter samt Roskilde Universitetscenter.  

 Ministeriet for Videnskab, Teknologi og Udvikling godkender udbuddet efter  

 samråd med Undervisningsministeriet.
 Stk. 2. De studerende optages på den faglige supplering  

 på universiteterne, jf. stk. 1. Optagelse til suppleringen sker  

 som led i uddannelsesstillingens første år.
Stk. 3. Suppleringen tilrettelægges således, at  

 der afsættes to samlede perioder á 10 ECTS-point, der  

 udelukkende anvendes til sidefagssupplering.
Derudover afsættes  

 yderligere 5 ECTS-point, således at den samlede ramme på 25  

 ECTS-point udfyldes.
 § 4. Universiteter kan efter reglerne om  

 indtægtsdækket virksomhed udbyde supplering til allerede ansatte  

 gymnasie- og hf-lærere.
 Stk. 2. Universiteter kan ikke udbyde supplering som  

 åben uddannelse.
 § 5. For eksamen gælder  

 bekendtgørelse om eksamen ved visse videregående uddannelser  

 under Undervisningsministeriet og Ministeriet for Videnskab, Teknologi og  

 Udvikling (eksamensbekendtgørelsen), jf. dog stk. 2,  

 bekendtgørelse om censorinstitutionen for visse videregående  

 uddannelser under Undervisningsministeriet (censorbekendtgørelsen) og  

 bekendtgørelse om karakterskala og anden bedømmelse.
 Stk. 2. Universitetet beslutter selv, om den/de afsluttende  

 prøve/prøver på den faglige supplering skal være  

 interne eller eksterne, og om bedømmelserne Bestået/Ikke  

 bestået eller karakterer efter 13- skalaen anvendes ved de afsluttende  

 prøver.
 § 6. Universitetet fastsætter inden for  

 bekendtgørelsens rammer regler om det faglige suppleringsforløb  

 i en studieordning.
 Stk. 2. Studieordningen skal indeholde regler om:
 1)	Mål, indhold og fastsættelse af det tidsmæssige  

 omfang af det faglige suppleringsforløb.
 2)	Undervisningsformer.
 3)	Afsluttende prøver på den faglige supplering, herunder  

 eventuel medvirken af ministerielt beskikkede censorer.
 Stk. 3. Det skal af studieordningen fremgå, at  

 universitetet, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 universitetet.
 Stk. 4. Ved udarbejdelse af studieordningen og  

 væsentlige ændringer heri tager universitetet kontakt til  

 gymnasierektorer/hf-forstandere og indhenter udtalelser fra  

 censorformandskabet.
 Stk. 5. Studieordningen og væsentlige ændringer  

 heri træder i kraft ved et studieårs begyndelse.
 Stk. 6. Studieordningen og væsentlige ændringer  

 heri skal have de fornødne overgangsordninger.
 Stk. 7. Gældende studieordning skal være  

 offentligt tilgængelig på universitetets hjemmeside.
 § 7. Ministeriet kan dispensere fra  

 bekendtgørelsen, når det er begrundet i usædvanlige  

 forhold.
§ 8. Universitetets afgørelser i henhold  

 til denne bekendtgørelse kan indbringes for ministeriet, når  

 klagen vedrører retlige spørgsmål.
Klagen indgives til  

 universitetet, der afgiver en udtalelse, som klageren skal have lejlighed til  

 at kommentere inden for en frist af mindst 1 uge.
Universitetet sender klagen  

 til ministeriet vedlagt udtalelsen og klagerens eventuelle kommentarer  

 hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 9. Bekendtgørelsen træder i kraft  

 den 21. august 2002 og har virkning for studerende, der optages på  

 universiteterne til faglig supplering efter den 1. august 2002.
 Stk. 2. Samtidig ophæves bekendtgørelse nr. 244  

 af 22. april 1998 om faglig supplering med henblik på opnåelse af  

 undervisningskompetence i gymnasieskolen og hf (Suppleringsbekendt-  

 gørelsen), jf. dog stk. 3.
 Stk. 3. Studerende, der er påbegyndt den faglige  

 supplering før den 1. august 2002, har ret til at  

 færdiggøre uddannelsen efter reglerne i bekendtgørelse  

 nr. 244 af 22. april 1998. Universitetet fastsætter, hvornår der  

 sidste gang afholdes prøver efter den nævnte  

 bekendtgørelse.
