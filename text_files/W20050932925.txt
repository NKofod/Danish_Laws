 Landsskatteretskendelse vedr. bisonbesætning.
Klagen vedrører  

 spørgsmålet om klagerens bison opdræt er omfattet af  

 reglerne i husdyrbesætningsloven.
Et underskud af virksomhed er ændret fra  

 237.403 kr. til 29.531 kr.
Landsskatterettens afgørelse Klageren anses berettiget til at anvende  

 reglerne i husdyrbesætningsloven.
 Underskud af virksomhed ansættes til  

 237.403 kr.
Sagens oplysninger Det er oplyst, at klageren er  

 lønmodtager og ejer en landbrugsejendom på ca. 30 ha.
I ejendommens  

 erhvervelsesår er indkøbt 12 bisonokser for 252.000 kr.
Ved selvangivelsen er  

 anvendt reglerne i husdyrbesætningsloven.
Skatteankenævnets afgørelse Nævnet har stadfæstet skattemyndighedens  

 afgørelse med følgende begrundelse:
Det er skatteankenævnets opfattelse, at  

 bison ikke er omfattet af begrebet kvæg i husdyrbeskatningsloven.
At bison i  

 øvrigt i andre sammenhænge opfattes som kvæg og registreres som kvæg er ikke  

 nødvendigvis en tilstrækkelig betingelse.
Besætningsværdien pr. 31.12.01 kan  

 derfor ikke opgøres efter reglerne i husdyrbeskatningslovens § 2, stk. 1  

 (normalhandelsværdier), men skal i stedet opgøres til handelspris eller  

 kostpris.
Ligeledes kan der ikke foretages nedskrivning efter lovens § 2,  

 stk.  

 4, og der skal ikke beregnes konjunkturændringer efter § 3.
 Nævnet tilslutter sig  

 skatteadministrationens værdiansættelse efter indkøbsprisen den 30.09.01.
 Din repræsentant drager en parallel til  

 det forhold, at strudse er omfattet af husdyrbeskatningsloven, selv om  

 strudse  

 adskiller sig en del fra en gængs opfattelse af begrebet fjerkræ.  

 Skatteankenævnet  

 finder det alligevel betænkeligt at anvende en tilsvarende udvidet  

 fortolkning  

 af begrebet kvæg.
Ud fra en umiddelbart sproglig  

 fortolkning af begrebet kvæg, må der være tale om tamkvæg.
Dvs.  

 nærtbeslægtede  

 racer, som udgør en relativ homogen gruppe  også for så vidt angår  

 prisen for  

 og kvaliteten af det færdige kødprodukt.
Denne homogenitet afspejler sig også  

 i, at det for gruppen kødkvæg giver mening at fastsætte en  

 normalhandelsværdi,  

 idet normalhandelsværdien svarer til den gennemsnitlige værdi af den  

 pågældende  

 kategori af dyr.
For fjerkræ er der derimod ikke fastsat  

 normalhandelsværdier.
Formentlig netop fordi fjerkræ er et vidt begreb.
Det  

 er  

 korrekt, som din repræsentant anfører, at strudse til avl også er dyre i  

 indkøb.
Men strudse skal netop også ansættes til handelsværdi.
Derfor vil der  

 ikke i praksis opstå en sådan udpræget forskel mellem den fradragsberettigede  

 indkøbspris og den indtægtsførte ultimoværdi, som tilfældet er for din  

 bisonbesætning.
Selv om der givetvis rent genetisk er  

 nære bånd mellem bison og tamkvæg, ligger bison prismæssigt langt fra de  

 nævnte  

 kødkvægracer.
Samtidig findes der også at være mange lighedspunkter mellem  

 hjorte og bison, især f.s.a. produktionsmåden og det færdige produkt, og  

 hjorte  

 er netop ikke betragtet som en husdyrbesætning i lovens forstand.
Dette er  

 endnu en grund til, at nævnet nærer betænkeligheder ved at betragte bison som  

 omfattet af loven.
Skatteadministrationen er inde på, at  

 bison udgør en mere eksotisk art, og dette skulle være en yderligere grund  

 til  

 at behandle bison efter andre regler rent skattemæssigt.
Det noget diffuse  

 begreb  

 er anvendt i Skattekartoteket, hvor der står anført i afsnit  

 42.3.3.2,  

 dyrearter af mere eksotisk præg er næppe omfattet.
Selv om retskildeværdien  

 af  

 Skattekartoteket er mere underordnet, er der efter nævnets opfattelse noget  

 rigtigt i udsagnet.
Jo mere et produkt gennem markedsføring m.v. søges  

 distanceret fra almindelige kødprodukter, jo mere trækker det i retning af,  

 at  

 dyrearten må betragtes som noget specielt også ved den skattemæssige  

 værdiansættelse. Klagerens påstand og argumenter Klagerens repræsentant  

 påstår forhøjelsen nedsat til det selvangivne  

 beløb og har dertil fremsat en række anbringender.
Told- og Skattestyrelsens udtalelse Under sagens behandling for  

 Landsskatteretten har Told og Skattestyrelsen afgivet følgende udtalelse i  

 sagen:
Styrelsen finder ikke at det uden videre  

 kan lægges til grund, at skatteyder er landbruger i husdyrbesætningslovens  

 forstand.
Det fremgår af sagen, at han er sælger hos B og indkomsten kommer  

 der  

 fra.
Endvidere har han ikke en landbrugsmæssig uddannelse.
Landbruget er kun  

 på  

 30 ha og skatteyder ville gerne være landmand på deltid og have nogle  

 spændende dyr.
 For ikke-landbrugere gælder  

 varelagerloven.
Det er styrelsens opfattelse, at bison  

 ikke er omfattet af normalhandelsværdierne for kvæg.
Disse er fastsat på  

 baggrund af gennemsnittet for almindeligt kvæg og har aldrig  

 prætenderet at  

 skulle kunne anvendes på eksotiske eller spændende dyr.
Styrelsen kan i den forbindelse henvise  

 til, at avlstyre heller ikke er omfattet af normalhandelsværdierne jf.
TfS  

 1989.63.
Ifølge bemærkningerne til lovforslaget  

 om husdyrbesætningsloven fremgår bl.a. at Disse normalpriser fastsættes  

 alene  

 for de mere almindeligt forekommende grupper af dyr.
På tilsvarende måde er  

 det  

 tanken, at normalhandelsværdierne alene skal fastsættes for de mere  

 almindeligt  

 forekommende grupper af dyr. Det fremgår da også af  

 ligningsvejledningen afsnit E.E.1.1, at Den nævnte normalhandelsværdi  

 fastsættes af Ligningsrådet for de mere almindeligt forekommende grupper af  

 dyr  

 i stam- og salgsbesætningerne.
 Det må anses for hævet over enhver  

 tvivl, at bison ikke kan anses for almindeligt forekommende gruppe af dyr i  

 stam- og salgsbesætningerne.
 Dette forhold afspejles da også med al  

 tydelighed ved, at der er kolossal forskel på normalhandelsværdien for kvæg  

 og  

 handelsprisen for bison.
 Sluttelig skal styrelsen anføre, at  

 følges argumentationen fra repræsentanten, er det det samme som at sige, at  

 en  

 landmand der slagter og spiser strudse af egen avl kan anvende satsen i  

 TSS-cirkulære 2003-41, værdi af forbrug af egne produkter, fjerkræ på 145 kr.  

 eks. moms (årlig sats).
Et sådant resultat vil efter styrelsens  

 opfattelse være uantageligt. Landsskatterettens bemærkninger og  

 begrundelse Retten skal angående spørgsmålet om  

 opgørelsen af besætningsværdien henvise til Husdyrbesætningslovens § 2,  

 hvoraf  

 fremgår, at de særlige regler om opgørelse ud fra normalhandelsværdier kun  

 gælder for landbrugere.
 Retten kan tiltræde, at klageren anses  

 som landbruger i Husdyrbesætningslovens forstand og derfor kan anvende  

 reglerne  

 i Husdyrbesætningsloven.
 Der er derved lagt vægt på ejendommens  

 og besætningens størrelse samt at bison opdræt med henblik på salg af kød er  

 en  

 ikke ualmindelig form for kødproduktion i Danmark.
 Den foretagne forhøjelse, hvis  

 talmæssige størrelse er ubestridt, nedsættes derfor til det selvangivne  

 beløb.
