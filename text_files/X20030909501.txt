Medarbejderaktieordning  

 - årsløn - 10 pct.- kravet I en anmodning om bindende forhåndsbesked blev  

 Ligningsrådet stillet følgende spørgsmål:
Kan selskabet A A/S ved beregningen af  

 medarbejdernes årsløn for det pågældende indkomstår (og dermed ved  

 beregningen  

 af den maksimale værdi af retten til at købe eller tegne aktier efter  

 ligningslovens § 7 A, stk. 1, nr. 1), regulere for en midlertidig tvungen  

 nedgang i lønnen, forårsaget af en såkaldt  

 "arbejdsfordelingsordning"? Sagsfremstilling og begrundelse  


  

 :
 A A/S påtænkte at etablere en  

 medarbejderaktieordning i henhold til ligningslovens (herefter LL) § 7 A,  

 stk.  

 1, nr. 1.
Som en konsekvens af manglende ordretilgang og et  

 samtidigt ønske om at bevare en velkvalificeret medarbejderstabs tilknytning  

 til selskabet, havde A A/S i begyndelsen af 2002 etableret en  

 arbejdsfordelingsordning for ca. en fjerdedel af koncernens medarbejdere.  

 Arbejdsfordelingsordningen indebar for de ansatte, som var omfattet heraf, at  

 de i en periode arbejdede på halv tid, således at de kun udførte deres  

 almindelige arbejde hver anden uge hos A A/S og modtog løn for dette, og hver  

 anden uge udelukkende modtog supplerende dagpenge i det omfang, at de var  

 medlem af en a-kasse.
Denne arbejdsfordeling var aftalt med de berørte  

 medarbejdere i overensstemmelse med den gældende overenskomst.
Af  

 overenskomstens § 9, stk. 5 fremgik:  

  

 "Hvor  

 arbejdsgiveren på grund af arbejdsmangel eller lignende finder det nødvendigt  

 at forkorte arbejdstiden, skal dette ske i henhold til de mellem  

 organisationerne fastsatte retningslinier herfor, jf. bilag 2."  

  

 Af  

 overenskomstens bilag 2 fremgik bl.a., at arbejdsfordeling skulle være  

 begrundet i driftsmæssige årsager af forventelig kortvarig karakter, og at  

 arbejdsgiveren havde mulighed for at ændre arbejdsfordelingen for  

 medarbejderne  

 én gang indenfor en 12 måneders periode og med en varighed af maksimalt 13  

 uger.
Det fremgik endvidere af overenskomsten, at indførelse af  

 arbejdsfordeling med oppebærelse af dagpenge betød, at den ansatte, uanset  

 gældende opsigelsesvarsler, havde pligt til at påtage sig andet af  

 arbejdsformidlingen anvist arbejde i de uger, hvor der ikke skulle udføres  

 arbejde for A A/S, idet dette var et krav for at modtage dagpenge.
 I A A/S ville arbejdsfordelingsordningen omfatte  

 en 12 ugers periode, hvor medarbejderne således ville arbejde - og modtage  

 løn  

 fra A A/S i - hvad der svarede til en almindelig 6 ugers periode.
Om medarbejdernes ansættelsesretlige stilling i  

 forbindelse med indførelsen af arbejdsfordelingsordningen oplyste  

 forespørger,  

 at medarbejderne ikke betragtedes som afskediget på tidspunktet for  

 indgåelsen  

 af aftalen om arbejdsfordeling.
De berørte medarbejdere optjente fortsat  

 anciennitet i perioden, og ville efter ordningens udløb indtræde under  

 uændrede  

 betingelser i deres normale stilling.
Opsigelse eller forflytning til anden  

 stilling i virksomheden kunne fra begge parters side kun foregå under  

 iagttagelse af normalt varsel.
 Forespørger oplyste, at arbejdsfordelingsordningen  

 ikke tidligere havde været anvendt af selskabet, og at man på nuværende  

 tidspunkt ikke forventede, at ordningen ville blive anvendt i fremtiden.
 I lighed med hvad man havde gjort ved  

 gennemførelsen af tidligere medarbejderaktieordninger, ønskede A A/S at  

 fastsætte medarbejdernes årsløn som lønindkomsten fra januar til og med  

 september omregnet til helårsindkomst.
 Hvis en medarbejder således i perioden 1.1 -  

 30.9.2002 havde haft en løn på f.eks. kr. 168.750, ville en løn på kr.  

 225.000  

 (kr. 168.750 / 9 x 12) skulle lægges til grund som årsløn, ved beregningen af  

 det maksimale antal aktier, som hver medarbejder kunne tilbydes.
For medarbejdere, der var berørt af  

 arbejdsfordelingsordningen, ønskede selskabet imidlertid årslønnen fastsat  

 under hensyntagen til den faktiske nedgang i lønindkomst i den 12 ugers  

 periode, hvor arbejdsfordelingsordningen var gældende.
Hvis en medarbejder i  

 den  

 arbejdsfordelte gruppe således havde haft en løn på kr. 140.000 i perioden  

 1.1  

 - 30.9.2002, så skulle en løn (i runde tal) på kr. 225.000 ((kr. 140.000 / 33  

 x  

 39) / 9 x 12) lægges til grund som årsløn ved beregningen af det maksimale  

 antal aktier, som hver medarbejder kunne tilbydes.
Forespørgers opfattelse Forespørger anførte, at det i henhold til LL § 7  

 A, stk. 1, nr. 1, 2. pkt., er en betingelse for at anvende regelsættet, at  

 værdien af den ret, som selskabet giver den ansatte, ikke overstiger 10 pct.  

 pr.  

 år af den ansattes løn.
Det angives ikke nærmere i bestemmelsen, hvordan  

 denne  

 "løn" skal fastsættes eller beregnes.
Lovens forarbejder præciserer  

 heller ikke udtrykket, men henviser til den 40 -årige praksis, der var  

 gældende, før betingelserne for skattefritagelse blev kodificeret.
Forespørger anførte videre, at i henhold til  

 bindende forhåndsbesked af 24. oktober 2000 (SKM 2001.4.LR), hvor spørgsmålet  

 om fastlæggelse af årslønnen ligeledes var under behandling, fremhævede  

 Ligningsrådet, at det væsentlige indhold af bestemmelsen måtte være, "at  

 der ved beregningen af årslønnen skal findes et beløb, der er et objektivt  

 udtryk for medarbejderens indtjening, renset for enkeltstående større udsving  

 som følge af bonusudbetalinger mv." Forespørger mente, at i den henseende måtte  

 arbejdsfordelingsordningen anses for at være enkeltstående, idet der kun  

 kunne  

 foretages denne slags reguleringer én gang inden for en 12 - måneders periode  

 -  

 og i henhold til overenskomsten endvidere kun i ganske særlige tilfælde.  

 Ligeledes  

 måtte en reduktion af lønnen, svarende til 6 ugers indtjening, anses for at  

 være et "større udsving", som der kunne "renses" for -  

 uanset at det i denne situation skete som en regulering i opadgående retning,  

 og ikke - som f.eks. i bonustilfælde - i nedadgående retning.
 I en anden bindende forhåndsbesked af samme dato  

 (SKM 2001.3.LR), hvor årslønnen blev fastsat som månedslønnen for den måned,  

 hvor bestyrelsens endelige beslutning om tildeling forelå, ganget med 12,  

 accepteredes det endvidere, at der for medarbejdere på forældreorlov, som på  

 grund af orloven ikke modtog løn for den pågældende måned, blev beregnet en  

 årsløn baseret på den senest optjente fulde månedsløn umiddelbart før  

 orlovens  

 begyndelse.
 Forespørger mente ikke, at der i denne sammenhæng  

 var grund til at sondre mellem medarbejdere, der midlertidigt oppebar en  

 lavere  

 løn på grund af forældreorlov, og medarbejdere, der ligeledes midlertidigt  

 havde været tvunget til at acceptere en arbejdstidsfordeling med dertil  

 hørende  

 nedgang i indkomsten til følge.
 Endvidere mente repræsentanten, at det burde  

 tillægges betydning, at de medarbejdere, der var omfattet af  

 arbejdsfordelingsordningen, i forvejen var hårdt ramt økonomisk og ville  

 modtage aktier af en mindre værdi end andre medarbejdere, der ikke var berørt  

 af arbejdsfordelingsordningen, såfremt begrebet årsløn fortolkes som den løn,  

 disse medarbejdere modtog fra A A/S, uden at der blev reguleret for den  

 midlertidige lønnedgang.
 Ved at beregne årslønnen efter de beskrevne  

 principper ønskede A A/S således at sikre, at medarbejdere på  

 arbejdsfordelingsordning ikke blev stillet ringere end medarbejdere, der ikke  

 var på arbejdsfordelingsordning.
 Told- og Skattestyrelsen afgav følgende  

 indstilling til Ligningsrådet:
"A A/S påtænker at etablere en generel  

 medarbejderaktieordning omfattet af LL § 7 A, stk. 1, nr. 1. Ifølge LL § 7 A,  

 stk. 1, nr. 1, skal værdien af den ret, som et selskab giver de ansatte til  

 at  

 købe eller tegne aktier i selskabet, ikke medregnes i de ansattes  

 skattepligtige indkomst.
Af LL § 7 A, stk. 1, nr. 1, 2. pkt. fremgår, at  

 skattefriheden forudsætter, at værdien af det favørelement medarbejderen  

 modtager, ikke overstiger 10 pct. af medarbejderens årsløn.
A A/S ønsker, at der ved vurderingen af om 10 pct.  

 kravet overholdes, tages højde for den nedgang i den faktiske årsløn, som den  

 i  

 sagsfremstillingen beskrevne arbejdsfordelingsordning vil medføre for de  

 berørte medarbejdere.
Selskabet ønsker således, at årslønnen i relation til  

 LL  

 § 7 A, stk. 1, nr. 1, skal opgøres som lønindkomsten fra januar til og med  

 september omregnet til helårsindkomst.
For medarbejdere, der berøres af  

 arbejdsfordelingsordningen, skal årslønnen imidlertid opreguleres således, at  

 disse medarbejdere stilles på lige fod med medarbejdere, der ikke berøres af  

 arbejdsfordelingsordningen.
Det må ud fra det oplyste om arbejdsgivers og  

 arbejdstagers stilling i forbindelse med indførelsen af  

 arbejdsfordelingsordningen lægges til grund, at de berørte medarbejdere i  

 arbejdsfordelingsperioden fortsat er ansat på lige fod med selskabets øvrige  

 medarbejdere, uanset de berørte medarbejdere ikke oppebærer løn fra selskabet  

 i  

 dele af arbejdsfordelingsperioden.
Der henses herved særligt til, at de  

 berørte  

 medarbejdere optjener anciennitet i arbejdsfordelingsperioden, at de er  

 underlagt de normale opsigelsesvarsler, og at de efter  

 arbejdsfordelingsperiodens udløb indtræder i deres job under nøjagtig de  

 vilkår, som var gældende før arbejdsfordelingsaftalens indgåelse.
Når henses  

 til det i overenskomsten anførte vedrørende retningslinierne for indførelsen  

 af  

 arbejdsfordelingsordninger, må det endvidere antages, at  

 arbejdsfordelingsordningen i forhold til den enkelte medarbejder er at  

 betragte  

 som en enkeltstående foranstaltning.
LL § 7 A, stk. 1, nr. 1, angiver ikke hvorledes  

 årslønnen skal opgøres, men det har været fast praksis i forbindelse med  

 medarbejderaktieordninger, at 10 pct. - kravet tager udgangspunkt i årslønnen  

 for det pågældende indkomstår, jf.
TfS 1992, 204 TSS.
Reglerne om den  

 lempelige  

 beskatning af medarbejderaktieordninger blev skrevet ind i ligningsloven i  

 1971, og af forarbejderne hertil fremgår, at man ved beregningen af årslønnen  

 for eksempel kunne tage udgangspunkt i medarbejderens samlede aflønning i  

 selskabet det foregående år (FT 1970/71, tillæg A, sp. 3360).
Denne bemærkning var dog netop formuleret som et  

 eksempel, hvor det væsentlige indhold må være, at der ved beregningen af  

 årslønnen, skal findes et beløb, der er et objektivt udtryk for  

 medarbejderens  

 indtjening, renset for enkeltstående større udsving, som følge af  

 bonusbetalinger m.v.
Dette understøttes af Ligningsvejledningen 2001, afsnit  

 A.B.1.10.1, der anfører, at beregningen af årslønnen efter praksis skal  

 foretages efter objektive kriterier, der sikrer en realistisk opgørelse af  

 lønnen for det år, hvori medarbejderaktieordningen tilbydes.
Ligningsrådet har efter objektiveringen af LL § 7  

 A i to afgørelser taget stilling til spørgsmålet om opgørelsen af årslønnen i  

 relation til bestemmelsen.
I SKM2001.3.LR godkendte Ligningsrådet, at  

 årslønnen  

 for ansatte på forældreorlov kunne opgøres som den før orlovens begyndelse  

 senest optjente fulde månedsløn omregnet til helårsindkomst.
I SKM2001.4.LR  

 fandt Ligningsrådet, at årslønnen kunne opgøres ved at omregne den i året  

 optjente bruttoindtægt til helårsindkomst.
Henset til, at kriteriet for fastlæggelsen af  

 årslønnen i relation til 10 pct.-grænsen i LL § 7 A, stk. 1, nr. 1, er at  

 sikre  

 en realistisk opgørelse af lønnen for det år, hvori medarbejderaktieordningen  

 tilbydes, og at arbejdsfordelingsordningens påvirkning af de berørte  

 medarbejderes faktiske årsløn, må betragtes som et enkeltstående udsving,  

 finder styrelsen, at der ved opgørelsen af årslønnen, kan reguleres for den  

 nedgang i den faktiske lønudbetaling, der er en konsekvens af  

 arbejdsfordelingsordningen." Told- og Skattestyrelsen indstillede herefter, at  

 der svaredes ja til spørgsmålet.
 Ligningsrådet  

  

 tiltrådte Told - og Skattestyrelsens indstilling.
