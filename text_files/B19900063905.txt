 I henhold til § 33, § 34, § 35, § 36 og § 42, stk. 2, i lov nr. 306 af 4.  

 juni 1986 om saltvandsfiskeri har fiskeriministeren efter begæring stadfæstet  

 følgende vedtægt:
 § 1.  Vedtægten omfatter dansk fiskeriterritorium i  

 Øresund mod nord afgrænset af Kronborg Slot, og mod syd af kompaslinien fra  

 Karlslunde Bæks udløb til Køge Bugt (55 grader 33 minutter 6 sekunder N - 12  

 grader 42 minutter 9 sekunder Ø) i retning retvisende 106 grader til  

 skæringspunktet med den dansk-svenske grænselinie (55 grader 29 minutter 3  

 sekunder N - 12 grader 42 minutter 9 sekunder Ø).
 Stk. 2.  Ved »Kalvebod Strand« forstås i denne  

 vedtægt det vandområde, der mod nord afgrænses af Langebro, mod syd af  

 vedtægtens sydgrænse, og mod øst af meridianen gennem Aflandshage (12 grader  

 35 minutter 6 sekunder Ø).
 Stk. 3.  Ved »Sundet« forstås i denne vedtægt  

 den del af vedtægtsområdet, mod nord afgrænset af nordgrænsen for Københavns  

 Amt ved Smidstrup (55 grader 51 minutter 8 sekunder N), mod syd af vedtægtens  

 sydgrænse, mod vest af meridianen gennem Aflandshage (12 grader 35 minutter 6  

 sekunder Ø), og imod øst af grænsen for dansk fiskeriterritorium.
 Stk. 4.  Ved »Nordlige Øresund« forstås i  

 denne vedtægt den del af vedtægtsområdet, mod syd afgrænset af nordgrænsen  

 for Københavns Amt ved Smidstrup (55 grader 51 minutter 8 sekunder N), mod  

 nord af Kronborg Slot, og mod øst af grænsen for dansk fiskeriterritorium.
 Stk. 5.  Som bilag til vedtægten er trykt en kortskitse,  

 der viser de i § 1 nævnte områder.
 § 2.  Uden for en vanddybde på 7 meter ved kysten,  

 herunder kysten Saltholm rundt, gælder vedtægtens bestemmelser dog kun i det  

 omfang, den ikke er i strid med den i medfør af lov nr. 101 af 25. marts 1933  

 om frednings- og ordensbestemmelser for fiskeriet i de til kongerigerne  

 Danmark og Sverige grænsede farvande udstedte kongelige anordning.
 § 3.  For fiskeriet i det i § 1, stk. 4 nævnte område  

 »Nordlige Øresund« gælder kun bestemmelserne i vedtægtens §§ 10-11.
Indbyrdes ordensregler for fiskeriet § 4.  For erhvervelse og benyttelse af  

 bundgarnspladser gælder bestemmelserne i den til enhver tid gældende  

 saltvandsfiskerilov dog med den ændring, at kun efterårsfiskeriet hævder  

 fortrinsretten jf. § 16, således at afmærkning af pladsen for redskabets  

 hovedpæl (yderpæl) eller anbringelse af selve hovedpælen skal foretages hvert  

 år senest den 31. juli og garnet herefter være udsat i fiskedygtig stand  

 senest den 1. oktober.
 Stk. 2.  Ønsker rettighedshaveren jf. § 16 selv at  

 benytte pladsen til forårsfiskeri, skal garnet være udsat i fiskedygtig stand  

 senest den 15. april, for så vidt isforholdene ikke har hindret arbejdets  

 udførelse.
 Stk. 3.  Såfremt andre end rettighedshaveren benytter  

 pladsen til forårsfiskeri, skal pladsen være ryddet for såvel garn som pæle  

 senest den 30. juni.
 § 5.  I Kalvebod Strand og i Sundet på strækningen fra  

 Aflandshage til breddeparallellen gennem Nordre Røse (55 grader 38 minutter 2  

 sekunder N) samt kysten Saltholm rundt skal sideafstanden indbyrdes mellem  

 bundgarn, bundgarnslignende ruseredskaber, eller lignende redskaber indrettet  

 til at klæde vandskorpen uanset størrelse, være 750 meter.
 Stk. 2.  På den del af vedtægtsområdet, der ikke er  

 omfattet af stk. 1, skal sideafstanden indbyrdes mellem bundgarn,  

 bundgarnslignende ruseredskaber, eller lignende redskaber indrettet til at  

 klæde vandskorpen, uanset redskabets størrelse, være 850 meter.
 Stk. 3.  Intet redskab, der klæder vandskorpen, og som  

 er fastgjort til pæle, må anbringes mellem de i stk. 1, omhandlede redskaber  

 udsat i Kalvebod Strand.
 Stk. 4.  Ved Saltholm må de i stk. 1, omhandlede  

 redskaber ikke sættes med den inderste radpæl nærmere land end ved 2 meters  

 vanddybde.
 Stk. 5.  Det er ikke tilladt at sætte næringer herunder  

 næringer på svaj inden for og imellem de i stk. 1 og 2, omhandlede redskaber  

 eller redskabsrækker med mindre mindsteafstanden mellem disse redskaber og  

 næringerne i enhver stilling er 190 meter.
§ 6.  Plads til fiskeri med rejeruser skal anses for  

 vedtægtsmæssigt indtaget, når der den 15. april kl. 12.00 på pladsen for  

 hovedsættets hovedpæl findes anbragt en mærkepæl.
Denne mærkepæl skal være  

 mærket med den fiskers navn, der agter at benytte pladsen.
 Stk. 2.  Hver fisker må kun indtage een plads, det vil  

 sige plads til et hovedsæt.
Stk. 3.  Dersom der den 15. april kl. 12.00 middag på  

 den samme plads findes anbragt to eller flere mærkepæle, må de pågældende  

 fiskere om fornødent selv foretage lodtrækning om, hvem pladsen skal  

 tilfalde. Ønsker deltagere i lodtrækningen, at denne skal foretages af  

 Fiskerikontrollen, må dette ønske indbringes for Fiskerikontrollen inden et  

 døgn efter den nævnte dato.
Såfremt Fiskeriinspektoratet er lukket som følge  

 af week-end eller af anden årsag, skal ønske om lodtrækning fremsættes senest  

 den førstkommende hverdag.
 Stk. 4.  Den fisker, der til det angivne tidspunkt den  

 15. april kl. 12.00 middag har anbragt sin mærkepæl til rejeruser på  

 førstnævnte måde, eller som ved lodtrækningen har fået tilkendt en plads til  

 rejeruser, har, når efternævnte regler i øvrigt iagttages, erhvervet  

 fortrinsret til den pågældende plads indtil 31. august sammen år.
 Stk. 5.  For at bevare fortrinsretten til en  

 vedtægtsmæssigt indtaget rejeruseplads skal følgende regler for pladsens  

 benyttelse iagttages:
 Stk. 6.  Benyttes pladsen ikke som foran anført,  

 fortabes fortrinsretten.
 Stk. 7.  Sideafstanden mellem rejerusepladserne ved  

 Saltholm skal være mindst 200 meter mellem hovedsættene.
 Stk. 8.  På de rejerusepladser, der er vedtægtsmæssigt  

 indtaget den 15. april og derefter benyttet som foreskrevet i denne paragrafs  

 stk. 5, har rejeruser fortrinsret over for alt andet fiskeri i  

 rejefisketiden, det vil sige i perioden fra den 15. april til den 31. august,  

 dog undtaget fiskeri med ålegårde og andet fiskeri, der udøves i kraft af  

 særlige rettigheder.
 Stk. 9.  Alle pæle til rejeruser skal være fjernet  

 senest den 31. august.
 § 7.  De i denne vedtægt fastsatte afstande mellem  

 redskaber skal overholdes, således at mindre indbyrdes afstand ikke må  

 anvendes.
Stk. 2.  De i denne vedtægt fastsatte afstande mellem  

 redskaber må ikke overskrides på steder, hvor flere fiskere ønsker at indtage  

 fiskepladser, og forholdene i øvrigt egner sig til anbringelse af flere  

 redskaber eller af rækker af redskaber.
I tvivlstilfælde kan det efter  

 fiskernes begæring afgøres af Fiskerikontrollen, om forholdene berettiger til  

 større afstand mellem redskaberne.
 § 8.  På vedtægtsområdet, uden for 7 meters vanddybde,  

skal der til afmærkning af fritstående ruser, garn og kroge der ikke  

 er udsat ved pæle, i tiden fra 1. september til 31. oktober anvendes fiskefri  

 stager.
 Stk. 2.  Ethvert på vedtægtens område udsat fiskeredskab  

 skal være afmærket efter reglerne i den til enhver tid gældende lov om  

 saltvandsfiskeri.
§ 9.  Ingen må på vedtægtsområdet over vandet forbinde  

 pæle med metaltråd.
Ejheller må der på pæle findes stræktove, der forbinder  

 pælene på langs af bundgarnsrækken.
Beskyttelse af fiskebestandene § 10.  Fiskeri med not samt trawl- og vodredskaber -  

 såvel spilede som ikke spilede - af enhver art og under en hvilken som helst  

 form er forbudt overalt på vedtægtsområdet.
 Stk. 2.  Fra forbuddet i stk. 1, gælder følgende  

 undtagelser:
 På vedtægtsområdet er det tilladt at anvende:
Agnvod (slæbevod), der spiles ved hjælp af bomme, hvis længde ikke  

 overstiger 7 1/2 meter.
Maskestørrelsen må intet sted i redskabet overstige  

 32 mm.
Disse vod må kun anvendes om dagen, fra solopgang til solnedgang.
 Tobisvod, som dog kun må anvendes om dagen fra en time før solopgang til  

 en time efter solnedgang og kun på sandrevler langs kysterne i en vanddybde  

 på ikke over 3 meter.
 § 11.  Enhver form for fiskeri med stangende redskab  

 på vedtægtsområdet er forbudt, herunder undervandsfiskeri med håndredskaber.
 § 12.  Intet faststående redskab, som kan hindre  

 fiskens frie gang, må anbringes i stigbordene i slusen i dæmningen over  

 Kalveboderne.
Kontrolbestemmelser § 13.  Ved tidsangivelser i denne vedtægt medregnes  

 såvel første som sidste dag.
 § 14.  Ved positionsangivelser i denne vedtægt er  

 anvendt system E D (European Datum).
 § 15.  Vanddybder er i denne vedtægt angivet til  

 middelvandstand.
 § 16.  Fortrinsrettigheder jf. § 4 til at benytte  

 bundgarnspladser erhvervet i henhold til den tidligere for området gældende  

 vedtægt bevares fra år til år til udgangen af kalenderåret 1994 under  

 forudsætning af, at:
 Stk. 2.  Herudover anvendes de i lov om saltvandsfiskeri  

 gældende bestemmelser om fortrinsret for det i § 4 nævnte efterårsfiskeri.
 Straf og påtale m.v.
§ 17.  Overtrædelse af bestemmelserne i § 4, stk. 2 og  

 i §§ 5, 6, 7, 8, 9, 10, 11 og 12 straffes med bøde.
Med samme straf anses  

 den, der undlader at efterkomme de påbud og ordrer, som Fiskerikontrollen  

 giver i henhold til denne vedtægt.
 Stk. 2.  Overtrædelse af bestemmelserne i § 4, stk. 3 og  

 i §§ 5, 6, 7 og 8 er undergivet privat påtale.
 § 18.  For alle forhold, hvorom der ikke i denne  

 vedtægt er givet nærmere bestemmelser, gælder bestemmelserne i den øvrige  

 fiskerilovgivning.
 § 19.  Vedtægten træder i kraft den 1. oktober 1990 og  

 samtidig bortfalder vedtægt af 9. december 1982.
