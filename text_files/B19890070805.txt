 I medfør af § 30 i lov nr. 331 af 24. maj 1989 om frihedsberøvelse og  

 anden tvang i psykiatrien fastsættes:
Almindelige bestemmelser § 1.  På hvert enkelt psykiatrisk sygehus eller  

 afdeling skal der oprettes patientråd eller afholdes patientmøder.
 Stk. 2.  Amtsrådet skal beslutte, hvorvidt der på det  

 enkelte psykiatriske sygehus eller afdeling skal oprettes patientråd eller  

 afholdes patientmøder.
 Stk. 3.  Som grundlag for den i stk. 2 nævnte beslutning  

 skal antallet af patienter på sygehuset eller afdelingen samt patienternes  

 mulighed i øvrigt for at øve indflydelse og medbestemmelse på egne forhold  

 indgå.
 Stk. 4.  Amtsrådet skal udfærdige nærmere retningslinier  

 for oprettelse af patientråd og afholdelse af patientmøder, herunder om  

 antallet af medlemmer i de nævnte organer samt disses virksomhed.
 § 2.  Amtsrådet skal skabe det fornødne grundlag for,  

 at patientråd kan oprettes eller patientmøder kan afholdes, herunder sikre  

 den fornødne vejledning og assistance.
 § 3.  De pligter, der efter denne bekendtgørelse er  

 pålagt amtsrådet gælder tillige for Københavns Magistrat og Frederiksberg  

 Kommunalbestyrelse samt for Rigshospitalets Direktion.
Patientråd § 4.  Patientrådet vælges af og blandt patienterne.
 Stk. 2.  Når et medlem af patientrådet udskrives eller  

 af andre grunde forlader sygehuset, ophører medlemskabet af patientrådet.
 Stk. 3.  Patientrådet afholder jævnlige møder, dog  

 mindst een gang i kvartalet.
 § 5.  Følgende spørgsmål skal, inden der træffes  

 beslutning herom, forelægges patientrådet til udtalelse:
 § 6.  Patientrådet kan ikke behandle spørgsmål, der  

 vedrører enkeltpersoners forhold.
 § 7.  Oprettelse af patientråd er ikke til hinder for  

 afholdelse af patientmøder.
Patientmøder § 8.  Såfremt det er besluttet ikke at oprette  

 patientråd, jf. § 1, stk. 2, skal der afholdes patientmøder på sygehuset  

 eller de enkelte afdelinger m.v.
 Stk. 2.  De i kapitel 2 nævnte bestemmelser gælder  

 tillige for patientmøder med de ændringer, som forholdene tilsiger.
 § 9.  På patientmøder kan i øvrigt alle anliggender  

 vedrørende sygehuset eller afdelingen drøftes, bortset fra spørgsmål, der  

 vedrører enkeltpersoners forhold.
 § 10.  Bekendtgørelsen træder i kraft den 29. november  

 1989.
