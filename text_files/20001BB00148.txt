Fremsat den 15. marts 2001 af  

 Birthe Skaarup (DF), Ester Larsen (V),  

 Henriette Kjær (KF) og  

 Yvonne Herløv Andersen (CD) Forslag til folketingsbeslutning om udbygning af registret for knoglemarvsdonorer Folketinget pålægger regeringen inden udgangen  

 af indeværende folketingssamling at iværksætte en udbygning  

 af registret for knoglemarvsdonorer med henblik på at bringe antallet  

 af donorer op på ca. 20.000 over en treårsperiode.
Bemærkninger til forslaget Forslagsstillerne er af den opfattelse, at  

 man som et led i styrkelsen af behandlingen af kræftpatienter i Danmark  

 bør udbygge registret af knoglemarvsdonorer, så registret kommer  

 til indeholde ca. 20.000 donorer.
Baggrunden for forslaget er, at der i det danske register  

 er problemer med at finde egnede donorer, fordi antallet af donorer i  

 registret er for lille.
Dermed er behandlingsmulighederne for patienter, der  

 har brug for transplantation af knoglemarv ikke så gode, som de kunne  

 være.
I dag indeholder registret ca. 7.500 donorer, og der har  

 længe været et udbredt ønske om at udvide registret til at  

 omfatte ca. 20.000 donorer.
For patienter med leukæmi  

 (blodkræft), der kun kan reddes med en knoglemarvstransplantation, vil  

 chancen for at finde en dansk donor dermed kunne næsten tredobles.
Danmark har, mod betaling, adgang til at søge efter  

 egnede donorer i internationale registre, der globalt set omfatter ca. 5 mio.  

 donorer fordelt på 40 lande.
Selv om det af flere skiftende  

 sundhedsministre er hævdet, at en udvidelse af antallet af danske  

 donorer med ca. 12.500 til 20.000 kun vil udvide de samlede  

 søgemuligheder globalt med ca. 2 promille, så er det  

 forslagsstillernes opfattelse, at en tredobling af antallet af danske donorer  

 alt andet lige vil betyde, at der kan findes flere positive donorer i  

 Danmark.
 Herudover vil Danmark i højere grad kunne bidrage  

 med donorer til de internationale registre og dermed kunne hjælpe  

 kræftsyge i andre lande.
 I 1999 blev det oplyst, at en udvidelse af det danske  

 knoglemarvsdonorkorps ville koste mellem 13 og 16 mio. kr. i  

 etableringsomkostninger over en treårig periode, hvortil kom mellem 2,0  

 og 2,3 mio. kr. i årlige driftsomkostninger i forbindelse med  

 vedligeholdelse af donorkorpset.
Forslagsstillerne er af den opfattelse, at hvis de  

 nævnte udgifter til en udvidelse af donorkorpset fortsat holder,  

 så er det en relativt set beskeden omkostning, der nødvendigvis  

 må kunne findes plads til.
Når først donorkorpset er fuldt  

 udvidet efter tre år, så er de årlige driftsomkostninger  

 hertil små set i en stor sammenhæng.
I forbindelse med forhandlingerne om finansloven for 2000  

 blev der på sundhedsområdet indgået en aftale mellem  

 regeringen, Det Konservative Folkeparti, Socialistisk Folkeparti og  

 Centrum-Demokraterne, med tilslutning fra Venstre, om knoglemarvsdonation.
Af  

 Aftaler om Finansloven for 2000, Finansministeriet, november 1999  

 fremgår:
 Af hensyn til en styrkelse af kræftbehandlingen i  

 Danmark er det forslagsstillernes opfattelse, at Folketinget via  

 nærværende beslutningsforslag må pålægge  

 regeringen at leve op til aftalen fra finansloven for 2000 og  

 iværksætte en udvidelse af registret for knoglemarvsdonorer med  

 henblik på at bringe antallet af donorer op på ca. 20.000 over en  

 treårsperiode.
Skriftlig fremsættelse Birthe Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udvidelse af  

 registret for knoglemarvsdonorer.
(Beslutningsforslag nr.
B 148).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
