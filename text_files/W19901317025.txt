Meddelt afslag på dispensationsansøgning vedr. forbedringsstøtte.
Da  

 samtlige investeringer er afsluttet, inden der indsendes ansøgning og  

 forbedringsplan.
I skrivelse af 22. december 1989 har De på vegne  

 af Jørgen Hauskov Olsen, Overdrevsvej 3, 4750 Lundby påklaget  

 Jordbrugsdirektoratets afgørelse på en dispensationsansøgning vedrørende  

 forbedringsstøtte.
I skrivelsen anmoder De samtidig om et foretræde for  

 landbrugsministeren.
I dispensationsansøgningen, jf. skrivelse af 6. september 1989, anmodes om  

 dispensation efter forbedringsbekendtgørelsens § 4, stk. 2, som hjemler  

 undtagelsesvis dispensation i tilfælde af, at investeringerne er påbegyndt  

 inden der er meddelt forhåndstilsagn.
I dispensationsansøgningen oplyses, at  

 investeringerne var afsluttet i juni 1989. Jordbrugsdirektoratet meddelte  

 afslag på ansøgningen med henvisning til, at der efter fast praksis ikke  

 gives dispensation i tilfælde, hvor det efter at projektet er gennemført  

 konstateres, at ansøgning og forbedringsplan ikke er afsendt.
 I Deres klageskrivelse fremhæver De, at en afkrydsning i et skema  

 vedrørende forhåndsvurdering ved landbrugsbyggeri kan give anledning til  

 fejlslutning, idet ansøger kan opfatte afkrydsningen som en godkendelse.
Klageskrivelsen har været forelagt Jordbrugsdirektoratet, som anfører, at  

 afkrydsningen i det omtalte skema foretages af landmanden og ikke af  

 kommunen.
Desuden oplyser man, at kommunen ved returneringen af  

 ansøgningsskemaet vedrørende forhåndsvurdering meddeler, at byggeriet først  

 må påbegyndes, når der foreligger svar fra Jordbrugsdirektoratet.
Endelig  

 anfører Direktoratet, at dispensationen kun gives i tilfælde, hvor mindre  

 investeringer er påbegyndt.
I sådanne tilfælde godkendes planen, men der ydes  

 ikke støtte til de investeringer, der er påbegyndt for tidligt.
 Med henvisning hertil, fastslog landbrugsministeren på mødet med Dem den  

 31. januar 1990, at der ingen mulighed er for forbedringsstøtte, når samtlige  

 investeringer er afsluttet, inden der indsendes ansøgning og forbedringsplan.  

 På den baggrund beklagede ministeren, at han ikke kunne imødekomme  

 dispensationsansøgningen.
 Det meddeles hermed at Jordbrugsdirektoratets afgørelse af 7. november  

 1989 stadfæstes.
 P.M.V.
 e.b.
