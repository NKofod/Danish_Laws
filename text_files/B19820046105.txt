§ 1 I medfør af lov nr. 175 af 7. maj 1975 om mælk og konsummælkprodukter samt  

 i medfør af § 14 og § 25 i lov nr. 310 af 6. juni 1973 om levnedsmidler m.m.  

 foretages efter forhandling med miljøministeren i bekendtgørelse nr. 435 af  

 25. august 1976 om konsummælkprodukter, som senest ændret ved bekendtgørelse  

 nr. 68 af 20. februar 1981, følgende ændringer:
 1. I § 24, stk. 4, ændres »jfr. § 28, stk.  

 1« til: »jfr. § 28, stk. 3«.
 2. § 26, stk. 2, litra G affattes således:
 3. § 28 affattes således:
 »§ 28.  Opbevaring af konsummælkprodukter i  

 mejeri eller engroslager (mælkedepot) samt udlevering fra eller indladning af  

 konsummælkprodukter i mejeri eller engroslager (mælkedepot) skal foregå  

 hygiejnisk forsvarligt, herunder således, at de ikke udsættes for forurening,  

 direkte sollys eller anden skadelig påvirkning.
 Stk. 2.  Pasteuriserede og højpasteuriserede  

 konsummælkprodukter skal i mejeri eller engroslager (mælkedepot) opbevares i  

 kølerum ved 5 grader C eller derunder.
 Stk. 3.  Temperaturen i pasteuriserede og  

 højpasteuriserede konsummælkprodukter må ved udlevering fra mejeri eller  

 engroslager (mælkedepot) ikke overstige 7 grader C.
Stk. 4.  Etablering af depoter for konsummælkprodukter i  

 fri luft er ikke tilladt.« 4. § 29, stk. 1, 2 og 3 ophæves og i stedet indsættes:
 »§ 29.  Engrostransport af konsummælkprodukter  

 skal ske i lukkede vogne (kassevogne).
Stk. 2.  Engrostransport af pasteuriserede og  

 højpasteuriserede konsummælkprodukter skal ske i isolerede vogne forsynet med  

 køleaggregat.
Dette gælder dog ikke for transporter, hvor der højst hengår 2  

 timer mellem, at konsummælkproduktet er fjernet fra mejeriets eller  

 engroslagerets (mælkedepotets) kølerum og til det er anbragt i kølerum,  

 køledisk el. lign. i en detailforhandlingsvirksomhed eller i et mejeri eller  

 engroslager (mælkedepot).
Stk. 3.  Ved engrostransport af konsummælkprodukter må  

 der sammen med konsummælkprodukterne kun transporteres levnedsmidler.
Disse  

 levnedsmidler skal være emballeret i tætte emballager og skal være afkølede,  

 såfremt dette er nødvendigt for, at temperaturen i de samtransporterede  

 konsummælkprodukter kan overholde den i stk. 4 anførte bestemmelse.
Stk. 4.  Temperaturen i pasteuriserede og  

 højpasteuriserede konsummælkprodukter må på intet tidspunkt under  

 engrostransporten overstige 7 grader C.« Stk. 4  og 5 bliver herefter stk. 5 og 6.
§ 2 Bekendtgørelsen træder i kraft dagen efter bekendtgørelsen i Lovtidende.
