Bekendtgørelse om ændring af bekendtgørelse om tilskud til investeringer i nye grønne processer og teknologier i den primære jordbrugsproduktion § 1 I bekendtgørelse nr. 569 af 31. maj 2013 om tilskud til investeringer i nye grønne processer og teknologier i den primære jordbrugsproduktion, som ændret ved bekendtgørelse nr. 926 af 5. juli 2013, foretages følgende ændringer:
 1. § 6, stk. 2, affattes således:
»Ansøgning kan indsendes fra den 1. maj 2014 og skal være modtaget i NaturErhvervstyrelsen senest den 3. juni 2014, jf. dog stk. 3.« 2. § 6 stk. 3, affattes således:
»Uanset stk. 2 kan der ikke indsendes ansøgning vedrørende projekter omfattet af § 2, stk. 1, nr. 5.« 3. I § 8, stk. 1, nr. 4, ændres »1. august 2015« til: »1. juli 2015«.
 4. I § 16 ændres »tre måneder« til: »to måneder«.
§ 2 Stk. 1. Bekendtgørelsen træder i kraft den 1. maj 2014.
Stk. 2. Bekendtgørelsen finder ikke anvendelse på ansøgninger modtaget og tilsagn givet før bekendtgørelsens ikrafttræden.
For sådanne ansøgninger og tilsagn finder de hidtil gældende regler anvendelse.
