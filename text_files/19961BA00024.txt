Nr BSF 24 Forslag til folketingsbeslutning om dansk nej til yderligere EU-beføjelser  

 med hensyn til social- og arbejdsmarkedspolitikken Fremsat af Keld Albrechtsen (EL) Frank Aaen (EL) den 10. oktober 1996 Folketinget opfordrer regeringen til på regeringskonferencen at arbejde for, at EU ikke får yderligere beføjelser med hensyn til social- og arbejdsmarkedspolitikken, og opfordrer i konsekvens heraf regeringen til at undlade at fremsætte forslag om, at arbejdsmarkedsprotokollen fra 1992 skal indskrives i Maastricht-Traktaten, så EU-direktiver kan gennemføres ved aftaler mellem parterne med samme virkning som lovgivning, og undlade at stille forslag om en traktatfæstelse af de grundlæggende arbejdstagerrettigheder.
Bemærkninger til forslaget I det udspil, som den danske regering præsenterede for Folketinget og  

 offentligheden i december 1995, står der i afsnittet om  

 Arbejdsmarkedspolitikken (jf.
Info-note (95) I 48 af 30. november 1995):
»Forventningerne til den nye protokol, som blev indsat i 1992, er  

 ikke blevet indfriet.
Den danske regering finder, at protokollen bør  

 indskrives i selve Traktaten.
Hermed kan der sikres fremskridt på  

 arbejdsmarkedsområdet.
EU-direktiver skal kunne gennemføres ved aftaler  

 mellem parterne og med samme virkning som lovgivning.
Det respekterer den  

 danske arbejdsmarkedsmodel.
Den danske regering er desuden indstillet på en  

 traktatfæstelse af grundlæggende arbejdstagerrettigheder.« Men problemet er, at EU-direktiver netop ikke respekterer den danske  

 arbejdsmarkedsmodel.
Der er en masse problemer med at indskrive de  

 arbejdsmarkedsmæssige rettigheder i Traktaten.
Det får strategiske  

 konsekvenser for det kollektive overenskomstsystem, som det danske  

 arbejdsmarked er baseret på - i modsætning til de fleste andre steder i  

 Europa, hvor denne del reguleres gennem den nationale lovgivning.
I Danmark  

 er de kollektive overenskomster indgået mellem parterne på arbejdsmarkedet,  

 som frit kan opsige eller ændre overenskomsterne, hvis de er enige om det.
I  

 den udstrækning der bliver lavet EU-overenskomster, bliver disse en del af  

 hele Unionens lovgivningsproces.
De er ikke aftaler, men en lovgivning, som i  

 sidste ende bliver vedtaget eller forkastet i Ministerrådet.
LO og de forskellige danske fagforbund, som har deres repræsentanter i  

 Bruxelles, og EURO-LO (EPS) og lignende organisationer på arbejdsgiverside  

 bliver taget med på råd og får en eller anden form for indflydelse på det  

 endelige indhold i EU-direktivet.
Men fra det øjeblik, Ministerrådet i EU har  

 vedtaget det pågældende direktiv, kan det kun ændres igen i Ministerrådet.
Så  

 kan LO/DA og de forskellige fagforbund her i Danmark ikke lave om på det ved  

 forhandlinger mellem parterne.
De skal igennem Bruxelles og skabe tilslutning  

 både fra EURO-LO og andre faglige organisationer, de europæiske  

 arbejdsgiverorganisationer samt endelig Ministerrådet.
Det åbner kort sagt op for en langt mere topstyret faglig politisk proces.  

 Det forskyder den faglige indflydelse væk fra Danmark i retning af Bruxelles,  

 og det styrker det centrale bureaukrati både i LO og de store fagforbund på  

 bekostning af de lokale afdelinger og de mindre fagforbund.
EURO-LO vil have  

 en selvstændig interesse i at indgå overenskomster i EU, da dette vil styrke  

 denne organisations indflydelse over for de nationale LO-sammenslutninger.
Og  

 det kræver jo ikke megen fantasi at indse, at LO og de danske faglige forbund  

 ikke vejer ret meget over for de store nationale forbund fra Tyskland,  

 Frankrig m.fl.
 Forslagsstillerne er imod denne form for gradvis »europæisering«  

 af det danske faglige system, dels fordi det vil gøre det nærmest umuligt for  

 den danske arbejderklasse via den faglige organisering at øve en reel  

 indflydelse på deres daglige arbejds- og lønvilkår, dels fordi det igen er en  

 brik blandt mange andre, som skal styrke integrationen i EU og som konsekvens  

 heraf flytter national og lokal kompetence til Europa-Kommissionen,  

 Ministerrådet og de tekniske og lovgivende komiteer i Bruxelles.
En sådan europæisering af arbejdsretten vil føre til en dyb konflikt med  

 det danske overenskomstsystem.
Regeringens forslag om at traktatfæste et  

 katalog af arbejdsretlige grundrettigheder vil kun bære ved til  

 europæiseringens bål og som udgangspunkt medføre en fundamental ændring i  

 balancen mellem lov og aftale i dansk arbejdsret.
Denne udvikling foregår hele tiden, og der er stærke kræfter i Bruxelles,  

 som arbejder på at samordne og udvikle en fælles EU-politik på de social- og  

 arbejdsmarkedspolitiske områder.
I forlængelse af »Det stående Udvalg  

 for Beskæftigelse« skal der nu oprettes et »Udvalg for  

 Beskæftigelses- og Arbejdsmarkedspolitikken«.
Kommissionen foreslår i et  

 notat fra den 27. marts 1996, at der oprettes sådan et udvalg, som bl.a.  

 »skal bistå Rådet med udførelsen af dets opgaver, for så vidt angår  

 beskæftigelses- og arbejdsmarkedspolitikken under overholdelse af Traktaten  

 og under hensyntagen til fællesskabsinstitutionernes og -organernes  

 kompetence« (artikel 1). I artikel 1, stk. 2, står der bl.a., at  

 udvalget skal forestå »udarbejdelsen af rapporter og henstillinger om  

 disse spørgsmål«.
Det lyder jo ikke af meget umiddelbart, men tanken bag det hele ligger jo  

 i forlængelse af tidligere overordnede vedtagelser om en  

 samordning/harmonisering af de store økonomiske og sociale områder.
Ved  

 topmødet i Essen i december 1994 vedtog man en fælles ramme for landenes  

 beskæftigelsespolitik, som bl.a. gik ud på at skabe en effektiv  

 arbejdsmarkedspolitik, en mindskelse af de indirekte lønomkostninger.
I  

 november 1995 kom en rapport fra Kommissionen, som handlede om det sociale  

 område, og som påpegede, at hvis man vil have et effektivt indre marked - for  

 slet ikke at tale om en økonomisk monetær union - så kan det ikke nytte noget  

 med for store forskelle i det sociale system og de udgifter, som er forbundet  

 hermed.
 I konklusionerne fra topmødet i Madrid den 15.-16. december 1995 hedder  

 det bl.a., at ønsket er, at:
 ». . . Traktaten mere utvetydigt skal forpligte Unionen til at opnå  

 større økonomisk og social integration og samhørighed, der kan fremme  

 beskæftigelsen, samt at den kommer til at indeholde bestemmelser, der kan  

 gøre det muligt for Unionen at yde en koordineret jobskabelsesindsats«.
Hele tiden dukker der således udtalelser og vedtagelser op, som markerer,  

 at strategien er en »samordning« af EU-landenes arbejdsmarkeds- og  

 socialpolitik.
Danske politikere tager gang på gang afstand fra, at EU og  

 Kommissionen skal blande sig i f.eks. den danske socialpolitik, men samtidig  

 fremgår det i den ene tekst efter den anden.
Som Det Fri Aktuelt skrev den  

 17. januar 1996, har ». . . Danmark lagt op til, at spørgsmålet om  

 beskæftigelse skal diskuteres under forhandlingerne.
Det er ikke utænkeligt,  

 at socialpolitik også bliver hæftet på, da beskæftigelse og udbetaling af  

 underhold til arbejdsløse hænger sammen«.
Forslagsstillerne vil derfor advare imod at traktatfæste den nuværende  

 social- og arbejdsmarkedsprotokol.
Med det nuværende samarbejde mellem  

 EU-landene - hvor kun England står udenfor - er der allerede gået et stykke  

 vej.
Men en traktatfæstelse af protokollen vil kunne bruges til en yderligere  

 centralisering og samordning af social- og arbejdsmarkedspolitikken.
Vi er af  

 den opfattelse, at dette sammen med de to forskellige udvalg (»Det  

 stående Udvalg for beskæftigelse« samt det nye »Udvalg for  

 Beskæftigelses- og Arbejdsmarkedspolitikken«) skal bruges til en  

 politisk samordning af EU-landenes social- og arbejdsmarkedspolitik.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om dansk nej til yderligere  

 EU-beføjelser med hensyn til social- og arbejdsmarkedspolitikken.
(Beslutningsforslag nr.
B 24).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
