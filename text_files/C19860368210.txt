Til samtlige faglige efteruddannelsesudvalg Med den nye lov om arbejdsmarkedsuddannelserne, der trådte i kraft den 1.  

 juli 1986 blev åbnet mulighed for at gennemføre virksomhedstilpassede kurser  

 med nedsatte statstilskud.
 Sigtet med virksomhedstilpassede kurser med nedsatte statstilskud er at  

 give en enkelt virksomhed eller grupper af virksomheder mulighed for at få  

 gennemført kurser, der er tilpasset virksomhedens specifikke  

 uddannelsesbehov, som et supplement til de etablerede uddannelsestilbud.
 Det er regeringens opfattelse, at man med de intentioner, der er lagt i  

 den nye lov om arbejdsmarkedsuddannelserne specielt omkring  

 virksomhedstilpassede kurser, kan udvide uddannelsesaktiviteten inden for de  

 givne bevillinger og samtidig gøre det muligt, at medarbejderne gennem  

 uddannelsestilbud kan få indsigt i ny viden om teknologiens indpas i dansk  

 industri.
 For således af følge regeringens intentioner og opnå en bedre udnyttelse  

 af bevillingerne til arbejdsmarkedsuddannelserne skal direktoratet opfordre  

 samtlige efteruddannelsesudvalg til i udvalgenes samarbejde med  

 virksomhederne at virke for en forøgelse af uddannelsesaktiviteten ved at  

 overveje en øget anvendelse af virksomhedstilpassede kurser ved planlægning  

 af uddannelser, der sigter mod virksomhedernes særlige behov.
