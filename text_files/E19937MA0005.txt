 Momsnævnet har truffet afgørelse om, at en virksomhed kunne fratrække  

 købsmomsen af modetøj, som virksomheden gratis stillede til rådighed for et  

 ugeblad til anvendelse som gevinster i konkurrencer i ugebladet.
Den omhandlede virksomhed var agent for og eneforhandler af modetøjet i  

 Danmark.
Ugebladet bragte i forbindelse med konkurrencerne en omtale af  

 modetøjet.
 Virksomheden forestod forsendelse af gevinsterne, vedlagt et  

 lykønskningskort fra ugebladet til vinderen og et varekatalog.  

 Udlodningsbeløbet udgjorde ved sagens afgørelse ca. 60.000 kr. årligt.
 Momsnævnet fandt, at omtale i ugeblade af det modetøj, som virksomheden  

 var dansk eneforhandler af, med nævnelse af virksomhedens navn kunne medvirke  

 til at fremme omsætningen i den momsregistrerede virksomhed på samme måde som  

 reklame.
 Virksomheden kunne derfor medregne momsen ved indkøbet af de nævnte  

 gevinster til den indgående afgift efter reglerne i momslovens § 15, stk. 3,  

 jf. § 16, stk. 1.
 Se også Mn.1044.
