I medfør af § 2 i lov nr. 228 af 19. maj 1971 om statens byggevirksomhed m.v. fastsættes følgende:
Formål og anvendelsesområde § 1.  Bekendtgørelsen har til formål at fremme størst  

 mulig genanvendelse og ressourceudnyttelse af byggeaffald.
Bekendtgørelsen  

 finder anvendelse ved ombygning og nedrivning af statsbygninger, hvorved der  

 forventes at fremkomme mere end 10 tons byggeaffald.
 Arbejdets udførelse m.v.
 § 2.  Det påhviler bygherren at drage omsorg for, at  

 nedrivning af statsbygninger udføres som selektiv nedrivning i  

 overensstemmelse med de retningslinier, der er fastlagt i brancheaftale NMK  

 96 af 28. november 1996 om selektiv nedbrydning m.v. mellem miljø- og  

 energiministeren og Entreprenørforeningens Nedbrydningssektion og tiltrådt af  

 Boligministeriet til brug inden for statslig byggevirksomhed.
Udbud § 3.  I opfordring til at afgive bud samt i  

 udbudsmateriale indarbejdes krav om, at arbejdet udføres som selektiv  

 nedrivning i overensstemmelse med de retningslinier, der er fastlagt i  

 brancheaftalen som nævnt i § 2.
Entrepriseaftale § 4.  I entrepriser, hvor den udførende på tidspunktet  

 for entrepriseaftalens indgåelse er omfattet af brancheaftalen som nævnt i §  

 2, indføjes i entrepriseaftalen en bestemmelse, hvorefter den udførendes  

 forpligtelse efter brancheaftalens § 1, stk. 2, til at overholde  

 brancheaftalen først ophører ved arbejdets aflevering, uanset om den  

 udførende forinden ikke længere måtte være omfattet af brancheaftalen.
 Stk. 2.  I øvrige entrepriser indarbejdes i  

 entrepriseaftalen bestemmelse om, at arbejdet udføres som selektiv nedrivning  

 i overensstemmelse med §§ 1-10 i brancheaftalen som nævnt i § 2.
Ikrafttrædelse § 5.  Bekendtgørelsen træder i kraft den 1. maj 1997.
