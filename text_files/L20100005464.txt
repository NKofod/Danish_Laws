Bekendtgørelse om Lissabontraktaten af 13. december 2007 om ændring af traktaten om Den Europæiske Union og traktaten om oprettelse af Det Europæiske Fællesskab Efter at de kontraherende parter til Lissabontraktaten af 13. december 2007 om ændring af traktaten om Den Europæiske Union og traktaten om oprettelse af Det Europæiske Fællesskab og visse tilknyttede akter med tilhørende protokoller og erklæringer har deponeret deres ratifikationsinstrumenter hos Den Italienske Republiks Regering, er traktaten i henhold til dens artikel 6, stk. 2, trådt i kraft den 1. december 2009.
 Lissabontraktaten om ændring af traktaten om Den Europæiske Union og traktaten om oprettelse af Det Europæiske Fællesskab og visse tilknyttede akter med tilhørende protokoller og erklæringer er optrykt som bilag til lov nr. 321 af 30. april 2008, Lovtidende A.
