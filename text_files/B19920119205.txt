(Mønsterbekendtgørelsen) I medfør af § 7, § 8, § 14, stk. 1, § 46 og § 47 i lov om mønstre, jf.  

 lovbekendtgørelse nr. 251 af 17. april 1989, samt efter bemyndigelse i  

 henhold til Industriministeriets bekendtgørelse nr. 416 af 27. maj 1992  

 fastsættes (* 1):
Mønsteransøgningens indlevering og  

 journalisering § 1.  Mønsteransøgninger indleveres til  

 Patentdirektoratet.
 § 2.  En mønsteransøgning skal være skriftlig.  

 Ansøgningsblanketter udleveres vederlagsfrit af Patentdirektoratet.
Stk. 2.  Ansøgningen skal være underskrevet af ansøgeren  

 eller dennes fuldmægtig og angive Stk. 3.  Som bilag skal medfølge Stk. 4.  Registreringsmyndigheden kan undtage fra kravet  

 om skriftlig fuldmagt.
 Stk. 5.  Med ansøgningen skal følge det fastsatte  

 ansøgningsgebyr.
 Stk. 6.  En ansøgning hastebehandles på ansøgers  

 skriftlige begæring mod betaling af det fastsatte gebyr herfor.
§ 3.  Ansøgningen med bilag skal være affattet på  

 dansk, norsk eller svensk.
Registreringsmyndigheden kan forlange, at  

 vareangivelsen affattes på dansk.
Stk. 2.  Er et dokument affattet på et andet sprog end  

 bestemt i stk. 1, 1. pkt., skal der indleveres en oversættelse.
Oversættelsen  

 kan kræves bekræftet af en translatør eller på anden af Patentdirektoratet  

 godkendt måde.
Registreringsmyndigheden kan undtage fra kravet om  

 oversættelse.
 § 4.  Afbildninger, som viser mønstret, og som kan  

 være fotografier eller tegninger, skal indleveres i 3 eksemplarer i et  

 format, der ikke overstiger A4 (21 cm x 29,7 cm). Er formatet mindre end A4,  

 skal 2 eksemplarer være gengivet på papir i format A4. Afbildninger skal være  

 egnet til reproduktion i sort/hvidt tryk også i ændret størrelse.
Stk. 2.  Indleverer ansøgeren model af mønstret, skal  

 den være af holdbart materiale.
Modellen må ikke på nogen led være større end  

 40 cm eller veje mere end 4 kg.
Modeller af fordærveligt eller farligt  

 materiale kan ikke indleveres.
Stk. 3.  Omfatter en ansøgning flere mønstre, jf.  

 mønsterlovens § 11, skal der indleveres særskilte afbildninger af hvert  

 mønster.
Afbildninger og eventuelle modeller skal være tydeligt mærket med  

 fortløbende numre.
 § 5.  Patentdirektoratet forsyner ansøgningen med  

 ansøgningsnummer og angivelse af den dag, ansøgningen blev indleveret.
 § 6.  Patentdirektoratet fører en journal over  

 indleverede ansøgninger.
Stk. 2.  I journalen angives for hver ansøgning Stk. 3.  Journalen er for den enkelte ansøgning  

 offentligt tilgængelig, når ansøgningen bliver almindeligt tilgængelig.  

 Patentdirektoratet kan dog bestemme, at visse af de i stk. 2 nævnte  

 oplysninger skal være offentligt tilgængelige inden nævnte tidspunkt.
 Prioritet m.v.
§ 7.  Er et mønster indeholdt i en ansøgning om  

 mønsterregistrering eller om brugsmodelbeskyttelse i et andet land, som er  

 tilsluttet Pariserkonventionen af 20. marts 1883 om beskyttelse af den  

 industrielle ejendomsret, og søges mønstret registreret her i landet inden 6  

 måneder fra ansøgningsdagen i dette andet land, skal ansøgningen i forhold  

 til mønsterlovens §§ 2 og 6 betragtes som indleveret samtidig med ansøgningen  

 i dette andet land.
Den samme ret til prioritet gælder, selv om den tidligere  

 ansøgning om beskyttelse ikke hidrører fra et land, der er tilsluttet  

 konventionen, når en tilsvarende prioritet fra en dansk mønsteransøgning  

 indrømmes i det land, hvor den tidligere ansøgning blev indleveret, og  

 lovgivningen i det pågældende land i hovedsagen stemmer overens med  

 konventionen.
 Stk. 2.  Deles en ansøgning i henhold til § 11, skal  

 begæring om prioritet for stamansøgningen uden særskilt begæring også gælde  

 for nye ansøgninger, der fremkommer herved.
 Stk. 3.  Tilbagekaldelse af prioritet skal ske i en  

 særskilt skrivelse.
§ 8.  Registreringsmyndigheden kan forlange, at den  

 begærede prioritet dokumenteres ved indsendelse af attest fra den myndighed,  

 der har modtaget den oprindelige ansøgning.
Attesten skal angive dagen for  

 den oprindelige ansøgnings indlevering og ansøgerens navn eller firmanavn.  

 Registreringsmyndigheden kan tillige forlange indleveret en af den nævnte  

 myndighed bekræftet kopi af ansøgningen og medfølgende afbildninger, som  

 viser mønstret.
 Stk. 2.  Indsender ansøgeren ikke den krævede  

 dokumentation rettidigt, bortfalder ansøgerens ret til prioriteten.
 § 9.  For at en ansøgning skal kunne danne grundlag  

 for prioritet efter § 7, skal den være den første, hvori mønstret er angivet.
Stk. 2.  Har den, som har indleveret den første  

 ansøgning, eller hans retsefterfølger senere sammesteds indleveret en  

 ansøgning vedrørende samme mønster, skal den senere ansøgning dog kunne  

 påberåbes som prioritetsbegrundende, forudsat at den første ansøgning ved  

 indleveringen af den sidste er taget tilbage, henlagt eller afslået uden at  

 mønstret har været gjort almindelig tilgængelig, og forudsat at den ikke  

 danner grundlag for nogen bestående rettighed eller har tjent som grundlag  

 for krav om prioritet.
Er prioritet opnået på grundlag af en sådan senere  

 ansøgning, kan den tidligere ansøgning ikke længere påberåbes som  

 prioritetsbegrundende.
 § 10.  Ved ansøgning om samregistrering, jf.  

 mønsterlovens § 11, kan prioritet kræves for et eller flere af mønstrene.
Stk. 2.  Prioritet kan ved sådan ansøgning påberåbes på  

 grundlag af flere ansøgninger, selv om disse er indleveret i forskellige  

 lande.
Begæres prioritet på grundlag af flere ansøgninger, begynder de  

 frister, der løber fra prioritetsdagen, at løbe fra den tidligste  

 prioritetsdag.
 § 11.  Omfatter en ansøgning flere mønstre, kan  

 ansøgeren dele ansøgningen i flere ansøgninger, som på ansøgerens begæring  

 skal anses for indleverede samtidig med den oprindelige ansøgning.
Ansøgningens behandling § 12.  Ved undersøgelsen af mønstrets registrerbarhed  

 tager registreringsmyndigheden hensyn til alt, hvad den har kendskab til.
 Stk. 2.  Registreringsmyndighedens undersøgelse omfatter  

 ikraftværende danske mønsterregistreringer og danske verserende ansøgninger.  

 Yderligere omfatter undersøgelsen danske mønsterregistreringer, der er  

 slettet inden for de sidste 5 år fra ansøgningens indleveringsdato.
 § 13.  Ved kollision med en ældre mønsteransøgning kan  

 behandlingen af en yngre ansøgning stilles i bero, indtil den ældre ansøgning  

 er afgjort eller er blevet almindelig tilgængelig.
 Ansøgningens bekendtgørelse m.v.
§ 14.  Bekendtgørelse om ansøgningens almindelige  

 tilgængelighed skal indeholde oplysninger om Stk. 2.  Bekendtgørelse af ansøgninger efter  

 mønsterlovens § 18, stk. 1, skal indeholde angivelse af § 15.  Dansk Mønstertidende, jf. § 26, skal indeholde  

 oplysning om adgangen til at nedlægge indsigelse mod registreringen af et  

 mønster.
 Stk. 2.  Indsigelser og senere indlæg fra indsigere og  

 ansøgere skal indleveres til registreringsmyndigheden i 2 eksemplarer.
 Stk. 3.  Indsigelsen skal være ledsaget af begrundelse.
§ 16.  Indkommer der under behandlingen af en  

 mønsteransøgning uden for det tidsrum, hvor indsigelse kan nedlægges,  

 skrivelser af betydning for bedømmelse af ansøgningen, underrettes ansøgeren  

 herom.
Den, som har indsendt en sådan skrivelse, oplyses om, at der er adgang  

 til at nedlægge indsigelse, når mønsteransøgningen måtte blive bekendtgjort,  

 medmindre skrivelsen drejer sig om bedre ret til mønstret.
 Mønsterregistret m.v.
 § 17.  Patentdirektoratet fører et register over de  

 mønstre, der er registreret her i landet.
 § 18.  Når endelig afgørelse om registrering af et  

 mønster foreligger, indføres det i registret, og registreringsbevis tilsendes  

 registreringsindehaveren.
Stk. 2.  I mønsterregistret angives oplysninger om Stk. 3.  Ved samregistrering tildeles alle mønstre et  

 fælles registreringsnummer.
§ 19.  Har flere ansøgere på samme dag indleveret  

 ansøgninger om registrering af mønstre, som ikke væsentligt adskiller sig fra  

 hinanden, sker der ved registreringen notering herom i mønsterregistret og på  

 registreringsbeviset.
Ved noteringen angives ansøgnings- eller  

 registreringsnummer for det eller de mønstre, som har lighed med det mønster,  

 der er omfattet af den pågældende registrering.
Stk. 2.  Har en ansøger på samme dag indleveret flere  

 ansøgninger om registrering af mønstre, som er forbillede for samme vare  

 eller lignende varer, sker der ved registreringen notering herom i  

 mønsterregistret og på registreringsbeviset.
Ved noteringen angives  

 ansøgnings- eller registreringsnummer for det eller de øvrige mønstre.
 § 20.  Bekendtgørelse af registreringen, jf.  

 mønsterlovens § 23, stk. 1, indeholder oplysning om registreringsdato,  

 registreringsnummer og henvisning til den tidligere bekendtgørelse.
 § 21.  Når registreringsmyndigheden modtager  

 meddelelse om en endelig afgørelse af de sagsanlæg, der er omhandlet i  

 mønsterlovens § 42, stk. 1, sker der notering herom i registret.
§ 22.  Notering efter mønsterlovens § 27 om overgang  

 af retten til et registreret mønster, meddelelse af licens, pantsætning eller  

 foretagelse af udlæg indeholder navnet eller firmanavnet og postadresse på  

 indehaveren af den pågældende ret samt tidspunktet for rettighedens  

 stiftelse.
Efter begæring noteres for licenser, om mønsterhaverens ret til at  

 give yderligere licens er begrænset.
Kan spørgsmålet om notering ikke  

 umiddelbart afgøres, anføres det i registret, at begæring om notering er  

 fremsat.
 Stk. 2.  Anmeldte ændringer i fuldmagtsforhold eller i  

 mønsterhaverens navn eller firmanavn og postadresse noteres i registret.
 Stk. 3.  Begæring om notering som nævnt i stk. 1 og 2  

 skal være skriftlig og ledsaget af behørig dokumentation for ændringen.
 § 23.  Er mønsterregistreringen fornyet, noteres dette  

 i mønsterregistret.
 Stk. 2.  Bekendtgørelse om fornyelsen indeholder  

 oplysning om registreringsnummer og datoen for registreringsperiodens udløb.
 Stk. 3.  Er anmodning om registreringens fornyelse ikke  

 indleveret ved registreringsperiodens udløb, sender registreringsmyndigheden  

 registreringshaveren eller dennes fuldmægtig underretning herom.  

 Registreringsmyndigheden er uden ansvar for manglende underretning.
 § 24.  Er registreringen ophørt, slettes mønstret i  

 registret.
 Stk. 2.  Når et mønster slettes af registret, eller når  

 retten til et registreret mønster overføres til en anden ved endelig dom,  

 bekendtgøres dette.
Øvrige bestemmelser § 25.  Mønsterlovens §§ 12 og 45 anvendes ikke overfor  

 norske eller svenske ansøgere eller mønsterhavere.
 § 26.  Bekendtgørelser sker i Dansk Mønstertidende,  

 som udgives af Patentdirektoratet.
 § 27.  Mønstre registreres i overensstemmelse med den  

 ifølge Locarno-arrangementet af 8. oktober 1968 gældende klassifikation, jf.  

 den fortegnelse over klasserne, der er optaget som bilag til denne  

 bekendtgørelse.
 § 28.  Reservedele og tilbehør til luftfartøjer kan  

 uanset en mønsterregistrering indføres her til landet og anvendes til  

 reparation af luftfartøjer hjemmehørende i en anden stat, som er tilsluttet  

 konventionen af 7. december 1944 angående international civil luftfart og  

 enten er tilsluttet Pariserkonventionen af 20. marts 1883 om beskyttelse af  

 industriel ejendomsret eller har en mønsterlovgivning, som anerkender  

 forbilleder for en vares udseende eller for et ornament gjort af statsborgere  

 i en anden stat, der er tilsluttet den førstnævnte konvention, og som  

 beskytter disse forbilleder for en vares udseende eller for et ornament ved  

 en lovgivning, der i hovedsagen stemmer overens med Pariserkonventionen.
Ikrafttrædelse § 29.  Bekendtgørelsen træder i kraft den 1. januar  

 1993. Samtidig ophæves Handelsministeriets bekendtgørelse nr. 465 af 15.  

 september 1976 om ansøgning og registrering af mønstre.
Patentdirektoratet, den 23. december  

 1992 Per Lund Thoft / Sonja Bjerregaard Christiansen Bilag 1 Fortegnelse over mønsterklasser jf. § 27 Klasse 1 - Næringsmidler.
 Klasse 2 - Beklædningsgenstande og sy- og besætningsartikler til  

 beklædning.
 Klasse 3 - Varer til rejsebrug, etuier, parasoller og varer til personlig  

 brug (ikke indeholdt i andre klasser).
 Klasse 4 - Børstenbindervarer.
 Klasse 5 - Tekstilmetervarer, folier eller ark af kunstige eller naturlige  

 materialer.
 Klasse 6 - Møbler og andre boligudstyrsartikler.
 Klasse 7 - Husholdningsartikler (ikke indeholdt i andre klasser).
 Klasse 8 - Værktøj og isenkramvarer.
 Klasse 9 - Emballage og beholdere til transport eller håndtering af varer.
 Klasse 10 - Ure og andre måleinstrumenter, instrumenter til kontrol og  

 signalgivning.
 Klasse 11 - Udsmykningsartikler.
 Klasse 12 - Transportmidler og hejseapparater.
 Klasse 13 - Udstyr til produktion, distribution og transformation af  

 elektricitet.
 Klasse 14 - Udstyr til optagelse og gengivelse af data,  

 telekommunikationsudstyr.
 Klasse 15 - Maskiner (ikke indeholdt i andre klasser).
 Klasse 16 - Fotografiske, kinematografiske og optiske artikler.
 Klasse 17 - Musikinstrumenter.
 Klasse 18 - Trykkeri- og kontormaskiner.
 Klasse 19 - Papirhandlervarer og kontorartikler, materiale til brug for  

 kunstnere og til undervisning.
 Klasse 20 - Udstyr til salg og reklame, skilte.
 Klasse 21 - Varer til spil, leg og sport, telte.
 Klasse 22 - Våben, pyrotekniske artikler, tilbehør til jagt, fiskeri og  

 udryddelse af skadedyr.
 Klasse 23 - Udstyr til distribution af væsker og luftarter, sanitets-,  

 opvarmnings-, ventilations- og luftkonditioneringsudstyr, fast brændsel.
 Klasse 24 - Medicinal- og laboratorieudstyr.
 Klasse 25 - Bygninger og byggeelementer.
 Klasse 26 - Belysningsapparatur.
 Klasse 27 - Tobak og artikler for rygere.
 Klasse 28 - Farmaceutiske og kosmetiske artikler og produkter,  

 toiletartikler og -apparater.
 Klasse 29 - Indretninger og udstyr til bekæmpelse af og beskyttelse mod  

 brand, til beskyttelse mod og redning i tilfælde af ulykker.
 Klasse 30 - Artikler og udstyr til pleje og behandling af dyr.
 Klasse 31 - Maskiner og apparater til tilberedning af mad og drikke (ikke  

 indeholdt i andre klasser).
 Klasse 99 - Diverse.
 (* 1) Ordene »gebyr« og »gebyrer« omfatter samme  

 begreb som ordene »afgift« og »afgifter« i mønsterloven.
