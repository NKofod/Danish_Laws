 Direktoratet har den 20. oktober 1983 tilskrevet samtlige af ministeriet  

 anerkendte klassifikationsselskaber som følger:
»I medfør af § 19, stk. 2 i bekendtgørelse nr. 351 af 26. juni 1981  

 om syn og certifikater m.v. som ændret ved bekendtgørelse nr. 459 af 27.  

 september 1983 bemyndiger direktoratet herved med virkning fra nærværende  

 skrivelses dato klassifikationsselskaberne til på skibstilsynets vegne og med  

 ansvar over for dette at foretage det i § 1.6.1.3, kapitel 1, i »Code  

 for the Construction and Equipment of Mobile Offshore Drilling Units«  

 (MODU-koden), jfr.
IMCO resolution A. 414, nævnte mellemliggende syn på  

 danske bevægelige boreplatforme, der er optaget i selskabernes klasse, og som  

 på tidspunktet for det pågældende syns afholdelse befinder sig udenfor dansk  

 kontinentalsokkelområde.
Endvidere bemyndiges selskabet til efter afholdt syn  

 at påtegne den pågældende boreplatforms »Sikkerhedscertifikat for  

 bevægelige boreplatforme« herom.
Det mellemliggende syn skal foretages med mellemrum af højst 15 måneder og  

 dets indhold og omfang skal være således, at bestemmelserne i § 1.6.1.3,  

 kapitel 1, i MODU-koden er opfyldt.
Det er en forudsætning for bemyndigelsen,  

 at der for de enkelte boreplatforme gives direkroratet oplysning om de påbud  

 af væsentlig betydning for sikkerheden, der er givet og opfyldt i forbindelse  

 med hvert enkelt syn.
