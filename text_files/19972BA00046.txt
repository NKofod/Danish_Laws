Nr BSF 46 Forslag til folketingsbeslutning om at respektere de strejkendes ret til  

 at tage stilling til de overenskomster, de skal arbejde under Fremsat af Jette Gottlieb (EL) Frank Aaen (EL) den 6. maj 1998 Folketinget opfordrer regeringen til at oversende teksten i kapitel 1 i  

 lovforslag nr.
L 86 om fornyelse af visse kollektive overenskomster m.v. til  

 arbejdsmarkedets parter som en mæglingsskitse, der kan danne grundlag for  

 videre forhandinger med henblik på at nå et resultat, der kan sendes til  

 urafstemning efter de gældende regler.
Bemærkninger til forslaget Da Enhedslisten mener, konflikten på arbejdsmarkedet skal løses af  

 parterne selv, jævnfør ILO's konventioner, som er tiltrådt af Danmark,  

 opfordres regeringen til at respektere, at de strejkende selv skal tage  

 stilling til de overenskomster, de skal arbejde under.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at respektere de strejkendes ret  

 til at tage stilling til de overenskomster, de skal arbejde under.
(Beslutningsforslag nr.
B 46).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
