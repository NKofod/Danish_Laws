 I forbindelse med opførelse af enfamiliehuse på byggegrunde, der tilhører  

 kunderne, varetager de fleste leverandørvirksomheder tillige  

 byggeadministrationen, der bl a består i udarbejdelse af anlægsplaner og  

 finansieringsplaner, udfærdigelse af økonomiske opstillinger mv, indgåelse af  

 entreprisekontrakter med håndværkere, udfærdigelse af ansøgninger om byggelån  

 samt optagelse og administration af lånet, rådgivning med hensyn til  

 ejendommens endelige prioritering, udfærdigelse af andragende om forhåndslån  

 og endelige lån, ekspedition af prioriteringen, føring og udarbejdelse af  

 byggeregnskab og forhandling med de i byggeriet implicerede.
 Vederlaget for byggeadministrationen er i nogle tilfælde indbefattet i  

 typehusenes pris, medens det i andre tilfælde faktureres særskilt.
 Der skal svares afgift af det fulde vederlag for typehusene, og der kan  

 ikke foretages noget fradrag for byggeadministrationen, uanset om denne  

 faktureres særskilt.
 Såfremt afsætningen af typehusene sker gennem et særligt salgsselskab,  

 skal dette selskab svare afgift af det fulde vederlag for husene.
 Afgørelsen er ændret ved Mn.287. Se også Højesterets dom af 21. oktober  

 1970.
