Cirkulære om aftale om pensionsbidrag af tillæg til tjenestemandsansatte og tjenestemandslignende ansatte lærere ved en række videregående uddannelsesinstitutioner Generelle bemærkninger 1. Finansministeriet og Akademikernes Centralorganisation har indgået vedlagte aftale om pensionsbidrag af tillæg til tjenestemandsansatte og tjenestemandslignende ansatte lærere ved en række videregående uddannelsesinstitutioner.
 2. Aftalen er ændret, således at med virkning fra 1. april 2009 hæves:
 1. Tillæg til lektorer omfattet af Undervisningsministeriets notater om stillingsstrukturer fra 40.000 kr. til 44.000 kr.
 2. Tillæg til lektorer ansat pr. 1. august 1992 eller senere ved lærerseminarier, samt ved husholdningsøkonomseminarierne fra 58.900 kr. til 60.900 kr.
 3. Tillæg til lektorer ansat pr 1. juni 1998 eller senere ved Danmarks Erhvervspædagogiske Læreruddannelse fra 58.900 kr. til 60.900 kr.
3. For at lette overblikket er cirkulærebemærkninger, der relaterer sig til en enkelt bestemmelse, nu opført som bemærkning til denne bestemmelse.
Andre bemærkninger er opført forrest i cirkulæret under Generelle bemærkninger.
De redaktionelle ændringer medfører ikke nogen ændringer i bestemmelsernes, hhv. bemærkningernes retlige status.
 4. Cirkulæret har virkning fra den 1. april 2008.
 Samtidig ophæves cirkulærerne af hhv. 17. august 2005 (Perst. nr. 045-05) og 8. november 2007 (Perst. nr. 089-07) om pensionsbidrag af tillæg til tjenestemandsansatte og tjenestemandslignende ansatte lærere ved en række videregående uddannelsesinstitutioner.
Personalestyrelsen, den 19. juni 2009 Sofie Nilsson Aftale om pensionsbidrag af tillæg til tjenestemandsansatte og tjenestemandslignende ansatte lærere ved en række videregående uddannelsesinstitutioner I medfør af tjenestemandslovens § 45, stk. 1, og § 2, stk. 2, i hovedaftalen mellem finansministeren og tjenestemændenes centralorganisationer aftales følgende:
 Kapitel 1. Aftalens område mv.
§ 1. Dækningsområde Aftalen omfatter tjenestemandsansatte og tjenestemandslignende ansatte lærere, adjunkter og lektorer mv. ved følgende videregående uddannelsesinstitutioner:
1) Professionshøjskoler 2) Den Frie Lærerskole i Ollerup, 3) Navigationsskoler 4) Maritime uddannelsescentre, som ikke er omfattet af nyt lønsystem.
 Aftalen omfatter tillige lærere, som er virksomhedsoverdraget fra Danmarks Pædagogiske Universitet og beskæftiget ved ovennævnte institutioner.
Kapitel 2. Tillæg § 2. Pensionsgivende tillæg Ansættelsesmyndigheden indbetaler et pensionsbidrag på 17,1 pct., af nedenstående tillæg.
Uddannelse til lærer og uddannelse i ernæring og sundhed 1. Tillæg på henholdsvis 26.000 kr. og 33.500 kr. til adjunkter og 58.900 kr. til lektorer ved læreruddannelsen samt ved uddannelsen for ernæring og sundhed, der er ansat pr. 1. august 1992 eller derefter.
Med virkning fra 1. april 2009 hæves tillægget på 58.900 kr. til 60.900 kr. til lektorer.
 2. Tillæg på henholdsvis 26.000 kr., 33.500 kr. og 47.700 kr. til adjunkter og lektorer ved læreruddannelsen samt ved uddannelsen for ernæring og sundhed, der er ansat før 1. august 1992.
 3. Tillæg på 34.400 kr. for varetagelse af pædagogisk/administrative hverv på læreruddannelsen.
 4. Tillæg på 18.300 kr. for varetagelsen af funktionen som inspektor ved læreruddannelsens hf-kursus.
 5. Tillæg på 9.800 kr. til hf-inspektorer ved læreruddannelsen med tilknyttet hf-kursus.
 6. Tillæg på 33.200 kr. for  uden for arbejdstiden  at lægge skema for læreruddannelsen ved Blaagaard/KDAS.
 7. Tillæg på henholdsvis 26.000 kr. og 33.500 kr. til adjunkter og 44.200 kr. til lektorer ansat ved Den Frie Lærerskole i Ollerup.
Adjunkter og lektorer virksomhedsoverdraget fra Danmarks Pædagogiske universitet 1. Tillæg på henholdsvis 33.500 kr. og 49.800 kr. til adjunkter og lektorer, der er virksomhedsoverdraget fra Danmarks Pædagogiske Universitet.
Uddannelser mv. for sløjdlærere 1. Tillæg på 26.000 kr., 33.500 kr. og 44.200 kr. til lærere ved sløjdlærerskoler.
Pædagoguddannelsen 1. Tillæg på 21.700 kr. til lærere mv. ved uddannelsen til pædagog mv.
 Supplerende tillæg på 8.500 kr. til lærere ansat før den 1. august 2000.
 2. Tillæg på 26.000 kr. til adjunkter og 40.000 kr. til lektorer, som pr. 1. august 2000 eller senere omfattes af Undervisnings-ministeriets notat af 22. februar 1999 om stillingsstruktur ved seminarier, der uddanner pædagoger.
 Supplerende tillæg på 8.500 kr. til lærere ansat før den 1. august 2000. Med virkning fra 1. april 2009 hæves tillægget fra 40.000 kr. til 44.000 kr.
 3. Tillæg på 34.300 kr. for varetagelse af den pædagogisk/administrative funktion.
 4. Tillæg på henholdsvis 15.700 kr.og 27.500 kr. til praktikledere klassificeret i lønramme 30, skalatrin 43.
 Tillæg på 17.400 kr. til praktikledere, der varetager den pædagogisk/ administrative funktion.
Uddannelse i tekstil og formidling 1. Tillæg på 21.700 kr. til lærere ved håndarbejdsseminarier.
 Supplerende tillæg på 8.500 kr. til lærere ansat før den 1. august 2000.
 2. Tillæg på 26.000 kr. til lærere, der følger 16/31-lønramme­forløbet og som er beskæftiget med undervisning.
 Supplerende tillæg på 8.500 kr. til lærere ansat før den 1. august 2000.
3. Tillæg på 26.000 kr. til adjunkter og 40.000 kr. til lektorer, som pr. 1. august 2000 eller senere omfattes af Undervisningsministeriets notat af 22. februar 1999 om stillingsstruktur ved håndarbejds­seminarierne.
Med virkning fra 1. april 2009 hæves tillægget fra 40.000 kr. til 44.000 kr.
 Supplerende tillæg på 8.500 kr. til lærere ansat før den 1. august 2000.
Danmarks Erhvervspædagogiske Læreruddannelse 1. Tillæg på henholdsvis 26.000 kr. og 33.500 kr. til adjunkter og 58.900 til lektorer. ved Danmarks Erhvervspædagogiske Læreruddannelse, der er ansat pr.
1. juni 1998 eller derefter.
Med virkning fra 1. april 2009 hæves tillægget fra 58.900 til 60.900 kr.
 2. Tillæg på henholdsvis 26.000 kr. og 34.000 kr. til lærere, der er ansat ved Danmarks Erhvervspædagogiske Læreruddannelse før 1. juni 1998, og som ikke er omfattet af stillingsstrukturen.
 3. Tillæg på 63.100 kr. til stillinger som kursusleder.
Navigationsskoler 1. Tillæg på 13.500 kr. til hjælpelærere og naviga­tionslærere ved navigationsskoler.
 2. Tillæg på 26.000 kr. til adjunkter og 40.000 kr. til lektorer. til lektorer, som pr. 1. august 1999 eller senere omfattes af Søfartsstyrelsens notat af 6. august 1999 om stillingsstruktur på navigationsskoler.
 3. Tillæg på 24.600 kr. for varetagelse af funktionen som afdelingsleder ved Marstal Navigationsskole.
 Stk. 2. Den ansattes andel af pensionsbidraget anses at udgøre 1/3.
 Stk. 3. Pensionsbidragene indbetales til Magistrenes Pensionskasse.
 Cirkulærebemærkninger til § 2:
 Alle tillæg er angivet i årligt grundbeløb pr. 1. oktober 1997.
Kapitel 3. Ikrafttræden § 3. Ikrafttræden mv.
 Aftalen har virkning fra den 1. april 2008.
 Samtidig ophæves aftalerne af hhv. 17. august 2005 (Perst. nr. 045-05) og 7. november 2007 (Perst. nr. 089-07) om pensionsbidrag af tillæg til tjenestemandsansatte og tjenestemandslignende ansatte lærere ved en række videregående uddannelsesinstitutioner.
