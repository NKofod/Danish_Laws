 Resumé  


  

 Ombudsmanden besøgte i april og juni 1989 - efter indbydelse fra  

 Vestsjællands Amtskommune - følgende afdelinger på Amtshospitalet i Nykøbing  

 Sjælland: Enggården (Sikringsanstalten), Birkehus 1 (akut modtageafdeling),  

 Birkehus 2 (Retspsykiatrisk afdeling), Skovhus (afdeling for yngre  

 langtidspatienter) samt Elmehus, Pilehus 1 og Pilehus 2 (gerontopsykiatriske  

 afdelinger).
 Ombudsmanden fremhævede navnlig over for Vestsjællands  

 Amtskommune, at beskæftigelsestilbuddene til patienterne på Enggården var for  

 få, at Birkehus 1 og Birkehus 2 var bygningsmæssigt utilstrækkelige, samt at  

 der var behov for forbedring af de fysiske forhold på Pilehus 1 og Pilehus 2.
Det var ombudsmandens generelle indtryk, at  

 beskæftigelsesmulighederne for patienterne på amtshospitalet var for få, og  

 at  

 dette især skyldtes, at det ikke havde været muligt for hospitalet at få  

 besat  

 en række ledige ergoterapeutstillinger. (J. nr. 1988-1729-618) Besøg på Amtshospitalet i Nykøbing Sjælland.
 Den 7. april og den 8. juni  

 1989 besøgte jeg - efter invitation fra Vestsjællands Amtskommune -  

 Amtshospitalet i Nykøbing Sjælland.
 Jeg besøgte følgende afdelinger på amtshospitalet:
 ·  

  

 	  

 Sikringsanstalten, Enggården (P 1, P 2 og P  

 3).
 ·  

  

 	  

 Retspsykiatrisk Afdeling, Birkehus 2.
 ·  

  

 	  

 Lukket voksenpsykiatrisk Afdeling, Birkehus  

 1.
 ·  

  

 	  

 Gerontopsykiatrisk Modtageafdeling,  

 Elmehus.
 ·  

  

 	  

 To gerontopsykiatriske Afdelinger, Pilehus  

 1 og 2.
 ·  

  

 	  

 Specialafdelingen for  

 skizofrene/grænsepsykotiske, Skovhus.
 Under besøgene havde jeg  

 drøftelser med hospitalets ledelse og personalerepræsentanter.
 Jeg havde endvidere samtaler  

 med en række patienter, som havde ønsket at tale med mig, og jeg gennemgik et  

 udvalg af journaler og bæltebøger (de bøger, hvori der gøres optegnelse om  

 anvendelse af fiksering).
 Ombudsmanden har tidligere (i  

 1972) aflagt besøg i Sikringsanstalten, da anstalten stadig var beliggende i  

 de  

 gamle bygninger fra 1918. Besøget havde dengang karakter af en egentlig  

 inspektion, idet Sikringsanstalten var statslig og hørte under det daværende  

 Direktoratet  

 for Statshospitalerne.
 Uanset at mine besøg på  

 Amtshospitalet i Nykøbing Sjælland ikke havde karakter af egentlige  

 inspektioner,  

 afgav jeg efter aftale med repræsentanter for amtskommunen og hospitalet  

 følgende rapport om besøget, jf. § 3 i instruksen for Folketingets  

 Ombudsmand:
 "...
I.
Generelt om Amtshospitalet i Nykøbing Sjælland.
Amtshospitalet i Nykøbing Sjælland ligger meget smukt op til en skov.
De  

 enkelte afdelinger er beliggende i mindre bygninger, som ligger spredt på  

 hospitalets område.
Afdelingerne ligger i stueetage og på 1. sal.
Enkelte  

 patienter bor i værelser på 2. sal.
 Der er stor spredning i henseende til kvalitet m.v. af bygningerne -  

 strækkende sig fra helt utidssvarende afdelinger (som Pilehus 1 og 2) til  

 nyistandsatte, flotte afdelinger (som Elmehus og Skovhus).
På den  

  

 voksenpsykiatriske afdeling  

  

 er der 12 mindre afdelinger med i alt 196 senge.
Belægningsprocenten er  

 omkring 90 i gennemsnit.
 Afdelingen er delt op i 5 områder:
1) En akut, lukket modtageafdeling med 10 senge (Birkehus 1).
2) En basisafdeling for Kalundborg-distriktet med 14 senge  

 (Poppelhus 2).
3) En basisafdeling for Odsherred-distriktet med 14 senge  

 (Bøgehus 2).
4) Specialafdelingen for skizofrene grænsepsykotiske med 20  

 senge (Kastaniehus 2), fra den 1. august 1989 Skovhus.
5) Gerontopsykiatrisk afdeling med en modtageafdeling med 19  

 senge (Elmehus) samt 6 afdelinger (bl.a.
Pilehus 1 og 2) med overvejende  

 gerontopsykiatriske patienter, heraf en del, der har været indlagt på  

 hospitalet i en længere årrække.
 Til område 4) er knyttet en  

 dagafdeling med 28 patienter, overvejende kronisk syge, der bor i nærheden af  

 hospitalet.
Voksenpsykiatrisk Afdelings  

 optageområde er 3 kommuner i Odsherred, 3 kommuner i Kalundborg-distriktet og  

 den tungere psykiatri fra Holbæk-distriktet, i alt et befolkningsunderlag på  

 120.000. Derudover har hospitalet en aftale med Frederiksborg Amtskommune om  

 at  

 modtage tvangsindlæggelser og akut urolige patienter fra området.
På  

 Gerontopsykiatrisk Afdeling er der fortsat indlagt en del udenamts-patienter,  

 som blev indlagt, da amtshospitalet havde et større optageområde på Sjælland  

 og  

 Færøerne.
 Amtshospitalet udfører en del  

 ambulant virksomhed for Vestsjællands Amtskommune.
 De  

  

 retspsykiatriske funktioner  

  

 ved amtshospitalet varetages af Sikringsanstalten  

 (Enggården) og af Retspsykiatrisk Afdeling (Birkehus 2).
 Sikringsanstalten er  

 landsdækkende og oprettet i henhold til særlig lov (lov nr. 123 af 29. april  

 1913). Sikringsanstalten modtager mandlige patienter med dom til anbringelse  

 i  

 anstalten, patienter med farlighedsdekret samt mentalobservander, hvor retten  

 efter begæring fra anklagemyndigheden har bestemt indlæggelse på anstalten.
 Retspsykiatrisk Afdeling,  

 Birkehus 2, modtager navnlig mentalobservander fra hele området øst for  

 Storebælt og fra Grønland samt domfældte med dom til anbringelse i  

 psykiatrisk  

 hospital hovedsagelig fra Vestsjællands Amtskommune og Frederiksborg  

 Amtskommune.
II.
Beskrivelse af de besøgte afdelinger.
A.
Sikringsanstalten, Enggården.
Et af kriterierne for anbringelse i Sikringsanstalten er, at patienten er til  

 fare for sig selv eller for andre.
Anstalten skal således varetage den  

 modsætningsfyldte opgave både at bevogte og overvåge patienterne samt at yde  

 dem psykiatrisk behandling.
 Sikringsanstaltens nuværende bygninger, Enggården, blev taget i brug i 1981  

 og fremtræder udadtil som et fængsel med ringmure, elektronisk overvågning,  

 sluse etc.
 I Enggården er der 3 afdelinger, P 1, P 2 og P 3, med hver 10 pladser, og der  

 er en række fællesfaciliteter.
 1. Afdelingerne - de fysiske rammer og patienternes beskæftigelsesmuligheder.
De fysiske rammer for afdelingerne er ens.
Alle afdelinger er beliggende i  

 stueetagen; der er adgang til egne lukkede patienthaver med græsarealer og  

 beplantning omgivet af ringmure.
Patienterne har enestuer, som vender ud mod grønne områder.
Stuerne er  

 møblerede, så de udover at være sovestuer kan fungere som opholdsrum for  

 patienterne.
Patienterne kan have stereoanlæg og TV på stuerne.
Patienterne  

 kan selv udsmykke stuerne, og de har mulighed for at have dyr, f.eks. fugle.
Af sikkerhedsmæssige grunde er patienterne på P 2 og P 3 altid låst inde, når  

 de opholder sig på stuerne, og patienterne må ikke besøge hinanden på  

 stuerne.
På grund af patientsammensætningen er det muligt på P 1 at have de  

 fleste døre til patientstuerne åbne i dag- og aftentimerne.
Alle patienter er  

 låst inde på deres stuer fra kl. 22.45 til kl. 07.00, da der ikke er  

 tilstrækkeligt personale om natten til at dække sikkerheden.
 Der er ikke toilet på værelserne.
 Af fællesarealer og -faciliteter er der på hver af de tre afdelinger udover  

 gangarealet spisestue, opholdsstue med TV og te-køkken, et aktivitetsrum  

 bl.a. med bordtennis, og der er en patienttelefon (svartelefon).
Af sikkerhedsmæssige grunde er det normalt ikke muligt at have døren til  

 haven åben.
Patienterne kan da gå alene i patienthaven, eller de kan melde  

 sig til en af de 2-3 daglige ledsagede ture.
Ca. halvdelen af patienterne på Enggården har tilladelse til at tage på  

 ledsagede ture uden for Enggården.
Der arrangeres således forskellige  

 aktiviteter som f.eks. cykelture og ferieophold.
Ved uro og voldsom adfærd bliver patienterne isolerede på deres egen stue  

 eller på "stue 0". "Stue 0" benyttes til fiksering af  

 patienter eller til hensættelse af patienter, der er så urolige, at de ikke  

 kan låses inde på deres egen stue - f.eks. fordi der er fare for, at de  

 ødelægger deres ting. "Stue 0" er uden udsmykning, og i midten af  

 rummet står en seng fastgjort.
Sengen er påmonteret bælte m.v.
To af patienterne på Enggården har en så uberegnelig og voldelig adfærd, at  

 det er nødvendigt, at de stort set hele tiden opholder sig på deres stuer bag  

 låste døre.
Patienterne kan kun være ude i fællesarealerne, når der er  

 ekstrapersonale.
Denne form for ophold har for begge patienters vedkommende  

 varet i flere år.
Afdelingerne påpegede, at der for disse 2 patienter er et  

 stort behov for et "Skærmafsnit" - d.v.s. en geografisk mulighed  

 for et afskærmet område i afdelingen, hvor patienterne kan opholde sig mere  

 frit med personalet.
Til hver afdeling er der knyttet et besøgsværelse, der er indrettet med  

 sofagruppe, spisebord, stereoanlæg, TV, kaffemaskine.
Patienterne, som kommer  

 fra hele landet, fra Grønland og enkelte fra andre europæiske lande, modtager  

 ofte besøg af flere dages varighed.
De besøgende kan derfor leje et værelse  

 på hospitalet for 40 kr. pr. døgn, og  

 de kan købe mad på hospitalet.
De i alt 3 besøgsværelser har hidtil været  

 tilstrækkeligt til at dække behovet for besøgsværelser.
Der er et personalerum på  

 hver afdeling.
Rummet benyttes til kontor, samtalerum, konference, stuegang  

 etc.
I rummet er der et lille køkkenafsnit.
I P 1 har det været nødvendigt  

 også  

 at inddrage en af patientstuerne til personalerum.
For ca. ½ år siden er der på  

 forsøgsbasis sket en omstrukturering således, at P 1 nu fungerer som en  

 selvstændig enhed med egen ledelse og et kønsblandet personale.
Forsøget blev  

 etableret på baggrund af et ønske om at tilbyde de enkelte patienter en mere  

 individuel pleje og behandling.
Inden indførelsen af den nye struktur var  

 hele  

 personalet på 1 måneds kursus.
P 1 er bedre normeret end P 2  

 og P 3, og afdelingen er nyistandsat.
Den bedre normering på P 1 indebærer  

 også, at der er mere tid til at tage sig af patienter, bl.a. kan der bages  

 med  

 patienterne en gang om ugen.
 De fysiske rammer på P 1  

 forekommer venligere end på de to andre afdelinger, som ikke har været  

 istandsat siden indflytningen i 1981. Dog fremtræder også P 1 med et klart  

 institutionspræg.
 P 1 har et nyt  

 ventilationsanlæg og havde et mærkbart bedre indeklima end P 2 og P 3.
 2. Fællesfaciliteter.
 I Enggården er der udover  

 afdelingerne bl.a. et centralt køkken, et værksted og en festsal.
 Værkstedet  

  

 har åbent kl. 9-11.30 og kl. 13-14.30 på hverdage.
Værkstedet var oprindelig  

 beregnet til 12 patienter, men så mange er der ikke plads til under de  

 nuværende forhold.
Sædvanligvis er der kun mellem 5 og 7 patienter på  

 værkstedet.
Patienterne kan lave  

 hobbyarbejde efter eget ønske, og de kan lave industriarbejde (for tiden  

 ventiler  

 og lysarmaturer). Enkelte patienter laver industriarbejde på deres stuer.  

 Værkstedspersonalet mener, at man kan tilbyde for lidt industriarbejde.  

 Patienterne er mest interesserede i at lave industriarbejde, da de her har en  

 mulighed for at tjene et vist beløb.
Patienterne skal selv betale for  

 materialer,  

 når de laver almindeligt hobbyarbejde.
Det blev oplyst, at dette  

  

 kan  

  

 afholde visse patienter fra at gå på  

 værkstedet.
 Når værkstedet er åbent, er  

 der 2 værkstedsfolk og 2 plejere til stede.
Da jeg besøgte værkstedet,  

 var der ingen patienter i gang med arbejde, og selv om der ikke var  

 aktivitet,  

 var indeklimaet meget dårligt.
Vinduerne i værkstedet sidder så højt, at det  

 er  

 umuligt at kigge ud af dem.
Der er en gang bagved  

 værkstedet, som anstalten kunne tænke sig - som nødløsning - at benytte til  

 en  

 udvidelse af værkstedet.
En fordel ved baggangen er, at der er en række  

 vinduer, som det er muligt at se ud af.
Foran vinduerne kunne der laves en  

 række industriarbejdspladser.
 Bag værkstedet er der et  

 lille træningskøkken - uden dagslys - hvor bl.a. de grønlandske patienter af  

 og  

 til sammen med ergoterapeuten laver grønlandsk mad.
 Ca. 2/3 af patienterne har  

 lov til at komme på værkstedet.
Festsalen  

  

 er et forholdsvis stort rum, lyst og med højt til loftet.  

 Festsalen benyttes til mange forskellige aktiviteter: 1 gang om måneden  

 gudstjeneste ved den lokale sognepræst, 6 gange om året gudstjeneste ved en  

 grønlandsk præst. 1 gang om måneden er der et arrangement med optræden m.v.  

 udefra.
Der arrangeres jævnligt bankospil, nogle patienter spiller musik en  

 gang om ugen, 4 timer om ugen er der gymnastik etc.
De 4 gymnastiktimer deles  

 mellem afdelingerne således, at den ene afdeling har de to timer, og de to  

 afdelinger deler de to resterende timer.
Mange af patienterne er i dårlig  

 kondition.
Afdelingen gav udtryk for, at der i hvert fald er behov for 15  

 gymnastiktimer - dette kunne også give mulighed for at lave danseterapi med  

 patienterne.
Det blev oplyst, at en besættelse af to normerede  

 ergoterapeutstillinger  

 ville kunne give 10 ekstra gymnastiktimer om ugen.
 3. Patienterne.
Patienterne er alle mænd  

 (mellem 18 og 45 år). Af de patienter, som var indlagt i henhold til dom,  

 havde  

 11 været på afdelingen i 2 år eller derunder, 6 patienter havde været på  

 afdelingen i imellem 4 og 7 år, og to patienter havde været der i henholdsvis  

 13½ og 14½ år.
De 9 mentalobservander havde alle været i afdelingen i 1 år  

 eller derunder.
 Gennemgående er 20 % af de  

 indlagte på Enggården grønlændere.
 4. Personalet.
 Den  

  

 lægelige  

  

 stab på det retspsykiatriske område (Enggården og Birkehus  

 2) omfatter 3 overlæger og 1 yngre læge (1. reservelæge). Der er hver dag  

 patienter, som - udover planlagte samtaler - ønsker at tale med lægen.  

 Varigheden af sådanne samtaler er forskellig, men kan blive op til 1½ time.  

 Planlagte samtaler har typisk en varighed på ca. 45 minutter.
For nylig er der ansat  

  

 1 psykolog  

  

 på Enggården.
På  

 Amtshospitalet er der i alt ansat 7 psykologer.
 Plejepersonalet  

  

 omfatter på  

  

 P  

 1  

  

 :
Personalekategori Normering Antal ansatte Afdelingssygeplejerske 1,0 1 1.assistent 1,0 0 Plejere 26,0 22*) *) (9k + 13.) Personaledækning Dag Aften Nat P1 7-9 4-5 2 Plejepersonalet  

  

 omfatter på  

  

 P  

 2  

  

 og  

  

 P 3  

  

 :
Personalekategori Normering Antal ansatte Afdelingssygeplejerske 2,0 1 1. assistent 2,0 0 plejere  

  

 mænd 26,0 26 afløsere, plejere 20,85 12 Personaledækning Dag Aften Nat På P 2 og P 3 4 3 2 Derudover mulighed for  

 tilkald af personale til aktiviteter hver 2. dag i dag- og aftentimer.
 Andre interne faggrupper til patientpleje:
Personalekategori Normering Antal ansatte Ergoterapeut 3,0 1 Værkstedsleder 1,0 1 Værkstedsassistent 1,0 1 Grønlandske medarbejdere 2,0 2 Eksterne faggrupper til patientpleje:
Personalekategori Antal timer ugentlig Skolelærer 7 Musiklærer 7 Gymnastiklærer 4 I terminalen er der ansat 6  

 plejere til overvågning af ekstern og intern sikkerhed.
Enggården er en særligt  

 psykisk belastende arbejdsplads både på grund af patienternes tilstand og på  

 grund af, at personalet er låst inde med patienterne.
Personalet gav udtryk  

 for, at det ville have betydning at kunne holde pauser uden for afsnittene,  

 og  

 at man derfor savnede en kantine.
Frokosten spises i afdelingssygeplejerskens  

 kontor.
I 1986 udarbejdede  

 Arbejdstilsynet en rapport om arbejdets organisering på Enggården.
Jeg har  

 modtaget et eksemplar af rapporten.
 5. Om forholdene på Enggården bemærker jeg  

 følgende:
Det var mit generelle  

 indtryk, at Enggården har et trøstesløst institutionspræg, som til dels kan  

 skyldes de meget skærpede sikkerhedsforanstaltninger.
Den mindre gode  

 vedligeholdelsesstandard og det forholdsvis dårlige indeklima på P 2 og P 3  

 forstærker institutionspræget.
Jeg har dog noteret mig, at P 2 er blevet  

 istandsat, siden jeg besøgte Enggården, og at det planlægges at istandsætte P  

 3  

 i 1990/91.
Beskæftigelsestilbuddene til  

 patienterne er for få.
På en afdeling som Enggården, hvor patienterne ofte  

 bor  

 i mange år, er dette et særligt problem.
Netop sådanne patienter har stor  

 brug  

 for variation i dagligdagens rytme og miljø.
 Det forekommer mig at være  

 væsentligt, at værkstedet udbygges med mulighed for mere industriarbejde, og  

 at  

 der sker en forbedring af indeklimaet på værkstedet.
Som omtalt ovenfor er  

 patienterne på Enggården typisk i dårlig fysisk form.
Det vil derfor være i  

 høj  

 grad ønskeligt, at patienterne får større mulighed for at dyrke motion.
B.
Retspsykiatrisk Afdeling, Birkehus 2.
 1. Afdelingen.
 Afdelingen har 10 senge på 1. sal, hvor afdelingen er beliggende, og 3  

 eneværelser i bygningens tagetage (2. sal), hvor tre af patienterne har  

 lejlighed til at indrette sig mere privat end i selve afdelingen.
To af stuerne på afdelingen er to-sengsstuer og benyttes hovedsagelig af  

 mentalobservanderne, som er i afdelingen i ca. 3 måneder.
De øvrige er  

 enestuer.
 Jeg så flere af stuerne på afdelingen og en af stuerne i tagetagen.
 Ud over standardmøblementet med seng, bord, stole, håndvask, skrivebord etc.  

 har patienterne mulighed for at give stuerne et vist individuelt præg med  

 fugle, TV, stereoanlæg, billeder etc.
I afdelingen er der kun en spise- og opholdsstue, som deles af en reol med  

 grønne planter på hylderne.
I  

 stuen er der TV, sofaarrangement, spiseborde, akvarium etc.
Bag stuen er der  

 et  

 lille patientkøkken med bl.a. kaffemaskine.
Det påhviler patientkollektivet  

 at  

 rydde op i køkkenet.
 I tilknytning til  

 patientkøkkenet er placeret en svartelefon, så de patienter, som ikke har  

 censur, kan tale ugenert.
Jeg talte med en af  

 patienterne, som arbejder på et værksted om dagen med industriarbejde.
Ud  

 over  

 industriarbejde har patienterne mulighed for at gå i skole og til ergoterapi  

 m.v.
Der arrangeres to "ferier" om året for patienterne, hvilket  

 efter det oplyste har stor terapeutisk værdi.
 Personalekontoret på  

 afdelingen er blevet delt ved hjælp af en skillevæg, så en del af kontoret  

 fungerer  

 som overlægens kontor og som konferencelokale.
 Der er to besøgsrum i  

 tilknytning til afdelingen.
 2. Patienterne.
På besøgsdagen var der  

 indlagt 8 patienter med dom til anbringelse i psykiatrisk hospital.
Kun to af  

 patienterne havde været indlagt på afdelingen i mindre end 1 år, og en enkelt  

 patient havde været indlagt på afdelingen i 8 år.
 Der var indlagt 4  

 mentalobservander; afdelingen havde endvidere tilknyttet 3 dagpatienter,  

 førte  

 tilsyn med en patient og havde løbende kontakt med en enkelt ambulant  

 patient,  

 hvis dom for længst er ophævet, men som føler sig mest tryg ved at være  

 tilknyttet afdelingen.
 Aldersmæssigt var patienterne  

 fra 19 til 62 år, en af patienterne var kvinde.
 3. Personalet.
 Som ovenfor nævnt består det  

  

 lægelige personale  

  

 på Retspsykiatrisk  

 Afdeling og Enggården af 3 overlæger og 1 yngre læge.
 Plejepersonalet  

  

 omfatter:
Personalekategori Normering Antal ansatte Afdelingssygeplejerske 1,0 1 1. assistent 1,0 1 Sygeplejersker 1,88 2 Plejere 19,37 19 Personaledækning Dag Aften Nat 4 2 2 C.
Birkehus 1.
 Birkehus 1 er en lukket voksenpsykiatrisk modtageafdeling med plads til 10  

 patienter af begge køn.
 1. Afdelingen.
I afdelingen er der to opholdsstuer.
Den ene fungerer som TV-stue, den anden  

 fungerer som spise- og opholdsrum (med bl.a. bordtennis). Også her er stuen  

 delt af en reol fuld af grønne planter.
Der er en patienttelefon  

 (svartelefon) på afdelingen.
Telefonen er placeret, så patienterne har  

 lejlighed til at tale ugenert.
 Fra afdelingen er der direkte adgang til en lukket patienthave.
 I afdelingens køkken kan patienterne frit benytte kaffemaskinen (dog med egne  

 bønner), og de kan lave te.
 De 10 senge er fordelt på 4 enestuer og 3 to-sengsstuer.
Stuerne havde ligesom i Birkehus 2 et standardmøblement med seng, skab,  

 skrivebord, kommode, håndvask med spejl m.v.
Patienterne kan have  

 potteplanter på stuerne, og de har aflåselige skabe, hvortil de selv har  

 nøglerne.
 Ligesom på Birkehus 2 fremgik det, at der på afdelinger med meget dårlige  

 patienter gøres noget for at opretholde et rimeligt miljø i form af grønne  

 planer, adgang for patienterne til selv at udsmykke deres stuer etc.
 I afdelingen er der et kontor og et samtalerum, og der er tilknyttet et  

 besøgsværelse.
Patienterne kan gå i deres eget tøj (hvilket de også kan på Retspsykiatrisk  

 Afdeling), men skal selv vaske det.
Afdelingen har en vaskemaskine til  

 patienternes disposition.
En medarbejder i afdelingen påpegede over for mig,  

 at det ville være hensigtsmæssigt, om hospitalstøjet til psykiatriske  

 patienter var "almindeligt tøj": Cowboybukser, fløjlsbukser etc.  

 Ved en efterfølgende samtale med hospitalets ledelse blev jeg orienteret om,  

 at der er mulighed for  

 at låne f.eks. cowboytøj og joggingtøj af hospitalet.
Det skal blot  

 rekvireres.  

 Ledelsen var opmærksom på, at personalet skal være oplyst om disse  

 muligheder.
 2. Patienterne.
 På besøgsdagen var der  

 indlagt 9 patienter, heraf 6 fra Vestsjællands Amtskommune og 3 fra  

 Frederiksborg  

 Amtskommune.
 Patienterne har været indlagt  

 fra 1 dag til 7 måneder.
 3 af patienterne havde ingen  

 form for terrænfrihed, 2 patienter havde fuld frihed (den ene dog kun i  

 dagtimerne), og 4 patienter havde terrænfrihed med følge.
En patient var beskæftiget i  

 industri og en i gartneri.
De to patienter gik begge til gymnastik.
Disse to  

 patienter var dem, der havde opholdt sig i afdelingen i længst tid  

 (henholdsvis  

 3 og 7 måneder). Afdelingen råder over 3 pladser i terapien.
De øvrige  

 patienter var ikke i nogen form for beskæftigelse.
Afdelingen søger, så vidt  

 der er personale til det, at arrangere gårdture eller andre aktiviteter hver  

 dag for de patienter, som ikke har terrænfrihed.
Dog oplyste sygehuset, at  

 personaledækningen var så utilstrækkelig, at selv de, der har adgang til  

 ledsagede ture, ikke kan komme ud på hospitalets terræn mere end en gang om  

 ugen.
 3. Personalet.
 Afdelingen har tilknyttet 1  

 overlæge og to yngre læger.
 Plejepersonalet  

  

 omfatter følgende:
Personalekategori Normering Antal ansatte Afdelingssygeplejerske 1 1 1. assistent 1 1 Sygeplejerske 7,68 0 Plejere 15,95 19,44*) *) 3 socialpædagoger Personaledækning Dag Aften Nat 6 4 3 4. Om forholdene på Birkehus 1 og 2 bemærker  

 jeg følgende:
Afdelingerne er  

 bygningsmæssigt utilstrækkelige, de er arealmæssigt forholdsvis små, og især  

 er  

 gangene meget smalle.
På dage med flere urolige patienter må det være ganske  

 svært at finde ro for dem, der måtte have behov for det.
 Jeg har noteret mig, at  

 Amtshospitalet i Nykøbing Sjælland over for amtet har fremsat ønske om bedre  

 bygningsmæssige rammer for afdelingerne.
D.Elmehus Elmehus er en gerontopsykiatrisk modtageafdeling med 19 senge.
Den typiske opholdstid for patienterne på afdelingen er 4 måneder for dem,  

 der venter på en plejehjemsplads, og 2 måneder for dem, der bliver udskrevet  

 til hjemmet.
Det er ca. halvdelen af patienterne, som flytter videre til  

 plejehjem.
 Afdelingen blev taget i brug i 1987 og er et eksempel på, hvor venlig en  

 psykiatrisk afdeling kan fremtræde.
Fællesrummene er store, lyse og velindrettede med en stor smuk opholdsstue og  

 et stort åbent areal, som benyttes som spisestue.
Afdelingen ligger i  

 stueetagen, og der er udgang til haven med terrasse med borde, stole,  

 blomster etc.
Patienternes værelser er med en enkelt undtagelse eneværelser, og de er  

 udstyrede med seng, bord, stol, skab og en vask.
Der hænger billedsøm på  

 væggen, men ingen billeder.
Dette skyldes, at afdelingen oprindelig havde den  

 idé, at patienterne skulle have deres egne billeder med.
Ideen har dog vist  

 sig ikke at fungere, og afdelingen mangler  

 stadig at få de billeder, som skal hænges op.
Der er knyttet en  

 ergoterapeut til afdelingen næsten hele dagen, og der er et særligt  

 ergoterapirum med køkkenafsnit, mulighed for at lave håndarbejde m.v.
Rummet  

 ligger ved indgangsdøren og er omgivet af glasvægge og kan derfor eventuelt  

 virke som inspiration for dem, der går forbi.
 Ergoterapeuten var lige gået  

 på barselsorlov, da jeg besøgte afdelingen, men afdelingen håber på at få  

 ansat  

 en vikar.
På en stor opslagstavle var  

 der billeder af de ansatte og oplysning om, hvem der kom i vagt, oplysning om  

 dagens menu m.v.
En tilsvarende opslagstavle vil snart komme i Birkehus 1.
Det tilstræbes at holde  

 afdelingen åben.
Afdelingen anvender derfor en elektronisk alarm hos de  

 patienter, som kan forvilde sig ud uden at kunne klare sig.
 Når patienter, som forstår,  

 hvad der foregår, forlanger at komme ud, og de tilbageholdes efter  

 sindssygeloven, låses dørene i afdelingen.
 Personalet.
 Der er to overlæger og to  

 yngre læger tilknyttet hospitalets gerontopsykiatriske afdelinger.
 Plejepersonalet  

  

 på Elmehus er følgende:
Personalekategori Normering Antal ansatte Afdelingssygeplejerske 1 1 1. assisent 1 0 Sygeplejeassistenter 4,16 0,74 Plejere 21,43 24,92 Andre faggrupper til patientpleje Ergoterapeut 1 1 Personaledækning Dag Aften Nat 7 4 3 E.
Skovhus.
 Skovhus er en nyrestaureret bygning til afdelingen for yngre  

 langtidspatienter, som blev taget i brug den 1. august 1989. Da jeg den 8.  

 juni 1989 besøgte Skovhus, var det under ombygning.
 Specialområdet for yngre langtidspatienter omfatter dels en dagafdeling med  

 30 patienter, dels Skovhus med 20 patienter.
På Skovhus indlægges patienter, som vurderes at have behov for længere tids  

 behandling, end andre afdelinger kan tilbyde, og/eller hvor patienterne har  

 særligt behov for at genopbygge og bevare færdigheder med henblik på at komme  

 ud af hospitalet.
Indlæggelse forudsættes at skulle foregå for længerevarende  

 perioder, typisk 1 til 2 år.
 Patienterne tilbydes en integreret behandling med bl.a. psykologiske,  

 socialpsykologiske og psykofarmakologiske elementer.
Hver patient tildeles én behandler, som har det løbende ansvar for  

 behandlingen.
Alle patienter tilbydes psykoterapeutisk behandling, fra mindst  

 en gang om ugen til hver dag.
På plejeniveau knyttes der 2-3 kontaktpersoner  

 til hver patient.
 Hospitalets øvrige afdelinger og distriktspsykiatrien kan henvise til  

 Skovhus.
 1. Afdelingen.
Afdelingens personale har været medinddraget ved indretningen af Skovhus, som  

 er sket med henblik på patienternes centrale problem med at klare at have  

 kontakt til andre mennesker.
Det er derfor søgt ved den bygningsmæssige  

 indretning at give patienterne mulighed for gradvist at øge deres  

 kontaktflade.
Skovhus består således af to fløje med plads til hver 10 patienter.
I hver  

 fløj inddeles patienterne i mindre "familiegrupper". Der er -  

 foruden patienternes værelser - i  

 hver fløj spisestue/alrum og køkken.
Hvor fløjene mødes, er der større  

 fællesrum, ligesom der er et lille aktivitetsrum - hvor der kan laves mere  

 individuelle ting som f.eks. tegning og maling - og der er et stort  

 aktivitetsrum, som kan benyttes til forskellige kropslige aktiviteter,  

 teater,  

 møder etc.
Patienterne har eneværelser  

 med "kollegie"-møblering i form af briks, skrivebord, TV,  

 svartelefon.
Værelserne var endnu ikke møblerede, da jeg så Skovhus.
 Der er 4 fælles badeværelser  

 på afdelingen samt sygeplejekontor, samtalerum, konferencerum og omklædning  

 for  

 personalet.
1 % af byggesummen er  

 benyttet til at knytte en kunstner til projektet.
Vedkommende har farvesat  

 afdelingen under hensyntagen til psykotiske menneskers særlige behov for  

 klarhed i farver og former.
 2. Patienterne.
 Patienterne, som skulle  

 flytte ind i Skovhus, var mellem 25 og ca. 50 år, heraf er 1/3 af patienterne  

 født i 1962.
 3. Personalet.
 Afdelingen har tilknyttet en  

 overlæge.
 Plejepersonalet  

  

 omfatter:
Personalekategori Normering Antal ansatte Afdelingssygeplejerske 1,0 1,0 1. assistenter 2,0 2,0 Sygeplejeassistenter 5,56 2,0 Plejere 21,58 22,8 Andre interne faggrupper til patientpleje Ergoterapeuter 1,0 1,0 F.
Pilehus 1 og 2.
Pilehus 1 er en lukket afdeling for ældre langtidsindlagte patienter med  

 psykiske sygdomme.
Pilehus 2 er en lukket afdeling for ældre langtidsindlagte  

 patienter med stort plejebehov.
 1. Afdelingerne.
Afdelingerne er beliggende på henholdsvis 1. og 2. sal i en af de mindst  

 velholdte bygninger på hospitalets område.
Hver afdeling har plads til 18  

 patienter.
Pilehus 1 har udover stuerne på afdelingen 4 stuer i tagetagen.
 På hver etage er der tre 4-sengsstuer, to 2-sengsstuer og to enestuer.
De 4-sengsstuer, jeg så, var meget sparsomt møblerede.
Patienternes egne  

 "områder" bestod således foruden sengen alene af et garderobeskab,  

 et sengebord, en stol og en opslagstavle.
Det var meget forskelligt, om  

 patienterne havde gjort noget for at sætte personligt præg på deres  

 "område". Nogle patienter havde  

 mange billeder hængt op, puder, tøjdyr etc.
Andre havde ingen udsmykning.
 Begge afdelinger var meget  

 institutionsprægede med triste farver, gamle slidte møbler i opholdsstuerne,  

 kedelige møbler i den lukkede patienthave etc.
 Afdelingerne modtager ingen  

 nye patienter, og hospitalet har derfor forskellige overvejelser bl.a. om,  

 hvorvidt de to afdelinger bør sammenlægges, efterhånden som der bliver færre  

 patienter, eller om afdelingerne kan "omdannes" til plejehjem.  

 Flere  

 af patienternes ophold betales af Frederiksborg Amtskommune, og jeg har i  

 forbindelse med en konkret sag om en patients eventuelle flytning bedt om at  

 modtage underretning om, hvad der sker i sagen.
Dørene på de to afdelinger er  

 låste.
Personalet oplyste, at der var tale om en beskyttelsesforanstaltning  

 over for visse patienter, som ikke ville kunne klare sig, hvis de kom ud  

 alene.  

 Andre patienter blev låst ud af afdelingerne, når de anmodede om det.  

 Afdelingerne bekræftede, at der foretages en helt individuel bedømmelse af  

 patienternes behov for denne form for beskyttelse.
 2.Patienterne.
 Patienternes gennemsnitsalder  

 var 73 år - den yngste patient var 63 år.
 Halvdelen af patienterne  

 havde været indlagt siden 1930erne, den ældste siden 1916.
 3. Personalet.
 Afdelingerne har sammen med  

 hospitalets øvrige gerontopsykiatriske afdelinger tilknyttet en overlæge.
 Plejepersonalet omfatter på Pilehus 1:
Personalekategori Normering Antal ansatte Afdelingsygeplejerske 1,0 1,0 Sygeplejeassistenter 2,5 0,53 Plejere 14,52 17,27 Eksterne faggrupper til patientpleje:
Fysioterapeut *) Gymnastikpædagog ) *) efter henvisning ) 1 time pr. uge Personaledækning Dag Aften Nat 4-5 2-3 2 Plejepersonalet omfatter på Pilehus 2:
Personalekategori Normering Antal ansatte Afdelingssygeplejerske 1,0 1,0 Sygeplejeassistenter 2,59 1,30 Plejere 19,81 21,18 Eksterne faggrupper til patientpleje:
Fysioterapeut *) *) Efter henvisning Personaledækning Dag Aften Nat 6-7 3 2 4. Om forholdene på Pilehus 1 og 2 bemærker  

 jeg følgende:
 Afdelingerne er overordentlig  

 triste, og forskellen til den meget flotte afdeling Elmehus er iøjnefaldende;  

 der er absolut behov for forbedring af de fysiske forhold på Pilehus 1 og 2.
 Patienterne på Pilehus 1 og 2  

 har ingen mulighed for privatliv.
III.
Drøftelser med personalet og iagttagelser  

 under besøget.
A.
Udenamtslige patienter og patienter fra  

 Grønland.
Under besøget blev hospitalets aftale om at modtage akut urolige patienter og  

 tvangsindlæggelser fra Frederiksborg Amt nævnt flere gange.
Der blev givet  

 udtryk for, at det var synd for patienterne, at de, netop når de var  

 dårligst, skulle indlægges på Amtshospitalet i Nykøbing Sjælland - ofte langt  

 væk fra deres pårørende.
Samtidig havde Birkehus 1 flere gange haft problemer  

 med at klare indlæggelsespresset fra 1½ amtskommune.
De grønlandske patienter er et særligt problem.
Som nævnt ovenfor er 20 % af  

 de indlagte i Sikringsanstalten grønlændere, og på besøgsdagen havde Birkehus  

 netop modtaget en grønlandsk mentalobservand.
Patienten forstod ikke dansk.
 Hjemmestyret arbejder på at oprette en lukket afdeling i Grønland, men  

 Amtshospitalet i Nykøbing Sjælland mente ikke, at disse planer vil kunne  

 realiseres foreløbig.
Hjemmestyret betaler to grønlandske medarbejdere, der fungerer som tolke og  

 kulturformidlere, men der er ikke ansat en egentlig tolk.
Amtshospitalet i  

 Nykøbing Sjælland pegede på, at der er behov for at få tilknyttet  

 professionelle tolke.
 Det er også et problem, at patienternes pårørende er så langt væk.
De langtidsindlagte grønlændere får så vidt muligt besøg 1 gang om året af 14  

 dages varighed.
Besøgene betales af patienternes hjemkommune.
Denne ordning  

 passer dog dårligt med sikringsafdelingens forhold, fordi de pårørende er  

 isolerede med patienterne, og fordi indkvarteringsmulighederne er for trange  

 og for dårlige.
 Forrige sommer var en patient 14 dage på (ledsaget) ferie i Grønland.
B.
Personaleressourcer - medicin og  

 tvangsforanstaltninger.
Sygehuset erkendte, at der er en vis sammenhæng mellem medicinforbrug og  

 personaleressourcer, men påpegede samtidig, at sygehusets holdning er, at  

 psykofarmaka benyttes som led i behandlingen sammen med psykoterapeutisk  

 behandling og miljøterapi.
Sygehuset er med hensyn til psykoterapeutisk  

 behandling inde i et udviklingsforløb.
 Det blev nævnt, at Enggårdens miljø med de stramme sikkerhedsforanstaltninger  

 er så unikt, at man af og til kan undlade at give medicin til patienter, som  

 under andre forhold ville blive kraftigt medicinerede.
Også med hensyn til anvendelsen af tvangsforanstaltninger pegede  

 Amtshospitalet i Nykøbing Sjælland på behovet for personaleressourcer.
En  

 fiksering vil undertiden kunne afværges, dersom blot en beskeden ekstra  

 personalebistand kunne indsættes, f.eks. til at foretage en spadseretur med  

 patienten.
 Da de fysiske rammer på Birkehus 1 i sin tid blev ændrede (fra 16 senge til  

 10), mindskedes behovet for tvangsforanstaltninger.
C.
Personaleforhold.
Flere af de normerede sygeplejerske- og ergoterapeutstillinger er, som det  

 fremgår ovenfor, ubesatte.
Dette beror bl.a. på, at stedtillæg for  

 sygeplejersker er højere i Københavns- og Roskildeområdet end i Nykøbing, og  

 at sygeplejerskerne derfor - hvis de bor i Holbæk - hellere søger ansættelse  

 i København og Roskilde end i Nykøbing Sjælland.
Sygehuset har flere gange  

 søgt at få stillingerne besat, uden at det er lykkedes.
 Pr. 1. april 1989 var der henholdsvis normeret og ansat følgende personale  

 dels inden for plejeområdet, dels inden for ergoterapien:
Personalekategori Normering Antal ansatte Sygeplejersker 50,28 15,72 Afdelingssygeplejersker 18 16 1. assistenter 12,08 4 Plejere 283,49 313,31 Distriktssygeplejesker 3,53 3,53 Sygeplejelærer 1 1 Oversygeplejersker 3 3 Socialpædagoger 6 8,58 Aften/natsygeplejersker 6 7,09 Ergoterapeuter 8,30 4,29 På trods af hyppig  

 annoncering i fagblade m.v. har det ikke været muligt for hospitalet at  

 besætte  

 en del ergoterapeutstillinger og stillinger normeret til uddannet  

 plejepersonale.
Dette er et betydeligt personalemæssigt problem, som bør  

 søges  

 løst.
Jeg har orienteret Vestsjællands Amtskommune herom.
Det er mit generelle indtryk,  

 at beskæftigelesmulighederne for patienterne er for få, hvilket også i  

 terapeutisk henseende er et alvorligt problem - herunder i henseende til  

 patienternes muligheder for at klare sig bedre efter en udskrivning fra  

 hospitalet.
Det har derfor især betydning, at de normerede  

 ergoterapeutstillinger  

 besættes.
Amtshospitalet i Nykøbing  

 Sjælland har tilknyttet i alt 6½ socialrådgiver.
Der er søgt om en højere  

 socialrådgivernormering, da det forudses, at man ikke med den nuværende  

 normering fortsat kan betjene sygehuset tilfredsstillende.
Socialrådgiverne er ansat i  

 amtets socialforvaltning med tilknytning til områdekontoret i Holbæk.
Efter  

 det  

 oplyste kan det af og til give problemer at være tilknyttet  

 socialforvaltningen  

 og arbejde i sygehusforvaltningen.
E.
Patienternes mad.
En medarbejder lagde over for mig vægt på, at patienternes mad burde være så  

 varieret som muligt med grøn salat, flere slags pålæg etc.
Jeg fik derfor  

 udleveret en oversigt over smørrebrødsplanen for maj måned 1989. Jeg blev  

 samtidig orienteret om, at patienerne om aftenen har mulighed for at vælge  

 specialkost - f.eks. vegetar-, diæt- eller grønlandsk kost.
Ledelsen gav  

 udtryk for, at smørrebrødsplanen forekom dem ganske varieret, og at  

 patienterne så vidt vides ikke havde klaget.
Jeg er i og for sig enig i, at  

 planen er varieret i den forstand, at der er mange forskellige slags pålæg.  

 Blot er det udpræget en smørrebrødsplan for de personer, som sætter pris på  

 traditionelt dansk smørrebrød med ganske meget kødpålæg.
Det blev oplyst, at afdelingerne har mulighed for at invitere økonomaen til  

 et møde og fortælle hende om deres særlige ønsker.
Jeg foretager derfor ikke  

 videre i anledning af det rejste spørgsmål.
F.
Journalgennemgang m.v.
Ved min gennemgang af journaler og bæltebøger konstaterede jeg, at disse var  

 ført tilfredsstillende.
I enkelte tilfælde var der dog ikke angivet  

 tidspunktet for ophør af fikseringer.
Dette var i et enkelt tilfælde i  

 forvejen opdaget og påtalt af overlægen.
G.
Samtaler med patienterne.
 Jeg havde samtaler med patienter, som havde ønsket at tale med mig.  

 Samtalerne vedrørte bl.a. patienternes ansøgninger i kommunerne om tøjpenge,  

 om forbud mod besøg af en pårørende, Justitsministeriets administration af  

 reglerne om udgang fra Sikringsanstalten o.a.
