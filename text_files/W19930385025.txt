 En kursist ejede 8 % af anparterne i det selskab, hvor han var  

 beskæftiget som smed.
Det var oplyst, at anparterne var købt for at medvirke til at redde  

 selskabet.
Kursisten havde ingen indflydelse på den daglige drift og var  

 hverken medlem af bestyrelse eller direktion.
 Nævnet fandt, at § 5, stk. 1, i bekendtgørelse nr. 887 af 28.
 december 1989 ikke var til hinder for udbetaling af godtgørelse.
 Kursisten klagede over en afgørelse ifølge hvilken arbejdsløshedskassen  

 fandt, at kursisten ikke var berettiget til kursusgodtgørelse i medfør af lov  

 om arbejdsmarkedsuddannelser under deltagelse i kursus for specialarbejdere  

 benævnt »Gaffeltruck B-certifikat«.
 Arbejdsløshedskassen begrundede sit afslag med, at kursisten ejede 8 % af  

 den virksomhed, som han arbejdede i.
Kursisten oplyste, at han og de andre ansatte anpartshavere havde købt  

 disse anparter for at redde arbejdspladsen.
Han oplyste endvidere, at han  

 ingen indflydelse havde på den daglige drift.
 Over for ankenævnet blev det oplyst, at kursisten ikke var medlem af  

 virksomhedens ledelse, og at han var ansat som almindelig lønmodtager.
 Ankenævnet fandt, at kursisten var berettiget til kursusgodtgørelse under  

 deltagelse i det omhandlede kursus.
 Ankenævnet lagde til grund, at der var tale om medarbejderanparter, og at  

 kursisten ikke havde afgørende indflydelse på virksomhedens drift.
 Nævnet lagde endvidere til grund, at kursisten måtte anses for at være  

 ansat som lønmodtager i virksomheden. § 5, stk. 1, i Arbejdsministeriets  

 bekendtgørelse nr. 887 af 28. december 1989 om godtgørelse, støtte og tilskud  

 m.m. til deltagere i arbejdsmarkedsuddannelser var derfor ikke til hinder for  

 udbetaling af den søgte godtgørelse.
 Ankenævnet anmodede kassen om at beregne og anvise godtgørelsen for det  

 omhandlede kursus.
