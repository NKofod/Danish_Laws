Patienten blev imidlertid 9 dage senere indlagt, da hun pludselig var  

 blevet utilpas med trykken i maven og hovedpine.
Ved indlæggelsen, der  

 fandt sted ca. 2  time efter symptomerne opstod, var patienten ukontaktbar.  

 Der blev straks iværksat forebyggende behandling mod kramper og  

 udført akut kejsersnit med fødsel af en levende dreng.  

 Patienten fik en hjerneblødning og afgik ved døden.
 Der blev klaget over, at praktiserende læge ikke reagerede på  

 det høje blodtryk, som patienten havde i forbindelse med sin  

 graviditet.
Klage over mangelfuld undersøgelse i  

 forbindelse med svangerskabsforgiftning Patientklagenævnet fandt grundlag for at kritisere praktiserende  

 læges behandling af patienten.
Nævnet lagde ved sin  

 afgørelse vægt på, at det af patientens vandrejournal  

 fremgik, at hun ved den første graviditetsundersøgelse havde et  

 normalt blodtryk på 120/75. Ved den efterfølgende  

 undersøgelse var hendes blodtryk steget, idet det lå på  

 140/82, mens trykket ved den aktuelle undersøgelse var 140/95, hvilket  

 nævnet fandt var en sikker stigning for begge værdiers  

 vedkommende.
Videre lagde nævnet vægt på, at praktiserende  

 læge fandt, at patienten havde væskeophobninger.
Det var nævnets vurdering, at praktiserende læge burde have  

 fulgt op på patientens symptomer i form af truende  

 svangerskabsforgiftning enten ved indlæggelse eller ved planlagt  

 kontrol.
Nævnet fandt i den forbindelse, at fravær af symptomer  

 på undersøgelsestidspunktet ikke begrunder en undladelse af  

 henvisning, idet symptomer i den situation kan være udtryk for udviklet  

 svangerskabsforgiftning, men ikke udelukker truende svangerskabsforgiftning.  

 Nævnet oplyste i den forbindelse, at en fuldt udviklet  

 svangerskabsforgiftning er en meget livstruende tilstand, og det var derfor  

 af stor betydning, at behandlingen blev iværksat på mindste  

 mistanke.
 Der blev afgivet dissens i sagen.
