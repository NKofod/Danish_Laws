Ved en i København den 24. april og 8. maj l952 mellem udenrigsministeren  

 og den nederlandske gesandt i København stedfunden noteveksling er der  

 afsluttet en overenskomst om gensidighed i henseende til erstatning for  

 tingsskade opstået som følge af den anden verdenskrig.
Notevekslingen har  

 følgende ordlyd:
 DET NEDERLANDSKE GESANDTSKAB.
 København, den 24. april 1952.
Hr. minister, Under henvisning til udenrigsministeriets note af 24. maj 1949 og senere  

 drøftelser vedrørende ligestilling af danske og nederlandske fysiske og  

 juridiske personer i henseende til mulighederne for tilkendelse af erstatning  

 for krigsskade opstået henholdsvis i Nederlandene og i Danmark har jeg den  

 ære at meddele Deres Excellence, at den nederlandske regering med interesse  

 har gjort sig bekendt med, at den danske regering under forudsætning af  

 gensidighed er rede til at indgå en overenskomst med Nederlandenes regering  

 om denne sag.
 Den nederlandske regering deler den danske regerings opfattelse, ifølge  

 hvilken overenskomsten bør begrænses til erstatning for tingsskade opstået  

 som følge af krigen, og foreslår i overensstemmelse hermed, at overenskomsten  

 får følgende ordlyd:
 1.
 Nederlandenes regering ligestiller danske statsborgere med nederlandske  

 statsborgere i henseende til erstatning for tingsskade opstået i Nederlandene  

 som følge af den anden verdenskrig.
 2.
 Den danske regering ligestiller nederlandske statsborgere med danske  

 statsborgere i henseende til erstatning for tingsskade opstået i Danmark som  

 følge af den anden verdenskrig.
 3.
 Juridiske personer, i hvilke danske eller nederlandske interesser, eller  

 danske og nederlandske interesser tilsammen, udgør mindst 50 pct. enten i  

 henseende til den investerede kapital eller i henseende til den udøvede  

 kontrol, vil for tingsskade opstået i Danmark og Nederlandene som følge af  

 den anden verdenskrig modtage erstatning svarende til den erstatning, der  

 tilkendes juridiske personer i medfør af henholdsvis dansk og nederlandsk  

 lovgivning.
 4.
 Ethvert erstatningskrav, der støtter sig på nærværende overenskomst, må  

 for at komme i betragtning fremsættes overfor vedkommende regering inden 6  

 måneder efter overenskomstens dato.
 Hvis den danske regering kan godkende de forslag, der er indeholdt i  

 ovenstående artikler, har jeg den ære at foreslå, at nærværende note og Deres  

 Excellences svar i overensstemmelse hermed skal betragtes som udgørende de to  

 regeringers overenskomst om dette spørgsmål.
 (sign.) Luden.
Hans Excellence Hr. statsminister Erik Eriksen, fungerende udenrigsminister, København.
 UDENRIGSMINISTERIET.
 København, den 8. maj 1952.
Hr. minister, Jeg har den ære at anerkende modtagelsen af Deres note af 24. april 1952  

 vedrørende ligestilling af danske og nederlandske fysiske og juridiske  

 personer i henseende til muligheden for at tilkende erstatning for krigsskade  

 opstået som følge af den anden verdenskrig i henholdsvis Danmark og  

 Nederlandene.
Jeg har den ære at meddele Deres Excellence, at den danske  

 regering med interesse har gjort sig bekendt med, at den nederlandske  

 regering er rede til under forudsætning af gensidighed at indgå en herpå  

 sigtende overenskomst med den danske regering.
Den danske regering deler den nederlandske regerings opfattelse, ifølge  

 hvilken overenskomsten bør begrænses til erstatning for tingsskade opstået  

 som følge af krigen.
Den foreslåede overenskomst har følgende ordlyd:  

 ................................................................
 Jeg har den ære at bekræfte, at den danske regering er enig i de forslag,  

 der er indeholdt i ovenstående artikler, og at Deres Excellences note og  

 nærværende note skal anses for at udgøre de to regeringers overenskomst om  

 dette spørgsmål.
 (sign.) Ole Bjørn Kraft.
Hans Excellence Hr.
G.
P.
Luden, Hendes Majestæt den nederlandske Dronnings overordentlige gesandt og befuldmægtigede minister, København.
 Danske statsborgeres erstatningsandragender i henhold til nærværende  

 overenskomst vil være at indgive til Commissariaat voor Oorlogsschade, Gevers  

 Deynootweg 10, Haag, inden den 8. november 1952.
 Nærværende overenskomst er trådt i kraft den 8. maj 1952.
 Udenrigsministeriet den 28. juli 1952.
 Ole Bjørn Kraft.
