(Til Danmarks Journalisthøjskole,  

 Teknika, Danmarks EDB-Center for Forskning og Uddannelse - Uni C  

 Forskningssekretariatet, Styrelsen for Statens Uddannelsesstøtte) I forbindelse med aftale- og overenskomstfornyelserne i den offentlige  

 sektor i foråret 1987 blev der efter aftale mellem centralorganisationerne  

 Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation, Lærernes  

 Centralorganisation samt Centralorganisationen for Overenskomstansatte i  

 Staten afsat puljemidler til fremme af en større fleksibilitet i  

 lønfastsættelsen på det statslige arbejdsmarked.
 Fra Finansministeriet har man nu modtaget vedlagte cirkulære LP. nr.  

 96/87, dateret 29. juli 1987 om retningslinier for ministerier og styrelser  

 vedrørende fleksibilitet i lønfastsættelsen samt vedlagte skemaer M.1, M.2 og  

 M.3 og Finansministeriets vejledning 1987 til skemaerne.
 Som det fremgår af cirkulæret skal puljemidlerne anvendes til følgende 3  

 hovedformål:
 I tilknytning hertil skal man anføre følgende:
 ad 1 - rekruttering og fastholdelse :
a.
I medfør af cirkulærets punkt 2.3. bemyndiges institutionerne herved  

 til efter forudgående lokalforhandling med den forhandlingsberettigede  

 organisation/organisationsrepræsentant direkte til Finansministeriet at  

 fremsende forslag ved anvendelse af skema M1. Ansøgning til Finansministeriet  

 skal indsendes til Lønnings- og Pensionsdepartementet, H.
C.
Andersens  

 Boulevard 43, 1553 København V og kuverten mærkes »Flexløn«.
 Institutionerne anmodes om samtidig til Undervisningsministeriets løn- og  

 personaleafdelings 3. kontor at fremsende kopi i 3 eksemplarer af ansøgninger  

 til Finansministeriet.
 Man skal henlede opmærksomheden på, at der kun vil være meget begrænsede  

 midler til rådighed.
b.
Endvidere bemyndiges institutionerne til (ved anvendelse af skema M.2)  

 direkte til Finansministeriet, Lønnings- og Pensionsdepartementet - med  

 samtidig kopi i 3 eksemplarer til Undervisningsministeriets løn- og  

 personaleafdelings 3. kontor - at foretage indberetning om ledigblevne midler  

 til personlig omklassificering/tillæg af puljen til  

 rekruttering/fastholdelse.
 ad 2 - honorering af særlig indsats :
 Man vil fra Undervisningsministeriets side senere vende tilbage til  

 spørgsmålet om tidspunkt for fremsættelse af forslag m.v..
 ad 3 - individuel omklassificering/individuelt tillæg :
 Der er, som det fremgår af cirkulæret, tale om dels justering af  

 lønvilkårene i overensstemmelse med de ændringer i stillingsindholdet, der  

 måtte have fundet sted siden den seneste klassificering af stillingen og  

 således, at aflønningen bringes i overensstemmelse med stillingsindholdet,  

 dels adgang til med henvisning til en stillingsindehavers personlige  

 kvalifikationer at stille forslag om oprykning til aflønning efter højere  

 lønramme, eventuelt tildeling af nyt eller forhøjet særligt tillæg, hvorved  

 der ikke sker omklassificering af stillingen, der ved ledighed genbesættes  

 med aflønning efter den lønramme eller lignende, hvortil stillingen er  

 henført.
 Der er her tale om forslag inden for områderne CO I, CO II, AC -  

 tjenestemænd, LC og CO-STAT, herunder H.K.
Man skal i denne anledning anmode institutionerne om for såvidt angår  CO  

 I og LC området senest den 27. august 1987 og for såvidt angår CO II, CO-STAT  

 og AC - tjenestemandsområdet senest den  21. september 1987 til  

 Undervisningsministeriets løn- og personaleafdelings 3. kontor at fremsætte  

 forslag.
Det skal henstilles, at hvert enkelt forslag såvidt muligt  

 indarbejdes i skema M.1 uden vedlæggelse af bilag.
 Såfremt institutionen fremsætter mere end 1 forslag inden for de  enkelte  

 centralorganisationsområder , skal man anmode om, at der foretages en  

 prioritering af forslagene.
 Skemaer såvel som institutionens fremsendelsesskrivelse til  

 Undervisningsministeriet bedes fremsendt i 6 eksemplarer .
 Indberetning om ledigblevne midler til personlig omklassificering/ tillæg  

 af puljen til individuel omklassificering/tillæg bedes ved anvendelse af  

 skema M.2 i 6 eksemplarer fremsendt til Undervisningsministeriets løn- og  

 personaleafdelings 3. kontor.
 Det bemærkes, at yderligere eksemplarer af ansøgnings/  

 indberetningsskemaerne kan rekvireres hos:
Statens Informationstjeneste, Bredgade 20, postboks 1103, 1009 København K.
 Telefon: 01 92 92 28 (kl. 10-14).
 Spørgsmål angående flekslønsordningen, beregning af merudgifter m.v. bedes  

 rettet til Finansministeriets konsulentenhed vedrørende flexløn, telefon: 01  

 92 42 74.
Efter det oplyste, vil Finansministeriet ultimo august måned 1987 udsende  

 en vejledning »Flexløn i personalepolitikken«, der indeholder  

 oplysninger om tilrettelæggelse og administration af flekslønsordningen.' P.m.v.
 e.b.
Ruth Jensen fm.
