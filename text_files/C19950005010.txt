Til samtlige ministerier, styrelser og kommunalbestyrelser Ved lov nr. 956 af 22.11.1994 om afgift af vejbenyttelse betales der  

 afgift til statskassen for retten til benyttelse af vejnettet for i Danmark  

 registreringspligtige lastbiler og lastvognstog m.v. til vejgodstransport,  

 der har en tilladt totalvægt på 12 t eller derover.
Lov nr. 956 er vedtaget  

 den 25.11.1994, optaget i Lovtidende den 26.11.1994 og trådt i kraft den  

 1.12.1994.
 For afgiftspligtige køretøjer registreret i Danmark med højst 3 aksler er  

 den årlige afgift fastsat til 5.649 kr., medens den årlige afgift for  

 køretøjer med 4 aksler eller derover er fastsat til 9.416 kr.
Godtgørelse til entreprenøren Bygge- og Boligstyrelsen skal herved meddele, at bygherrer med bygge- og  

 anlægsarbejder, der udføres efter Bygge- og Boligstyrelsens cirkulære nr. 174  

 af 10.10.1991 om pris og tid på bygge- og anlægsarbejder m.v., ud over den  

 faste pris kan yde entreprenøren godtgørelse for de samlede  

 udgiftsstigninger, der kan dokumenteres at være en direkte følge af  

 ovennævnte lov nr. 956 om afgift af vejbenyttelse.
Det er en betingelse for  

 opnåelse af godtgørelse for merudgifterne, at tilbud er afgivet før den  

 26.11.1994, som er datoen for lovens optagelse i Lovtidende.
 Udgiftsstigninger som følge af afgift af vejbenyttelse kan godtgøres, hvis  

 kravet overstiger i alt 20.000 kr., eller overstiger 2 pct. af  

 entreprisesummen, dog mindst 5.000 kr.
Godtgørelse til underentreprenør Er en entreprenør i henhold til sin aftale med en underentreprenør  

 forpligtet til at yde godtgørelse til denne for ovennævnte afgift af  

 vejbenyttelse, kan tilsvarende godtgørelse ydes entreprenøren af bygherren.
 Godtgørelse kan i alle tilfælde ydes, såfremt underentreprenørens krav  

 overstiger 20.000 kr. eller overstiger 2 pct. af entreprisesummen, dog mindst  

 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Dokumentation Bygherren må tage stilling til, hvilken dokumentation han anser for  

 tilstrækkelig.
Eventuelt kan bygherren tiltræde, at den dokumenterede  

 stigning fordeles på samtlige virksomhedens igangværende entrepriser efter  

 disses entreprisesum.
