 I medfør af § 38, stk. 1, og § 72, stk. 2, i lov nr. 279 af 6. juni 1984  

 om apoteksvirksomhed fastsættes:
 § 1.  Apotekeren skal udarbejde en instruks, der  

 beskriver arbejdsgange, kompetenceforhold mv. i forbindelse med modtagelse og  

 ekspedition af recepter og udlevering af receptordinerede lægemidler.
 Stk. 2.  Apoteksperspersonale, der medvirker ved  

 ekspedition af recepter og udlevering af receptordinerede lægemidler, skal af  

 apotekeren gøres bekendt med instruksen.
 Stk. 3.  Instruksen skal forefindes let tilgængelig for  

 personalet på apoteket og i eventuelle apoteksfilialer og -udsalg.
 § 2.  Hvis instruksen ændres, skal et eksemplar af den  

 ikke længere gældende instruks opbevares på apoteket i mindst 2 år.
§ 3.  Apotekeren skal føre optegnelse over Stk. 2.  Optegnelsen skal føres i overensstemmelse med  

 de retningslinier, der fremgår af bilag 1.
 § 4.  De i § 3 nævnte optegnelser skal opbevares på  

 apoteket i mindst 2 år.
 § 5.  Den til enhver tid gældende instruks, jf. § 1,  

 stk. 1, eventuelle ikke længere gældende instrukser, jf. § 2, og de i § 3  

 nævnte optegnelser skal på forlangende stilles til rådighed for  

 Sundhedsstyrelsen.
 § 6.  Denne bekendtgørelse gælder ikke for  

 sygehusapoteker.
 § 7.  Med bøde straffes den, der overtræder §§ 1-5.
 § 8.  Bekendtgørelsen træder i kraft den 15. oktober  

 1993, § 1 dog først den 1. januar 1994.
Sundhedsstyrelsen, den 27. september  

 1993 Knud Kristensen / Mogens Bjørnbak-Hansen Bilag 1 Apotekets optegnelse over visse receptekspeditioner mv., jf. § 3 i  

 bekendtgørelse om apotekernes receptekspedition, skal føres i form af en  

 afvigelsesjournal, der udformes som vist nedenfor.
Journalens hoved  

 udfyldes med apotekets nummer, måned og år.
En kopi af de recepter, der ligger til grund for indførelserne i  

 journalen, skal forsynes med løbenummer og vedlægges journalen.
Løbenummeret  

 skal overføres til journalens kolonne 1 .
 I kolonne 2 anføres ekspeditionsdatoen.
I kolonne 3 anføres navnet på det lægemiddel, receptudstederen har  

 skrevet på recepten.
I tilfælde, hvor der ikke foreligger en recept, skal  

 kolonnen ikke udfyldes.
I kolonne 4 anføres det udleverede lægemiddels varenummer.
Det  

 udleverede lægemiddels navn skal ikke anføres.
 I kolonne 5 anføres årsagen til afvigelsen i form af en talkode:
 11 = Der er i overensstemmelse med receptbekendtgørelsens § 24, stk. 2,  

 udleveret et lægemiddel, der er synonymt med det ordinerede, fordi det  

 ordinerede lægemiddel ikke er på lager, og patienten kunne lide alvorlig  

 helbredsmæssig skade, hvis behandlingen blev udsat.
 12 = I overensstemmelse med receptbekendtgørelsens § 27, stk. 3, er det  

 ordinerede lægemiddel trods uafklarede fejl eller mangler ved recepten  

 udleveret, idet patienten ville kunne lide alvorlig helbredsmæssig skade,  

 hvis behandlingen blev udsat, og der ikke er tvivl om, hvilket indhold  

 receptudstederen har ønsket at give recepten.
 13 = Der er udleveret et receptpligtigt lægemiddel, uden at der foreligger  

 en recept, idet det skønnes absolut nødvendigt af hensyn til patientens  

 helbred, jf. receptbekendtgørelsens § 28, nr. 3.
 21 = Der er udleveret et direkte importeret lægemiddel, selvom  

 ordinationen også omfatter et mere end 5 kr. billigere parallelimporteret  

 lægemiddel, fordi apoteket ikke har det parallelimporterede lægemiddel på  

 lager, eller vice versa.
 22 = Der er udleveret et direkte importeret lægemiddel, selvom  

 ordinationen også omfatter et mere end 5 kr. billigere parallelimporteret  

 lægemiddel, fordi det parallelimporterede lægemiddel er i restordre hos  

 leverandøren, eller vice versa.
 23 = Der er udleveret et direkte importeret lægemiddel, selvom  

 ordinationen også omfatter et mere end 5 kr. billigere parallelimporteret  

 lægemiddel, fordi patienten ikke ønsker det parallelimporterede lægemiddel,  

 eller vice versa.
 31 = Selvom recepten er G-mærket, er der udleveret et lægemiddel, der er  

 mere end 5 kr. dyrere end det/de billigste lægemiddel/lægemidler, der er  

 omfattet af ordinationen, fordi apoteket ikke har det/de billigste  

 lægemiddel/lægemidler på lager.
 32 = Selvom recepten er G-mærket, er der udleveret et lægemiddel, der er  

 mere end 5 kr. dyrere end det/de billigste lægemiddel/lægemidler, der er  

 omfattet af ordinationen, fordi det/de billigste lægemiddel/lægemidler er i  

 restordre hos leverandøren/-erne.
 33 = Selvom recepten er G-mærket, er der udleveret et lægemiddel, der er  

 mere end 5 kr. dyrere end det/de billigste lægemiddel/lægemidler, der er  

 omfattet af ordinationen, fordi patienten ikke ønsker det/de billigste  

 lægemiddel/lægemidler.
 41 = Der er af anden årsag udleveret et andet lægemiddel end det  

 ordinerede. Årsagen anføres på bagsiden af skemaet.
 I kolonne 6 anføres datoen for eventuel efterfølgende kontakt til  

 den ordinerende læge eller - hvis der ikke foreligger nogen recept -  

 patientens egen læge.
 I kolonne 7 anfører den ansvarlige for den pågældende  

 receptekspedition sine initialer.
