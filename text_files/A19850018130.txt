 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 130 af 9. april 1980 om beskyttelse af havmiljøet foretages  

 følgende ændringer:
 1. § 29, stk. 2, affattes således:
»Stk. 2.  Afgørelser efter § 27, stk. 1 og 2, skal  

 meddeles skriftligt til ansøgeren og til de myndigheder, der har været  

 inddraget i sagens behandling.
Underretning om tilladelse skal endvidere  

 gives til privatpersoner, der må antages at have en væsentlig, individuel  

 interesse i afgørelsen, samt til de i § 54, stk. 1, nævnte organisationer.  

 Underretning til de nævnte privatpersoner og organisationer kan eventuelt  

 finde sted ved offentlig annoncering.« 2. § 33, stk. 4, affattes således:
»Stk. 4.  Afgørelser efter stk. 1 skal meddeles  

 skriftligt til ansøgeren og til de myndigheder, der har været inddraget i  

 sagens behandling.
Underretning om tilladelse skal endvidere gives til  

 privatpersoner, der må antages at have en væsentlig, individuel interesse i  

 afgørelsen samt til de i § 54, stk. 1, nævnte organisationer.
Underretning  

 til de nævnte privatpersoner og organisationer kan eventuelt finde sted ved  

 offentlig annoncering.« 3. I § 54, stk. 1, indsættes efter »4)  

 Vedkommende embedslæge,»:
§ 2 Loven har virkning for afgørelser, der træffes efter den 1. juli 1985.
Givet på Christiansborg slot, den 8. maj  

 1985 Under Vor Kongelige Hånd og Segl MARGRETHE R.
