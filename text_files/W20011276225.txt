 Der blev klaget over, at man ikke imødekom datterens anmodning om  

 aktindsigt.
Klage over manglende aktindsigt Patientklagenævnet fandt, at overlægen på sygehus 1  

 havde overtrådt lov om patienters retsstilling ved ikke at tage  

 stilling til datterens anmodning om aktindsigt indenfor 10 dage.
 Patientklagenævnet kan oplyse, at hvis en anmodning om aktindsigt  

 ikke er imødekommet eller afslået inden 10 dage efter, at den er  

 modtaget af vedkommende myndighed, institution eller sundhedsperson, skal  

 patienten underrettes om grunden hertil samt om, hvornår en  

 afgørelse kan forventes at foreligge.
Patientklagenævnet fandt, at overlægen på sygehus 2 ikke  

 havde overtrådt lov om patienters retsstilling.
Nævnet lagde  

 vægt på, at det fremgik af en påtegning på brevet, at  

 materialet kunne tilsendes, og at overlægen på sygehus 2  

 således inden 10 dage havde givet besked om, at materialet kunne  

 sendes.
Da det ikke havde været muligt at fastslå, hvem der havde  

 ansvaret for, at materialet ikke blev sendt, kunne nævnet ikke tage  

 stilling til, om det var en sundhedsperson, der var ansvarlig for, at  

 materialet ikke blev sendt.
