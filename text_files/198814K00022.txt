Nr BTL 22 Betænkning over Forslag til lov om leje af erhvervslokaler m.v.   

 Nr L 22 1988-89, 1. samling Afgivet af Boligudvalget Afgivet: 19881209 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret dels skriftligt, dels i samråd.
 Udvalget har endvidere modtaget mundtlige og/eller skriftlige henvendelser  

 fra:
Advokaterne i Fredericiagaarden, Frede ricia, Beboerrepræsentantionen for Borgergade 30-42 og Hindegade 11, København, Butikshandelens Fællesråd, Erhvervslejernes Landsorganisation ELO, Gangsted-Rasmussen, Niels, advokat, Kø benhavn, Handelskammeret, Håndværksrådet, ISS, Clorius International A/S, Jydske Grundejerforeninger, Kosan Brunata A/S, Landsforeningen for Ejere af Udlejnings ejendomme og Lejernes Landsorganisation.
 Der er af boligministeren og af et mindretal stillet ændringsforslag,  

 hvorom der henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af boligministeren stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med de  

 af mindretallet stillede ændringsforslag samt det af boligministeren under  

 nr. 14 stillede ændringsforslag.
 Et flertal inden for mindretallet (Socialdemokratiets medlemmer af  

 udvalget) udtaler følgende:
Erhvervslejeforslaget er kun på enkelte og ubetydelige områder blevet  

 bedre, end det var ved fremsættelsen.
Det meget mangelfulde forslag kræver en  

 række ændringer for at kunne være acceptabelt og stå for de næste års  

 udvikling på erhvervslejemarkedet.
Arbejdet med de nødvendige ændringer vil  

 ikke kunne gennemføres inden nytår, da en så væsentlig lovgivning ikke kan  

 trækkes lynhurtigt gennem Folketinget, når det grundlag, der har været til  

 behandling, er så mangelfuldt.
 Mindretallet mener, at det foreslåede princip om huslejeregulering i  

 erhvervslejemål med enkelte præciseringer er rigtigt og desuden vigtigt at  

 gennemføre inden nytår, hvor huslejestoppet for erhvervslejemål udløber.
 Mindretallet har derfor stillet ændringsforslag, som indebærer, at  

 huslejereguleringen kan gennemføres inden nytår, medens resten af  

 erhvervslejeloven behandles i løbet af foråret efter en genfremsættelse.
 Med et grundigt arbejde i foråret skulle det være muligt at skabe en god  

 erhvervslejelov med en udbredt aftalefrihed kombineret med nogle helt  

 væsentlige garantier for lejerne.
 Et tredje mindretal (Fremskridtspartiets medlem af udvalget) vil  

 redegøre for sin stilling til lovforslaget ved 3. behandling og for sin  

 stilling til de stillede ændringsforslag ved 2. behandling.
Ændringsforslag Af et mindretal (S og SF):
Til titlen 1) Titlen affattes således:
»Forslag til Lov om lejeregulering i erhvervslokaler m.v.« Til § 1 2) Stk. 3 udgår.
 Stk. 4 bliver herefter stk. 3.
Til § 2 3) Efter stk. 1 indsættes som nyt stykke:
» Stk. 2. Lejevilkår, der ikke er reguleret ved denne lov,  

 reguleres ved lov om leje.« Til §§ 3-27 (kapitlerne 2-7) 4) Paragrafferne udgår.
 Af boligministeren, tiltrådt af et mindretal (KF, V, RV, CD  

 og KRF):
Til § 4 5) Stk. 3 affattes således:
» Stk. 3. Inden lejeaftalens indgåelse skal udlejeren gøre  

 lejeren bekendt med en af Boligministeriet autoriseret vejledning, som  

 udleveres lejeren.
Er dette ikke sket, er bestemmelser, der pålægger lejeren  

 større forpligtelser eller giver ham mindre rettigheder end angivet i loven,  

 ugyldige.« Til § 21 6) I stk. 1 indsættes efter 1. pkt.:
»Lejeren har dog ret til at foretage sædvanlige installationer i det  

 lejede, medmindre udlejeren kan godtgøre, at ejendommens el- og  

 afløbskapacitet ikke er tilstrækkelig til installationen.
Lejeren skal give  

 meddelelse til udlejeren, inden han foretager installationen.« Af et mindretal (S og SF):
Til §§ 28-34 (kapitel 8) 7) Kapiteloverskriften affattes således:
»Lejeregulering« Til § 28 8) I stk. 3 indsættes som nyt sidste punktum:
»Lejemål, hvor der er varslet lejeforhøjelse, som der er gjort  

 indsigelse imod, kan ikke anvendes som sammenligningslejemål, før sagen er  

 endeligt afgjort ved forlig eller dom.« Af boligministeren, tiltrådt af et mindretal (KF, V, RV, CD  

 og KRF):
 9) Stk. 4, 1. pkt., affattes således:
»Såfremt lejeforhøjelsen overstiger 20 pct. af den leje, der er  

 gældende på varslingstidspunktet, skal forhøjelsen fordeles over 4 år,  

 således at forhøjelsen pr. år udgør 1/4 af den samlede lejeforhøjelse.« Til § 29 Af et mindretal (S og SF):
 10) I stk. 2, 2. pkt., indsættes efter »lejeforhøjelsen«:
 », herunder oplysning om sammenligningslejemåls adresser og  

 kvadratmeterleje,».
 11) I stk. 4, 1. pkt., udgår », der dog ikke må overstige 50  

 kr. pr. m2 bruttoetageareal«, og efter 1. pkt. indsættes som nye  

 punktummer:
»Den foreløbige lejeforhøjelse må dog ikke overstige 50 kr. pr. m2  

 bruttoetageareal.
Den foreløbige forhøjelse skal fordeles over 4 år, således  

 at forhøjelsen pr. år udgør 1/4 af den samlede foreløbige  

 lejeforhøjelse.« Af boligministeren, tiltrådt af et mindretal (KF, V, RV, CD  

 og KRF):
 12) I stk. 4, 1. pkt., ændres »50 kr.« til: »25  

 kr.«.
 Af et mindretal (S og SF):
Til § 30 13) Stk. 1, 2. pkt., udgår.
 Af boligministeren, tiltrådt af et flertal (udvalget med  

 undtagelse af FP):
Til § 31 14) Stk. 3 affattes således:
»Stk. 3. Lejeforhøjelsen fordeles i forhold til den gældende leje  

 eller, hvor der ikke er fastsat nogen leje, lejeværdi.« Af et mindretal (S og SF):
Til §§ 35-72 (kapitlerne 9-14) 15) Paragrafferne udgår.
 Af boligministeren, tiltrådt af et mindretal (KF, V, RV, CD  

 og KRF):
Til § 36 16) Efter stk. 3 indsættes som nyt stykke:
» Stk. 4. Har en ejendom centralvarme eller  

 varmtvandsinstallation, og tilslutter udlejeren denne til et kollektivt  

 varmeforsyningsanlæg, kan han forlange, at lejeren over 10 år godtgør ham  

 ejendommens udgifter ved omlægningen med fradrag af besparelsen.« Til § 42 17) I stk. 2 indsættes som 2. punktum:
»Sker leverancen fra et kollektivt varmeforsyningsanlæg, hvor værket  

 ikke opgør udgiften til brændselsforbruget særskilt, skal udlejeren dog  

 medtage den samlede udgift i varme- og varmtvandsregnskabet.« Til § 43 18) Stk. 2 udgår.
Til § 45 19) Efter stk. 1 indsættes som nyt stykke:
» Stk. 2. Udlejeren kan med 6 ugers varsel bestemme, at  

 varmeregnskabet fremtidig skal afsluttes på en anden dato.
Regnskabsperioden  

 ved overgangen til det nye regnskabsår må højst være 18 måneder.« Til § 46 20) I stk. 1 indsættes som 2. punktum:
»Sker leverancen fra et kollektivt varmeforsyningsanlæg, skal  

 regnskabet dog være kommet frem til lejeren senest 3 måneder efter, at  

 udlejeren har modtaget endelig afregning vedrørende forbruget af varme og  

 varmt vand fra varmeforsyningsanlægget.« Til § 55 21) I stk. 2 ændres »1 måned« til: »3 måneder«.
Til § 65 22) »§§ 62-64« ændres til: »§ 59, stk. 2, og §§  

 62-64«.
Til § 67 23) Stk. 1, nr. 7, affattes således:
»7) Når lejeren trods udlejerens påmindelse tilsidesætter sine  

 pligter til at iagttage god skik og orden i ejendommen, eller når lejeren i  

 øvrigt herved ved støjende adfærd, fysisk vold eller trusler herom har været  

 til ulempe for ejendommen eller beboerne.« Af et mindretal (S og SF):
Til §§ 73-79 (kapitel 15) 24) Paragrafferne udgår, og i stedet indsættes som ny paragraf:
»§ 01. Retssager om lokaler, der er omfattet af denne lov,  

 behandles efter reglerne i lov om leje, kapitel XVIII.« Til § 81 25) Paragraffen udgår.
 Af boligministeren, tiltrådt af et mindretal (KF, V, RV, CD  

 og KRF):
Til § 82 26) Efter stk. 2 indsættes som nye stykker:
 » Stk. 3. Lejeforhøjelser, varslet efter § 47 i lov om leje  

 til ikrafttræden efter 31. december 1988, kan ikke gennemføres.
Stk. 4. Lejeforhøjelser efter § 28 kan tidligst få virkning 4 år efter, at  

 en lejeforhøjelse efter § 47 i lov om leje er trådt i kraft.« Af et mindretal (S og SF):
Til §§ 84-88 27) Paragrafferne udgår.
Bemærkninger Til nr. 1, 4, 7, 15, 25 og 27 Da det ikke anses for muligt at gennemføre en samlet erhvervslejelov på  

 grundlag af det foreliggende, meget ufuldstændige lovforslag, og da det  

 samtidig er påtrængende nødvendigt at få gennemført en  

 huslejereguleringsordning inden huslejestoppet for erhvervslokaler ophører  

 med udgangen af 1988, foreslås det, at alt andet end den foreslåede  

 huslejereguleringsordning udgår af lovforslaget.
Til nr. 2 Der resterer efter ændringerne ikke sådanne bestemmelser.
Under alle  

 omstændigheer ville bestemmelsen have givet helt urimelige ændringer for  

 blandede lejemål.
Til nr. 3 Der er tale om en almindelig præcisering af behandlingen af øvrige  

 lejevilkår ud over huslejereguleringen.
Til nr. 5 Det foreslås, at en udlejers manglende orientering af lejeren om den  

 autoriserede vejledning og udlevering heraf skal indebære, at aftaler om  

 videregående pligter for lejeren eller færre rettigheder end efter loven  

 bortfalder, mens det samme ikke gør sig gældende for så vidt angår  

 videregående rettigheder for lejeren.
Til nr. 6 Det foreslås som efter den gældende lejelovs § 29, at lejeren har ret til  

 at udføre sædvanlige tekniske installationer i det lejede.
Udlejeren har  

 mulighed for at modsætte sig dette, såfremt han kan godtgøre, at ejendommens  

 el- og afløbskapacitet ikke er tilstrækkelig til installationen.
 Bestemmelsen vil dog kunne fraviges ved aftale.
Til nr. 8 Der er tale om en præcisering, således at retssager om denne afklaring  

 undgås.
Til nr. 9 Det hensyn til lejerens planlægning af sin virksomhed over en længere  

 periode, der er grundlag for den foreslåede fordeling over 4 år af  

 lejeforhøjelser efter lovforslagets § 28, ses ikke i samme grad at gøre sig  

 gældende vedrørende procentuelt mindre lejeforhøjelser.
 Fordelingen af sådanne forhøjelser synes endvidere administrativt  

 uhensigtsmæssig, da der kan blive tale om meget små årlige stigninger.
 På denne baggrund foreslås det, at kun forhøjelser, der på  

 varslingstidspunktet overstiger 20 pct. af den leje, lejer betaler, skal  

 fordeles over 4 år.
Til nr. 10 Ændringsforslaget indebærer en præcisering af, at den dokumentationm, der  

 er forudsætningen for at kunne fremsætte krav om lejeforhøjelse, skal  

 foreligge i oversigtsform over for lejeren ved varslingen, således at lejeren  

 har et kvalificeret grundlag at bedømme lejeforhøjelseskravet på.
 Det synes at være helt unødvendigt at bebyrde parterne og boligretterne  

 med sager, hvor lejerens indsigelse ikke ville være fremkommet, såfremt  

 lejeren havde været orienteret om lejeforhøjelseskravets grundlag.
Til nr. 11 Den midlertidige forhøjelse maksimeres og fordeles på samme måde som den  

 endelige forhøjelse.
Til nr. 12 Der har under lovforslagets behandling været rejst kritik af, at det  

 beløb, som en udlejer kan oppebære som en foreløbig lejeforhøjelse under en  

 verserende retssag, er foreslået forhøjet fra 15 kr. til 50 kr. pr. m2  

 bruttoetageareal.
På den baggrund foreslås beløbet nu fastsat til 25 kr.
Til nr. 13 Det findes helt urimeligt, om en ulovlig leje ikke vil kunne nedsættes for  

 hele den periode, den ulovlige leje har været opkrævet.
 Ændringen vil føre forholdene tilbage til de nugældende, hvorefter der  

 ikke ligger en tilskyndelse til for udlejer at aftale en ulovlig leje med  

 lejeren.
Til nr. 14 Det foreslås, at fordeling af lejeforhøjelser som følge af forøgede  

 skatter og afgifter fordeles, som det efter den gældende lejelov er tilfældet  

 for såvel erhvervs- som beboelseslejemål.
 Herved undgås administrative problemer med hensyn til fordeling i  

 ejendomme, der indeholder begge typer lejemål.
Til nr. 16 Det foreslås som efter den gældende lejelovs § 61, at har en ejendom  

 centralvarme eller varmtvandsinstallation, og tilslutter udlejeren denne til  

 et kollektivt varmeforsyningsanlæg, kan han forlange, at lejeren over 10 år  

 godtgør ham ejendommens udgifter ved omlægningen med fradrag af besparelsen.
Til nr. 17, 19 og 20 Ved den foreslåede § 42, stk. 2, indføres en ordning, hvorefter udlejeren,  

 medmindre andet er aftalt, når varmeforsyning sker fra et kollektivt  

 varmeforsyningsanlæg, skal medtage den samlede varmeudgift til såvel  

 brændselsforbrug som øvrige varmeudgifter i varmeregnskabet.
 Den foreslåede bestemmelse svarer til den gældende lejelovs § 36, stk. 2,  

 2. pkt.
 Baggrunden for ændringsforslaget er, at den udlejer, som i tillid til den  

 hidtil foreslåede deklaratoriske bestemmelse i § 42 ikke har indgået særlige  

 aftaler om varmeforsyning ellers i forbindelse med tilslutning til et  

 varmeforsyningsanlæg, der typisk ikke foretager en særskilt opdeling af  

 brændselsforbruget, vanskeligt ville kunne opgøre det forbrug, som kan  

 opkræves fra lejeren efter § 42, stk. 1.
 På samme baggrund forslås i § 46, stk. 1, en bestemmelse, svarende til  

 lejelovens § 40, stk. 1, 2. pkt., med hensyn til varmeregnskab i ejendomme  

 med kollektiv varmeforsyning.
 Endelig foreslås som § 45, stk. 2, at en bestemmelse, svarende til  

 lejelovens § 39, stk. 2, om ændring af varmeregnskabsår, fortsat skal gælde,  

 medmindre andet aftales.
Til nr. 18 Af hensyn til den praktiske fordeling af varmeudgifterne i ejendomme med  

 såvel beboelses- som erhvervslejemål foreslås, at § 43, stk. 2, ikke  

 gennemføres, idet en tilsvarende regel ikke gælder efter lejeloven og således  

 ikke vil gælde for beboelseslejemål.
Til nr. 21 Såfremt lejeren af et tidsbegrænset lejemål efter den gældende lejelovs §  

 80 benytter det lejede i mere end 1 måned efter tidsbegrænsningens ophør,  

 uden at udlejeren har opfordret lejeren til at flytte, fortsætter  

 lejeforholdet uden tidsbegrænsning.
Landsforeningen af Ejere af Udlejningsejendomme har redegjort for, at  

 denne frist på 1 måned er for kort for så vidt angår erhvervslejemål.
Det  

 foreslås derfor, at fristen forlænges fra 1 til 3 måneder.
Til nr. 22 Ved ændringsforslaget fastslås, at bestemmelsen i den foreslåede § 59,  

 stk. 2, hvorefter udlejer ikke kan opsige lejeren, såfremt han ønsker at  

 drive erhverv i samme branche fra lokalerne, også gælder blandede lejemål.
Til nr. 23 Ved ændringsforslaget præciseres, at det er samme typer adfærd, der kan  

 bevirke ophævelse af lejemål efter lovforslagets § 67, stk. 1, nr. 7, som de  

 forhold, der, når de er af mere begrænset omfang, kan bevirke opsigelse efter  

 § 58, nr. 3.
Til nr. 24 Ændringsforslaget indebærer en forenkling, der henviser til de i forvejen  

 gældende regler på boligretsområdet.
Til nr. 26 Forslaget til erhvervslejelov indebærer, at lov om leje efter  

 erhvervslejelovens ikrafttræden ikke længere vil gælde for de i § 1 nævnte  

 lejemål, medmindre dette følger af lovens overgangsbestemmelser.
Ved den  

 foreslåede § 82, stk. 3, præciseres, at lejeforhøjelser varslet efter  

 lejeloven til ikrafttræden efter 31. december 1988 derfor bortfalder.
 Ved det foreslåede § 82, stk. 4, præciseres, at lejeforhøjelser efter § 28  

 kun kan gennemføres, når der er gået 4 år siden sidste lejeforhøjelse under  

 hensyn til det lejedes værdi, uanset om forhøjelsen er gennemført efter  

 lejeloven eller erhvervslejeloven.
Lizzie Lichtenberg (KF) Merete Aarup (KF) Pernille Sams (KF) Mejdahl (V)  

 nfmd.
Traberg Smidt (V) Kirsten Jacobsen (FP) Jørgen Estrup (RV) Bollmann  

 (CD) Kofod-Svendsen (KRF) Svend Andersen (S) Baadsgaard (S) fmd.
Pia  

 Gjellerup (S) Torben Lund (S) Lissa Mathiasen (S) Holger K.
Nielsen (SF)  

 Bjørn Poulsen (SF) Pelle Voigt (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i 2 møder.
 Udvalget har modtaget skriftlige og/eller mundtlige henvendelser fra  

 Jydske Grundejerforeninger og Landsforeningen Loyal Handel.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Centrum-Demokraternes medlemmer) lovforslaget til  

vedtagelse med de stillede ændringsforslag.
 Et mindretal (Fremskridtspartiets medlem af udvalget) vil redegøre  

 for sin stilling ved lovforslagets 3. behandling.
 Et andet mindretal (Centrum-Demokraternes medlem af udvalget) kan  

 tiltræde de stillede ændringsforslag og vil redegøre for sin stilling til  

 lovforslaget ved 3. behandling.
Ændringsforslag Af boligministeren, tiltrådt af et flertal (udvalget med  

 undtagelse af FP):
Til § 2 1) Efter stk. 1 indsættes som nyt stykke:
»Stk. 2. Lejevilkår, der ikke er reguleret ved denne lov, reguleres  

 ved lov om leje.« Til § 5 2) I stk. 3 indsættes som 2. pkt.:
»Lejeren kan dog ikke kræve tilbagebetaling af for meget betalt leje,  

 medmindre retssag om nedsættelse af lejen er anlagt inden 1 år efter  

 1-års-fristens udløb, jf. stk. 1, eller efter, at en lejeforhøjelse første  

 gang skal betales.« Til §§ 14-18 3) Paragrafferne udgår.
Bemærkninger Til nr. 1 Det foreslås præciseret, at lejevilkår i en erhvervslejekontrakt, der ikke  

 er reguleret i lov om lejeregulering af erhvervslokaler m.v., reguleres af  

 lov om leje.
Til nr. 2 Det foreslås, at lejeren for at kunne kræve allerede for meget betalt leje  

 tilbagebetalt skal have anlagt sag om lejenedsættelse inden 1 år efter  

 udløbet af 1-års-fristen efter stk. 1, såfremt der er tale om den leje, der  

 blev fastsat ved lejeaftalens indgåelse eller inden 1 år efter en senere  

 lejeforhøjelse.
