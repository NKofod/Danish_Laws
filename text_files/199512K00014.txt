Nr LSF 14 Forslag til Lov om ændring af lov om arbejdsløshedsforsikring m.v.  

 (Forstærket ungdomsindsats, fremrykning af delperiode 2 (aktivperioden),  

 overgangsydelse m.v.) Fremsat af arbejdsministeren (Jytte Andersen) den 4. oktober 1995 Vedtaget ved tredjebehandling den 14. december 1995 Lov nr. 1058 af 20/12/1995 § 1 I lov om arbejdsløshedsforsikring m.v., jf. lovbekendtgørelse nr. 6 af 9.  

 januar 1995, som ændret ved lov nr. 142 af 8. marts 1995, lov nr. 337 af 31.  

 maj 1995 og lov nr. 359 af 14. juni 1995, foretages følgende ændringer:
 1. § 32, nr. 1, affattes således:
»1) den optager medlemmer fra a) et eller flere fag med sammenhængende faglige områder inden for handel,  

 kontorvirksomhed, industri, håndværk, landbrug m.v., fiskeri, beværternæring,  

 transportvirksomhed og anlægsvirksomhed eller fra sådanne andre  

 erhvervsområder, som arbejdsministeren sidestiller med de nævnte fag, eller b) brancher eller karteller inden for de under litra a nævnte  

 erhvervsområder,».
 2. I § 35 indsættes som 2. pkt.:
»Direktøren for Arbejdsløshedsforsikringen kan kun godkende en  

 ændring, der medfører en udvidelse af kassens faglige område, hvis det nye  

 faglige område er sammenhængende eller beslægtet med kassens hidtidige  

 faglige område eller der er tale om karteldannelse.« 3. § 41, stk. 1, nr. 1, affattes således:
 »1) som har bopæl og ophold her i riget bortset fra Færøerne og  

 Grønland, jf. dog stk. 5,».
 4. § 41, stk. 1, nr. 2, affattes således:
 »2) som er mellem 18 og 65 år, og«.
 5. Efter kapitel 9 indsættes:
»Kapitel 9 a Særlige regler for unge under 25 år § 52 a.
Medlemmer under 25 år, der har gennemført en uddannelse,  

 der berettiger til optagelse i en arbejdsløshedskasse, jf. § 41, stk. 1, nr.  

 3, litra b, modtager dagpenge efter § 55.
§ 52 b.
Medlemmer under 25 år, som ikke har gennemført en  

 uddannelse, der berettiger til optagelse i en arbejdsløshedskasse, jf. § 41,  

 stk. 1, nr. 3, litra b, modtager dagpenge efter § 55, indtil de har haft 6  

 måneders ledighed inden for 9 måneder.
Medlemmerne får herefter tilbud om  

 uddannelse efter lov om en aktiv arbejdsmarkedspolitik § 32 a.
 Stk. 2 . Medlemmer, der er omfattet af stk. 1, men som har haft  

 beskæftigelse i fagets fulde, sædvanlige arbejdstid i mindst 24 måneder inden  

 for 36 måneder, deltidsforsikrede dog 16 måneders beskæftigelse inden for 36  

 måneder, kan vælge mellem et uddannelsestilbud eller et tilbud om jobtræning,  

 jf. lov om en aktiv arbejdsmarkedspolitik.
 Stk. 3 . Medlemmer, hvis dagpengeret efter stk. 1 er ophørt, kan  

 dog modtage dagpenge, indtil de påbegynder eller afslår tilbudet efter lov om  

 en aktiv arbejdsmarkedspolitik.
 Stk. 4. Medlemmer, hvis dagpengeret efter stk. 1 er ophørt, kan  

 igen modtage dagpenge efter § 55, når de har gennemgået et tilbud i op til  

 fuld tid i sammenlagt 18 måneder, jf. lov om en aktiv arbejdsmarkedspolitik.
 Stk. 5. Et fuldtidsforsikret medlem, hvis dagpengeret er ophørt,  

 jf. stk. 1, kan igen modtage dagpenge efter stk. 1, når medlemmet har haft  

 beskæftigelse i fagets fulde, sædvanlige arbejdstid i mindst 6 måneder inden  

 for de sidste 9 måneder, deltidsforsikrede dog 4 måneder inden for de sidste  

 9 måneder.
§ 52 c.
Ydelserne ved deltagelse i et uddannelsestilbud efter § 32  

 a i lov om en aktiv arbejdsmarkedspolitik afhænger af valg af uddannelse.
Stk. 2. Et medlem, som i mindre end 18 måneder har deltaget i et  

 uddannelsestilbud efter § 32 a i lov om en aktiv arbejdsmarkedspolitik, har  

 ret til 50 pct. af højeste dagpenge, jf. § 47 og § 70, i perioden, indtil et  

 efterfølgende uddannelsestilbud er påbegyndt eller medlemmet har afslået  

 dette.
Et medlem, som er fyldt 25 år, har dog ret til dagpenge beregnet efter  

 § 51.
§ 52 d.
Ved deltagelse i jobtræning efter lov om en aktiv  

 arbejdsmarkedspolitik har medlemmet ret til at modtage et beløb, der  

 sammenlagt med den lediges indtægt ved tilbudet efter fradrag af  

 arbejdsmarkedsbidrag svarer til dagpengenes højeste beløb pr. uge for  

 fuldtids- henholdsvis deltidsforsikrede, jf. § 47 og § 70.
 Stk. 2. Et medlem, som i mindre end 18 måneder har deltaget i  

 jobtræning, jf. § 52 b, stk. 2, har ret til at modtage dagpenge efter § 55 i  

 perioden, indtil et efterfølgende jobtræningsforløb er påbegyndt eller  

 medlemmet har afslået dette.
§ 52 e.
Et medlem under 25 år, der har ret til dagpenge efter § 52  

 b, stk. 1, 1. pkt., kan i en periode på op til 6 måneder deltage i højskole-  

 og daghøjskoleforløb i 20 timer eller derover om ugen.
Under højskole- og  

 daghøjskoleforløbet har medlemmet ret til 50 pct. af højeste dagpenge, jf. §  

 47 og § 70. Medlemmet skal stå til rådighed for arbejdsmarkedet efter de  

 almindelige regler.
§ 52 f.
Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om anvendelsen af  

 §§ 52 a-e.« 6. I § 53, stk. 2, indsættes efter »§ 55, stk.  

 1«: »og 5«, »26 uger« ændres til: »52  

 uger«, og »17 uger« ændres til: »34 uger«.
 7. I § 53 indsættes efter stk. 4 som nyt stykke:
»Stk. 5. For et medlem, hvis ret til dagpenge er bortfaldet  

 som følge af, at perioderne efter § 55, stk. 1, 2 og 5, er udløbet, er  

 generhvervelsen af retten til dagpenge betinget af, a) at et fuldtidsforsikret medlem har haft arbejde som lønmodtager i en  

 tid, som sammenlagt svarer til fagets fulde, sædvanlige arbejdstid i mindst  

 26 uger inden for de sidste 3 år, eller i en tilsvarende periode har udøvet  

 selvstændig virksomhed i væsentligt omfang, b) at et deltidsforsikret medlem har haft arbejde som lønmodtager i en  

 tid, som sammenlagt svarer til fagets fulde, sædvanlige arbejdstid i mindst  

 17 uger inden for de sidste 3 år.« Stk. 5 bliver herefter stk. 6.
 8. I § 53, stk. 5, som bliver stk. 6, ændres »stk. 2  

 og 3« til: »stk. 2, 3 og 5«.
 9. § 55, stk. 1 , affattes således:
»Et medlem, der har erhvervet ret til dagpenge, jf. § 53, kan modtage  

 dagpenge efter § 51, jf. § 47 og § 70, i en periode på sammenlagt 24 måneder  

 inden for 36 måneder.
Der erhverves ret til påbegyndelse af en ny periode,  

 hvis medlemmet dokumenterer på ny at have haft beskæftigelse i det omfang,  

 der er nævnt i § 53, stk. 2.« 10. I § 55, stk. 1, indsættes efter »53, stk. 2«:  

 »og 5«.
 11. I § 55, stk. 3, indsættes efter »efter«:  

 »kapitel 11 a og«.
 12. I § 55, stk. 5, indsættes i 1. pkt. efter  

 »30 måneder«: », uanset bestemmelserne i stk. 1 og 2«.
 13. I § 55, stk. 5, 2. pkt., indsættes efter »§ 53,  

 stk. 2«: »og 5«.
 14. § 55, stk. 6, ophæves.
 Stk. 7 og 8 bliver herefter stk. 6 og 7.
 15. I § 55, stk. 7, som bliver stk. 6, indsættes efter  

 »lov om en aktiv arbejdsmarkedspolitik«: »og kapitel 11 a,  

 hvis arbejdsløshedskassen udbetaler ydelsen under uddannelse,».
 16. I § 55, stk. 7, som bliver stk. 6, indsættes efter 2.  

 pkt. som nyt punktum:
»For et ledigt medlem medregnes perioder med orlov til uddannelse  

 efter lov om orlov og perioder med godtgørelse for tab af indtægt eller  

 arbejdsmulighed og elevstøtte efter lov om arbejdsmarkedsuddannelser i  

 perioderne efter stk. 1, 2 og 5.« 17. I § 55, stk. 8, som bliver stk. 7, indsættes i 1.  

 pkt. efter »og 2«: »,jf. dog stk. 6, sidste pkt.« 18. § 55, stk. 9, ophæves.
 Stk. 10 bliver herefter stk. 8.
 19. I § 55, stk. 10, som bliver stk. 8, ændres »stk.  

 1-8« til: »stk. 1-7«, og »stk. 7 og 8« ændres til:  

 »stk. 6 og 7«.
 20. I § 56 ændres »§ 53, stk. 2 og 3« til:  

 »§ 53, stk. 2, 3 og 5«.
 21. I § 58, stk. 1, nr. 3, litra b, udgår »og 6«.
 22. I § 59 indsættes efter stk. 2 som nyt stykke:
»Stk. 3 . Hvis et medlems arbejdstid ikke eller kun  

 vanskeligt kan kontrolleres, skal indtægten fra arbejdet ved opgørelsen af  

 overskydende timer, jf. stk. 2, omregnes til timer med den til enhver tid  

 gældende omregningssats.« Stk. 3 og 4 bliver herefter stk. 4 og 5.
 23. § 62 a, stk. 2, affattes således:
»Stk. 2. Et medlem kan dog bevare dagpengeretten ved  

 deltagelse i undervisning, hvis undervisningens varighed er under 20 timer om  

 ugen og uddannelsen ikke er godkendt som støtteberettigende efter lov om  

 statens uddannelsesstøtte, i det omfang den udbydes som heltidsuddannelse.  

 Dagpengeretten kan ligeledes bevares ved deltagelse i  

 hf-enkeltfagsundervisning under 20 timer om ugen og undervisning svarende til  

 folkeskolens 8.-10. klassetrin.
Dagpengeretten kan ikke bevares, hvis  

 uddannelsen berettiger til godtgørelse efter lov om  

 arbejdsmarkedsuddannelser.« 24. § 62 a, stk. 3, ophæves.
 Stk. 4 og 5 bliver herefter stk. 3 og 4.
 25. I § 62 a, stk. 5, der bliver stk. 4, ændres »stk.  

 3 og 4« til: »stk. 1-3«.
 26. § 63, stk. 1, nr. 4, affattes således:
»4) at medlemmet uden fyldestgørende grund afslår at medvirke til  

 udarbejdelse eller revision af en individuel handlingsplan, afslår eller  

 afbryder et tilbud i henhold til en individuel handlingsplan efter lov om en  

 aktiv arbejdsmarkedspolitik eller afslår eller afbryder en uddannelse, som  

 arbejdsformidlingen vurderer vil øge mulighederne for beskæftigelse.« 27. I § 73 indsættes efter stk. 3 som nyt stykke:
»Stk. 4 . Hvis et medlems arbejdstid ikke eller kun  

 vanskeligt kan kontrolleres, skal indtægten fra arbejdet ved opgørelsen af  

 overskydende timer, jf. stk. 3, omregnes til timer med den til enhver tid  

 gældende omregningssats.« Stk. 4 bliver herefter stk. 5.
 28. I § 75 b, stk. 7, udgår »stk. 2, litra a og  

 b,».
 29. I § 75 c, stk. 7, indsættes efter »stk. 2«:  

 »og 5«.
 30. § 75 d, stk. 3, affattes således:
»Stk. 3. Efterløn med det i stk. 1 nævnte beløb kan højst  

 udbetales indtil udløbet af en periode, der svarer til medlemmets  

 dagpengeperiode efter § 55, stk. 5, 1. pkt., jf. stk. 6. Efterlønnen kan  

 herefter højst udgøre 82 pct. af højeste dagpenge efter § 47. Perioder med  

 delefterløn afkorter ikke retten til efterløn efter 1. pkt.
Perioder med  

 delpension efter lov om delpension ligestilles med perioder med efterløn.  

 Arbejde i perioder med delpension forlænger ikke den i 1. pkt. nævnte  

 periode.« 31. I § 75 d, stk. 4, ændres »§ 55, stk. 1« til:  

 »§ 55, stk. 5«.
 32. I § 75 d, stk. 5, ændres »i perioden efter § 55,  

 stk. 2« til: »efter § 55, stk. 4«, og 2. pkt. ophæves.
 33. § 75 e, stk. 2, affattes således:
»Stk. 2. Efterløn med det i stk. 1 nævnte beløb kan højst  

 udbetales indtil udløbet af en periode, der svarer til medlemmets  

 dagpengeperiode efter § 55, stk. 5, 1. pkt., jf. stk. 6. Efterlønnen kan  

 herefter højst udgøre 82 pct. af højeste dagpenge efter § 70. Perioder med  

 delefterløn afkorter ikke retten til efterløn efter 1. pkt.
Perioder med  

 delpension efter lov om delpension ligestilles med perioder med efterløn.  

 Arbejde i perioder med delpension forlænger ikke den i 1. pkt. nævnte  

 periode.« 34. I § 75 e, stk. 3, ændres »§ 55, stk. 1« til:  

 »§ 55, stk. 5«.
 35. I § 75 e, stk. 4, ændres »i perioden efter § 55,  

 stk. 2« til: »efter § 55, stk. 4«, og 2. pkt. ophæves.
 36. I § 75 i, stk. 1, ændres »1998« til:  

 »1995«.
 37. I § 75 i, stk. 1, nr. 1, ændres »55-59« til:  

 »50-59«.
 38. § 75 i, stk. 1, nr. 3, affattes således:
 »3) som inden for de sidste 15 måneder har modtaget dagpenge,  

 feriedagpenge eller i delperiode 2 har modtaget ydelser under deltagelse i  

 tilbud efter lov om en aktiv arbejdsmarkedspolitik, bortset fra formidlet  

 arbejde efter kapitel 2, i sammenlagt 12 måneder,».
 39. I § 75 i indsættes efter stk. 1 som nyt stykke:
»Stk. 2. Sidestillet med ydelsesperioderne i stk. 1, nr. 3,  

 er 1) ledighedsdage, hvor medlemmet har været berettiget til  

 dagpengegodtgørelse, jf. § 84, 2) ledighedsperioder, hvor medlemmet ikke har kunnet modtage dagpenge som  

 følge af bestemmelsen i § 63, stk. 3, 3) perioder i op til sammenlagt 4 uger, hvor medlemmet har deltaget i  

 afklarings- eller vejledningsforløb, og 4) perioder efter den 1. januar 1995, hvor medlemmet har modtaget  

 sygedagpenge uden for et ansættelsesforhold.« Stk. 2-6 bliver herefter stk. 3-7.
 40. § 75 i, stk. 2, som bliver stk. 3, affattes således:
»Stk. 3. Skriftlig ansøgning om overgangsydelse skal være  

 indgivet til arbejdsløshedskassen senest den 31. januar 1996. Betingelserne i  

 stk. 1 og 2 skal være opfyldt senest den 31. december 1995.« 41. § 75 i, stk. 3, som bliver stk. 4, affattes således:
»Stk. 4. Overgangsydelse kan tidligst ydes fra det tidspunkt,  

 hvor arbejdsløshedskassen har modtaget den skriftlige ansøgning.
For  

 medlemmer, der er fyldt 50 år inden udgangen af 1995, og som søger om  

 overgangsydelse i perioden fra den 1. januar til den 31. januar 1996, jf.  

 stk. 3, ydes overgangsydelse dog med virkning fra den 1. januar 1996.« 42. § 75 i, stk. 4, 2. pkt., ophæves.
 43. I § 75 i, stk. 5, der bliver stk. 6, ændres »stk.  

 4« til: »stk. 5«.
 44. § 75 j, stk. 3, 1. og 2. pkt., affattes  

 således:
»Et fuldtidsforsikret medlem har ret til at have indtægt ved  

 lønarbejde, ved hverv eller ved mindre jordbrug, jf. stk. 2, på sammenlagt op  

 til 27.500 kr. i hvert kalenderår uden fradrag i overgangsydelsen.
Et  

 deltidsforsikret medlem har tilsvarende ret til fradragsfri indtægt på 2/3  

 heraf.« 45. I § 75 s indsættes efter »stk. 2«: »og  

 5«.
 46. I § 79, stk. 1, indsættes efter kapitel 9,:  

 »kapitel 9 a,».
 47. I § 81, stk. 1, nr. 3, indsættes efter »kapitel  

 9,»: »kapitel 9 a,».
 48. I § 88 indsættes efter stk. 6 som nyt stykke:
»Stk. 7. Direktøren for Arbejdsløshedsforsikringen afgiver to  

 gange om året rapport om sin tilsynsvirksomhed til Tilsynsrådet, jf. § 92  

 a.« 49. § 90 a affattes således:
»§ 90 a.
En arbejdsgiver har pligt til skriftligt, f.eks. på  

 lønsedlen, at give et medlem oplysninger om arbejdstimer, udbetalt løn m.v.  

 til brug for administrationen af forsikringssystemet.
Stk. 2 . En arbejdsgiver har pligt til på hver lønseddel at  

 oplyse, om der i perioden er udbetalt dagpengegodtgørelse for 1. og 2.  

 ledighedsdag til medlemmet.
Det skal endvidere fremgå af lønsedlen, hvor  

 mange gange arbejdsgiveren har udbetalt dagpengegodtgørelse i kalenderåret.  

 Hvis der ikke er udbetalt dagpengegodtgørelse, jf. § 84, skal arbejdsgiveren  

 skriftligt oplyse om grunden hertil.
Stk. 3 . Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om bestemmelserne  

 i stk. 1 og 2 og kan herunder fastsætte regler om, at pligten i stk. 2, 1. og  

 2. pkt., kan bortfalde i særlige tilfælde.« 50. Efter § 92 indsættes i kapitel 14:
»§ 92 a.
Tilsynsrådet er rådgivende for ministeren i  

 spørgsmål vedrørende Direktoratet for Arbejdsløshedsforsikringens  

 tilsynsvirksomhed.
Tilsynsrådet behandler direktøren for  

 Arbejdsløshedsforsikringens rapporter, jf. § 88, stk. 7, og følger i øvrigt  

 tilsynsvirksomheden.
Stk. 2. Tilsynsrådet har 7 medlemmer.
En formand og 1 medlem, der  

 udpeges af arbejdsministeren.
Desuden udpeger arbejdsministeren 1 medlem  

 efter indstilling fra Dansk Arbejdsgiverforening, 1 medlem efter indstilling  

 fra Kommunernes Landsforening, Københavns og Frederiksberg Kommuner og  

 Amtsrådsforeningen i Danmark, 1 medlem efter indstilling fra  

 Landsorganisationen i Danmark, 1 medlem efter indstilling fra Funktionærernes  

 og Tjenestemændenes Fællesråd og Akademikernes Centralorganisation og  

 FR-Fællesrepræsentationen (Hovedorganisation for Arbejdsleder- og tekniske  

 Funktionærforeninger i Danmark) og 1 medlem efter indstilling fra Told- og  

 Skattestyrelsen.
Stk. 3. Der tilforordnes rådet 1 repræsentant for  

 Arbejdsministeriet, 1 repræsentant for Finansministeriet, 1 repræsentant for  

 Direktoratet for Arbejdsløshedsforsikringen og 1 repræsentant for  

 Arbejdsmarkedsstyrelsen.
De tilforordnede har ingen stemmeret.
Stk. 4. Medlemmerne, herunder formanden og de tilforordnede,  

 udpeges for en 4-årig periode.
Finder udpegningen sted i løbet af en periode,  

 gælder den til periodens udløb.
 Stk. 5. Et medlem må ikke tillige være medlem af eller  

 stedfortræder for et medlem af Arbejdsmarkedets Ankenævn.
Stk. 6. Tilsynsrådet fastsætter selv sin forretningsorden.« 51. §§ 97 a-97 f og § 97 h  ophæves.
 52. I § 97 i ændres »§§ 97 d-97 h« til: »§  

 97 g«.
 53. § 97 j ophæves.
 54. § 97 k affattes således:
»§ 97 k.
En kasses afgørelse i spørgsmål om aktivitetsydelse  

 efter § 97 g er omfattet af reglerne i § 98, stk. 1.« § 2 Loven træder i kraft den 1. januar 1996, dog træder § 1, nr. 38-41 og 43,  

 i kraft ved bekendtgørelsen i Lovtidende, og § 1, nr. 6, 7, 8, 10, 13, 20, 29  

 og 45, træder i kraft den 1. januar 1997.
§ 3 Stk. 1. For medlemmer, der har erhvervet ret til dagpenge efter de  

 hidtidige regler i § 53, og som påbegynder en dagpengeperiode før den 1.  

 januar 1996, jf. § 55, stk. 1 og 2, finder kapitel 9 a som indsat ved § 1,  

 nr. 5, anvendelse, når medlemmerne har haft 6 måneders ledighed inden for 9  

 måneder regnet fra den 4. oktober 1995.
Stk. 2. § 55, stk. 1, som affattet ved § 1, nr. 9, har virkning  

 for medlemmer, der påbegynder en dagpengeperiode den 1. juli 1996 eller  

 senere.
Medlemmer, der senest påbegynder en dagpengeperiode den 30. juni  

 1996, kan modtage dagpenge efter § 51, jf. § 47 og § 70, således:
1) Frem til den 1. juli 1996 i op til sammenlagt 48 måneder inden for 60  

 måneder, 2) i perioden fra den 1. juli 1996 og frem til den 1. januar 1998 i op til  

 sammenlagt 36 måneder inden for 48 måneder, 3) fra den 1. januar 1998 i sammenlagt 24 måneder inden for 36 måneder.
 Hvis arbejdsformidlingen ikke kan give et medlem, hvis dagpengeperiode  

 udløber i perioden fra den 1. juli 1996 og frem til den 1. januar 1999, et  

 tilbud efter lov om en aktiv arbejdsmarkedspolitik efter dagpengeperiodens  

 udløb, kan der i denne periode udbetales dagpenge efter § 51, jf. § 47 og §  

 70, indtil et tilbud kan påbegyndes eller medlemmet afslår dette.
 Stk. 3. Medlemmer, som den 1. januar 1996 er omfattet af de  

 hidtidige regler om fradragsfri indtægter i § 55, stk. 6, eller har indgivet  

 anmodning herom til kassen senest den 31. december 1995, og som opfylder  

 betingelserne efter disse regler, bevarer uanset bestemmelserne i § 1, nr. 14  

 og 21, retten efter de hidtidige regler.
 Stk. 4. For medlemmer, der under ledighed forud for den 4. oktober  

 1995 enten er påbegyndt orlov til uddannelse eller har indgivet ansøgning  

 herom og påbegynder orloven senest den 31. januar 1996, medregnes  

 orlovsperioden ikke i dagpengeperioderne efter § 55, stk. 1 og 2, jf. stk. 6.  

 Det samme gælder perioder med godtgørelse for tab af indtægt eller  

 arbejdsmulighed og elevstøtte efter lov om arbejdsmarkedsuddannelser.
 Stk. 5. Medlemmer, der inden den 1. januar 1996 har påbegyndt en  

 uddannelse efter de hidtil gældende regler i § 62 a, kan fortsætte  

 uddannelsen efter de hidtil gældende regler.
 Stk. 6. Ret til overgangsydelse har medlemmer, som fylder 50 år i  

 1996, hvis de søger om overgangsydelse senest den 31. januar 1996 og de  

 opfylder betingelserne for overgang til ydelsen både den 31. december 1995 og  

 på overgangstidspunktet.
Oprindeligt fremsat forslag § 1 I lov om arbejdsløshedsforsikring m.v., jf. lovbekendtgørelse nr. 6 af 9.  

 januar 1995, som ændret ved lov nr. 142 af 8. marts 1995, lov nr. 337 af 31.  

 maj 1995 og lov nr. 359 af 14. juni 1995, foretages følgende ændringer:
 1. § 32, nr. 1, affattes således:
»1) den optager medlemmer fra a) et eller flere fag med sammenhængende faglige områder inden for handel,  

 kontorvirksomhed, industri, håndværk, landbrug m.v., fiskeri, beværternæring,  

 transportvirksomhed og anlægsvirksomhed eller fra sådanne andre  

 erhvervsområder, som arbejdsministeren sidestiller med de nævnte fag, eller b) brancher eller karteller inden for de under litra a nævnte  

 erhvervsområder,» 2. I § 32, nr. 2, ændres »5.000« til:  

 »50.000«.
 3. I § 35 indsættes som 2. pkt.:
 »Direktøren for Arbejdsløshedsforsikringen kan kun godkende en  

 ændring, der medfører en udvidelse af kassens faglige område, hvis det nye  

 faglige område er sammenhængende eller beslægtet med kassens hidtidige  

 faglige område, eller der er tale om karteldannelse.«.
 4. § 41, stk. 1, nr. 1, affattes således:
 »1) som har bopæl og ophold her i riget, bortset fra Færøerne og  

 Grønland, jf. dog stk. 5,».
 5. § 41, stk. 1, nr. 2, affattes således:
»2) som er mellem 18 og 65 år, og« 6. Efter kapitel 9 indsættes:
»Kapitel 9 a Særlige regler for unge under 25 år § 52 a.
Medlemmer under 25 år, der har gennemført en uddannelse,  

 der berettiger til optagelse i en arbejdsløshedskasse, jf. § 41, stk. 1, nr.  

 3, litra b, modtager dagpenge efter § 55.
§ 52 b.
Medlemmer under 25 år, som ikke har gennemført en  

 uddannelse, der berettiger til optagelse i en arbejdsløshedskasse, jf. § 41,  

 stk. 1, nr. 3, litra b, modtager dagpenge efter § 55, indtil de har haft 6  

 måneders ledighed inden for 9 måneder.
Medlemmerne får herefter tilbud om  

 uddannelse efter lov om en aktiv arbejdsmarkedspolitik § 32 a.
 Stk. 2 . Medlemmer, der er omfattet af stk. 1, men som har haft  

 beskæftigelse i fagets fulde, sædvanlige arbejdstid i mindst 24 måneder inden  

 for 36 måneder, deltidsforsikrede dog 16 måneders beskæftigelse inden for 36  

 måneder, kan vælge mellem et uddannelsestilbud eller et tilbud om jobtræning,  

 jf. lov om en aktiv arbejdsmarkedspolitik.
 Stk. 3 . Medlemmer, hvis dagpengeret efter stk. 1 er ophørt, kan  

 dog modtage dagpenge, indtil de påbegynder eller afslår tilbuddet efter lov  

 om en aktiv arbejdsmarkedspolitik.
 Stk. 4. Medlemmer, hvis dagpengeret efter stk. 1 er ophørt, kan  

 igen modtage dagpenge efter § 55, når de har gennemgået et tilbud i op til  

 fuld tid i sammenlagt 18 måneder, jf. lov om en aktiv arbejdsmarkedspolitik.
 Stk. 5. Et fuldtidsforsikret medlem, hvis dagpengeret er ophørt,  

 jf. stk. 1, kan igen modtage dagpenge efter stk. 1, når medlemmet har haft  

 beskæftigelse i fagets fulde, sædvanlige arbejdstid i mindst 6 måneder inden  

 for de sidste 9 måneder, deltidsforsikrede dog 4 måneder inden for de sidste  

 9 måneder.
§ 52 c.
Ydelserne ved deltagelse i et uddannelsestilbud efter § 32  

 a i lov om en aktiv arbejdsmarkedspolitik afhænger af valg af uddannelse.
 Stk. 2. Et medlem, som i mindre end 18 måneder har deltaget i et  

 uddannelsestilbud efter § 32 a i lov om en aktiv arbejdsmarkedspolitik, har  

 ret til 50 pct. af højeste dagpenge, jf. § 47, i perioden, indtil et  

 efterfølgende uddannelsestilbud er påbegyndt, eller medlemmet har afslået  

 dette.
§ 52 d.
Ved deltagelse i jobtræning efter lov om en aktiv  

 arbejdsmarkedspolitik har medlemmet ret til at modtage et beløb, der  

 sammenlagt med den lediges indtægt ved tilbuddet efter fradrag af  

 arbejdsmarkedsbidrag, svarer til dagpengenes højeste beløb pr. uge for  

 fuldtids- henholdsvis deltidsforsikrede, jf. § 47 og § 70.
 Stk. 2. Et medlem, som i mindre end 18 måneder har deltaget i  

 jobtræning, jf. § 52 b, stk. 2, har ret til at modtage dagpenge efter § 55, i  

 perioden, indtil et efterfølgende jobtræningsforløb er påbegyndt, eller  

 medlemmet har afslået dette.
§ 52 e.
Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om anvendelsen af  

 § 52 a-d.«.
 7. I § 53, stk. 3, udgår: »og 5«.
 8. § 55, stk. 1 , affattes således:
»§ 55. Et medlem, der har erhvervet ret til dagpenge, jf. §  

 53, kan modtage dagpenge efter § 51, jf. § 47 og § 70, i en periode på  

 sammenlagt 24 måneder inden for 36 måneder.
Der erhverves ret til  

 påbegyndelse af en ny periode, hvis medlemmet dokumenterer på ny at have haft  

 beskæftigelse i det omfang, der er nævnt i § 53, stk. 2.«.
 9. I § 55 indsættes efter stk. 2, som nyt stykke:
»Stk. 3. Hvis Arbejdsformidlingen ikke kan give medlemmet et  

 tilbud efter lov om en aktiv arbejdsmarkedspolitik efter udløbet af  

 dagpengeperioden, jf. stk. 1, har medlemmet ret til at modtage højeste  

 dagpenge efter § 47 og § 70 i perioden, indtil et tilbud kan påbegyndes,  

 eller medlemmet afslår dette.
Perioden efter stk. 2 forlænges  

 tilsvarende.«.
 Stk. 3-10 bliver herefter stk. 4-11.
 10. I § 55, stk. 5, som bliver stk. 6, indsættes i  

 1. pkt. efter »30 måneder«: », uanset bestemmelserne i stk. 1  

 og stk. 2«.
 11. § 55, stk. 6, som bliver stk. 7, ophæves.
 Stk. 7-10 bliver herefter stk. 6-9.
 12. I § 55, stk. 7, indsættes efter »lov om en aktiv  

 arbejdsmarkedspolitik«: og »kapitel 11 a, hvis arbejdsløshedskassen  

 udbetaler ydelsen under uddannelse,», og 2 steder ændres »stk.  

 5« til: »stk. 6«.
 13. I § 55, stk. 7, indsættes som 3. pkt.:
 »For et ledigt medlem medregnes perioder med orlov til uddannelse  

 efter lov om orlov og perioder med godtgørelse for tab af indtægt eller  

 arbejdsmulighed efter lov om arbejdsmarkedsuddannelser i perioderne efter  

 stk. 1, stk. 2 og stk. 6.«.
 14. I § 55, stk. 8, indsættes i 1. pkt. efter »og  

 2«: »,jf. dog stk. 7, sidste pkt.«.
 15. § 55, stk. 9, ophæves.
 Stk. 10, bliver herefter stk. 9.
 16. I § 58, stk. 1, nr. 3, litra b, udgår: »og  

 6«.
 17. I § 59, indsættes efter stk. 2 som nyt stykke:
 »Stk. 3 . Hvis et medlems arbejdstid ikke eller kun  

 vanskeligt kan kontrolleres, skal indtægten fra arbejdet ved opgørelsen af  

 overskydende timer, jf. stk. 2, omregnes til timer med den til enhver tid  

 gældende omregningssats.«.
 Stk. 3 og 4 bliver herefter stk. 4 og 5.
 18. § 62 a, stk. 2, affattes således:
»Stk. 2. Et medlem kan dog bevare dagpengeretten ved  

 deltagelse i undervisning, hvis undervisningens varighed er under 20 timer om  

 ugen, og uddannelsen ikke er godkendt som støtteberettigende efter lov om  

 Statens Uddannelsesstøtte, i det omfang den udbydes som heltidsuddannelse.  

 Dagpengeretten kan ligeledes bevares ved deltagelse i  

 HF-enkeltfagsundervisning under 20 timer om ugen og undervisning svarende til  

 folkeskolens 8.-10. klassetrin.
Dagpengeretten kan ikke bevares, hvis  

 uddannelsen berettiger til godtgørelse efter lov om  

 arbejdsmarkedsuddannelser.«.
 19. § 62 a, stk. 3, ophæves.
 Stk. 4 og 5 bliver herefter stk. 3 og 4.
 20. I § 62 a, stk. 5, der bliver stk. 4, ændres  

 »stk. 3 og 4« til: »stk. 3«.
 21. I § 73, indsættes efter stk. 3, som nyt stykke:
 »Stk. 4 . Hvis et medlems arbejdstid ikke eller kun  

 vanskeligt kan kontrolleres, skal indtægten fra arbejdet ved opgørelsen af  

 overskydende timer, jf. stk. 3, omregnes til timer med den til enhver tid  

 gældende omregningssats.«.
 Stk. 4 bliver herefter stk. 5.
 22. I § 75 b, stk. 1, nr. 3, ændres »§ 55, stk.  

 4« til: »§ 55, stk. 5«.
 23. § 75 d, stk. 3, affattes således:
»Stk. 3. Efterløn med det i stk. 1 nævnte beløb kan højst  

 udbetales indtil udløbet af en periode, der svarer til medlemmets  

 dagpengeperiode efter § 55, stk. 6, 1. pkt., jf. stk. 7. Efterlønnen kan  

 herefter højst udgøre 82 pct. af højeste dagpenge efter § 47. Perioder med  

 delefterløn afkorter ikke retten til efterløn efter 1. pkt.
Perioder med  

 delpension efter lov om delpension ligestilles med perioder med efterløn.  

 Arbejde i perioder med delpension forlænger ikke den i 1. pkt. nævnte  

 periode.«.
 24. I § 75 d, stk. 4, ændres »§ 55, stk. 1« til:  

 »§ 55, stk. 6«.
 25. I § 75 d, stk. 5, ændres »i perioden efter § 55,  

 stk. 2« til: »efter § 55, stk. 5«, og 2. pkt. ophæves.
 26. § 75 e, stk. 2, affattes således:
»Stk. 2. Efterløn med det i stk. 1 nævnte beløb kan højst  

 udbetales indtil udløbet af en periode, der svarer til medlemmets  

 dagpengeperiode efter § 55, stk. 6, 1. pkt., jf. stk. 7. Efterlønnen kan  

 herefter højst udgøre 82 pct. af højeste dagpenge efter § 70. Perioder med  

 delefterløn afkorter ikke retten til efterløn efter 1. pkt.
Perioder med  

 delpension efter lov om delpension ligestilles med perioder med efterløn.  

 Arbejde i perioder med delpension forlænger ikke den i 1. pkt. nævnte  

 periode.«.
 27. I § 75 e, stk. 3., ændres »§ 55, stk. 1« til:  

 »§ 55, stk. 6«.
 28. I § 75 e, stk. 4, ændres »i perioden efter § 55,  

 stk. 2« til: »efter § 55, stk. 5«, og 2. pkt. ophæves.
 29. I § 75 i, stk. 1, ændres »1998« til:  

 »1995«.
 30. I § 75 i, stk. 1, nr. 1, ændres »55-59« til:  

 »50-59«.
 31. § 75 i, stk. 2, affattes således:
 »Stk. 2. Skriftlig ansøgning om overgangsydelse skal være  

 indgivet til arbejdsløshedskassen senest den 31. december 1995. Betingelserne  

 i stk. 1, skal være opfyldt på dette tidspunkt.«.
 32. § 75 i, stk. 1, 1. pkt., ophæves.
 33. § 75 i, stk. 4, 2. pkt., ophæves.
 34. I § 79, stk. 1, indsættes efter kapitel 9,:  

 »kapitel 9a,».
 35. § 90 a affattes således:
»§ 90 a.
En arbejdsgiver har pligt til skriftligt, f.eks. på  

 lønsedlen, at give et medlem oplysninger om arbejdstimer, udbetalt løn m.v.  

 til brug for administrationen af forsikringssystemet.
Stk. 2 . En arbejdsgiver har pligt til på hver lønseddel at  

 oplyse, om der i perioden er udbetalt dagpengegodtgørelse for 1. og 2.  

 ledighedsdag til medlemmet.
Det skal endvidere fremgå af lønsedlen, hvor  

 mange gange arbejdsgiveren har udbetalt dagpengegodtgørelse i kalenderåret.  

 Hvis der ikke er udbetalt dagpengegodtgørelse, jf. § 84, skal arbejdsgiveren  

 skriftligt oplyse om grunden hertil.
 Stk. 3 . Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om bestemmelserne  

 i stk. 1 og 2, og kan herunder fastsætte regler om, at pligten i stk. 2, 1.  

 og 2. pkt., kan bortfalde i særlige tilfælde.«.
 36. §§ 97 a - 97 f og § 97 h  ophæves.
 37. I § 97 i ændres »§§ 97 d - 97 h« til: »§  

 97 g«.
 38. § 97 j ophæves.
 39. § 97 k affattes således:
»§ 97 k.
En kasses afgørelse i spørgsmål om aktivitetsydelse  

 efter § 97 g er omfattet af reglerne i § 98, stk. 1.«.
§ 2 Loven træder i kraft den 1. januar 1996, dog træder § 1, nr. 8, først i  

 kraft den 1. januar 1997.
§ 3 Stk. 1. § 1, nr. 1, om kassens faglige område, jf. § 37, har ikke  

 virkning for kasser, der er anerkendt ved lovens ikrafttræden.
 Stk. 2. § 1, nr. 2, om mindstekravet til medlemstallet, jf. § 37,  

 har virkning fra 1. januar 2001 for kasser, der er anerkendt ved lovens  

 ikrafttræden.
 Stk. 3. For medlemmer, der har erhvervet ret til dagpenge efter de  

 hidtidige regler i § 53, og som påbegynder en dagpengeperiode før den 1.  

 januar 1996, jf. § 55, stk. 1 og 2, finder bestemmelsen i § 1, nr. 6, jf.  

 kapitel 9 a, anvendelse, når medlemmerne har haft 6 måneders ledighed inden  

 for 9 måneder regnet fra den 4. oktober 1995.
Stk. 4. § 1, nr. 8, jf. § 55, stk. 1, har virkning for medlemmer,  

 der påbegynder en dagpengeperiode den 1. januar 1997 eller senere.
Medlemmer,  

 der senest påbegynder en dagpengeperiode den 31. december 1996, kan modtage  

 dagpenge efter § 51, jf. § 47 og § 70, således:
1) frem til den 1. januar 1997 i en periode i op til sammenlagt 48 måneder  

 inden for 60 måneder, 2) i kalenderåret 1997 i en periode i op til sammenlagt 36 måneder inden  

 for 48 måneder, 3) fra den 1. januar 1998 i en periode på sammenlagt 24 måneder inden for  

 36 måneder.
 Stk. 5. Medlemmer, som den 1. januar 1996 er omfattet af de  

 hidtidige regler om fradragsfri indtægter i § 55, stk. 6 eller som har  

 indgivet anmodning herom til kassen senest den 31. december 1995, og som  

 opfylder betingelserne efter disse regler, bevarer uanset bestemmelserne i §  

 1, nr. 11 og 16, retten efter de hidtidige regler.
 Stk. 6. For medlemmer, der under ledighed forud for den 4. oktober  

 1995 enten er påbegyndt orlov til uddannelse eller har indgivet ansøgning  

 herom og påbegynder orloven senest den 31. januar 1996, medregnes  

 orlovsperioden ikke i dagpengeperioderne efter § 55, stk. 1 og 2, jf. stk. 7.  

 Det samme gælder perioder med godtgørelse for tab af indtægt eller  

 arbejdsmulighed efter lov om arbejdsmarkedsuddannelser.
 Stk. 7. Medlemmer, der den 4. oktober 1995 er påbegyndt en  

 uddannelse efter de hidtidige regler i § 62 a, kan fortsætte på uddannelsen  

 efter de hidtidige regler indtil den 1. juli 1996.
 Stk. 8. Ret til overgangsydelse har medlemmer, som fylder 50 år i  

 1996, hvis de søger om overgangsydelse senest den 31. januar 1996, og de  

 opfylder betingelserne for overgang til ydelsen både den 31. december 1995 og  

 på overgangstidspunktet.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF sp. 3222, 3605  

 og 4473, tillæg A sp. 2369, tillæg B sp. 673, tillæg C sp. 321) er senest  

 bekendtgjort ved lovbekendtgørelse nr. 6 af 9. januar 1995 og senere ændret  

 ved lov nr. 142 af 8. marts 1995, lov nr. 337 af 31. maj 1995 og lov nr. 359  

 af 14. juni 1995.
Dette lovforslag skal ses i sammenhæng med de øvrige lovforslag om  

 styrkelse af uddannelses- og arbejdsmarkedsindsatsen, som regeringen  

 samtidigt fremsætter.
De samlede forslag har som overordnet målsætning at  

 styrke en aktiv arbejdsmarkedsindsats og forbedre uddannelsesmulighederne for  

 såvel unge som voksne.
 Lovforslaget indebærer ændringer på følgende områder:
1) Arbejdsløshedskassernes størrelse og faglige afgrænsning (§ 32 og § 35) 2) Forhøjelse af aldersgrænsen for optagelse i en arbejdsløshedskasse (§  

 41) 3) Særlige regler for unge under 25 år om dagpengeperioder og  

 dagpengeniveau 4) Fremrykning af aktivperioden (§ 55) 5) Uddannelse med bevarelse af dagpengeret (§ 62 a) 6) Overgangsydelse (kap. 11 c) 7) Arbejdsgivergodtgørelse for 1. og 2. ledighedsdag (§ 90 a) Der er herudover tale om en del ændringer og justeringer af overvejende  

 teknisk karakter.
 Regeringen overvejer endvidere initiativer på følgende områder:
a) Tillægsforsikring b) Afholdelse af ferie forud for udbetaling af dagpenge c) Statistik 1. Arbejdsløshedskassernes størrelse og faglige afgrænsning Med henblik på at fremme flexibiliteten på arbejdsmarkedet foreslås det,  

 at der gives mulighed for, at kassernes faglige afgrænsning kan ske både på  

 grundlag af bestemte »fag« og på grundlag af bredere og  

 sammenhængende faglige områder, f.eks. baseret på karteller eller brancher.
Ændringen foreslås at gælde for kasser, der anerkendes efter lovens  

 ikrafttræden.
De eksisterende kasser med flere faglige områder kan bevare  

 anerkendelsen, selv om betingelsen om, at kassernes faglige område skal være  

 sammenhængende, ikke er opfyldt.
 Samtidig foreslås det, at minimumsgrænsen for antallet af medlemmer i  

 kasserne sættes op fra 5.000 til 50.000.
For allerede eksisterende kasser, der ikke opfylder kravet til det  

 forhøjede medlemstal, er det nødvendigt med en lang tilpasningsperiode.
Det  

 foreslås derfor, at kravet til det forhøjede medlemstal skal være opfyldt for  

 alle kasser inden for en 5-årsperiode.
Hvis der skal ske sammenlægning af  

 kasser, stilles der krav om, at sammenlægningen skal ske mellem kasser med  

 beslægtede eller naturligt sammenhængende faglige områder, herunder kasser  

 inden for samme branche eller kartel.
2. Forhøjelse af aldersgrænsen for optagelse i en  

 arbejdsløshedskasse Forhøjelsen af alderskravet fra 16 til 18 år skal tilskynde unge til  

 uddannelse, før de søger ud på arbejdsmarkedet.
3. Særlige regler for unge under 25 år om dagpengeperioder og  

 dagpengeniveau Hovedproblemet for mange unge er, at de ikke har den nødvendige  

 uddannelsesmæssige baggrund til at opnå en fast tilknytning til  

 arbejdsmarkedet.
Med henblik på at forbedre de unges fremtidige situation på  

 arbejdsmarkedet iværksættes en særlig fremrykket indsats for de unge.
Lovforslaget indebærer, at unge efter 6 måneders ledighed inden for 9  

 måneder får ret og pligt til uddannelse efter § 32 a i lov om en aktiv  

 arbejdsmarkedspolitik i op til fuld tid i 18 måneder.
Unge, der har haft 24  

 måneders beskæftigelse inden for 3 år, har dog mulighed for under jobtræning  

 at modtage en ydelse, der svarer til dagpengenes højeste beløb.
I  

 uddannelsestilbud afhænger ydelsen af uddannelsesvalget.
Der kan være tale om  

 SU, uddannelsesgodtgørelse til unge eller f.eks. elevløn.
Perioder med  

 uddannelsesgodtgørelse bruger af ydelsesperioden, der med fuld, indfaset  

 fremrykning af aktivperioden vil være 2 år i delperiode 1.
 Gennemføres en uddannelse, der berettiger til optagelse i en  

 arbejdsløshedskasse, vil den i sig selv kunne give ret til en ny  

 dagpengeperiode efter dimittendreglerne.
 Unge, der har gennemført tilbud i sammenlagt 18 måneder uden at have ret  

 til en ny dagpengeperiode, vil, når retten til ydelser i delperiode 1 er  

 opbrugt, overgå til aktivperioden.
4. Fremrykning af aktivperioden Det foreslås, at der sker en fremrykning af retten og pligten til  

 aktivering, således at den passive dagpengeperiode afkortes til 2 år.
Reglerne om indsatsen over for ledige i aktivperioden er fastsat i lov om  

 en aktiv arbejdsmarkedspolitik.
Der henvises til det samtidig hermed  

 fremsatte forslag til ændring af lov om en aktiv arbejdsmarkedspolitik.  

 Forslaget skaber mulighed for en hurtigere genoptræning med henblik på  

 tilbagevenden til et ordinært arbejde.
 Fremrykningen af aktivperioden indfases således, at den er fuldt  

 gennemført den 1. januar 1998.
Når indfasningen af fremrykningen påbegyndes pr. 1. januar 1997, kan der -  

 f.eks. som følge af konjunkturændringer i ugunstig retning - opstå  

 situationer, hvor der kommer så stort et pres på tilbudsgivningen, at der  

 ikke er den forudsatte kapacitet til at tilbud kan gives, så snart  

 dagpengeperioden efter § 55, stk. 1, (delperiode 1) udløber.
Der åbnes derfor  

 mulighed for, at ledige, hvis dagpengeperiode er udløbet, kan modtage højeste  

 dagpenge i aktivperioden, indtil et tilbud er påbegyndt eller afslået.  

 Aktivperioden forlænges tilsvarende.
 Arbejdsløshedskassernes vejledningspligt i aktivperioden bør øges over for  

 alle ledige, herunder ledige, der er beskæftigede i puljejobstillinger, jf.  

 det samtidig fremsatte lovforslag om ændring af lov om en aktiv  

 arbejdsmarkedspolitik, § 1, nr. 11. For personer, der ikke opnår ordinær  

 beskæftigelse inden aktivperiodens udløb, bør arbejdsløshedskassen medvirke  

 til formidling af kontakt til de sociale myndigheder.
5. Uddannelse med bevarelse af dagpengeret § 62 a giver mulighed for at følge fritidsundervisning, HF-enkeltfag m.v.  

 med bevarelse af dagpengeretten og for at fortsætte et uddannelsesforløb, der  

 måske var igangsat under beskæftigelse.
 Imidlertid rejser en styrket voksen- og efteruddannelsesindsats, som også  

 omfatter ledige, spørgsmålet om, hvorvidt mulighederne for bevarelse af  

 dagpenge under uddannelse - ud over hensynet til rådighedsforpligtelsen og  

 SU-reglerne - også skal afgrænses i forhold til mulighederne for  

 uddannelsesorlov. Ønsket er at skabe et mere fornuftigt samspil mellem de  

 forskellige uddannelsesstøtteordninger.
 § 62 a foreslås derfor afgrænset til deltagelse i uddannelse under 20  

 timer ugentlig, idet der samtidig stilles krav om, at uddannelsen ikke må  

 være SU-berettigende i det omfang, den udbydes som heltidsuddannelse.
 Udgangspunktet er, at uddannelse på 20 timer og derover om ugen må  

 betragtes som heltidsuddannelse, og at uddannelsen derfor bør følges på  

 uddannelsesorlov eller med uddannelsesgodtgørelse.
Som en undtagelse bevares bl.a. adgangen til undervisning svarende til  

 8.-10. klasse.
Herved får kortuddannede ledige en uddannelsesmulighed, som  

 svarer til den udvidede adgang til grundlæggende kompetencegivende forløb for  

 beskæftigede i VUS.
Samtidig bliver gruppen af ledige med svag  

 uddannelsesmæssig baggrund sikret en nem adgang til grundlæggende uddannelse.
 Under deltagelse i uddannelse med bevarelse af dagpengeretten skal den  

 ledige stå fuldt til rådighed for arbejdsmarkedet, uanset om uddannelsen  

 indgår i en handlingsplan.
6. Overgangsydelse Der er i den seneste tid sket en markant tilgang til  

 overgangsydelsesordningen.
Således var antallet af overgangsydelsesmodtagere i december 1992 2.600  

 personer, i december 1993 5.321 personer, mens der i december 1994 var 12.040  

 personer på ordningen.
Tilgangen i løbet af foråret 1995 har ligeledes været  

 høj; i januar 1995 var der 13.239 på overgangsydelse, februar 14.751, marts  

 16.207, april 17.374, maj 18.885 og 1. juni i alt 20.093 personer.
 Det generelle opsving i beskæftigelsen, og det dermed voksende behov for  

 nye medarbejdere med gode kvalifikationer og en lang arbejdserfaring vil  

 medvirke til øget efterspørgsel af personer over 50 år.
 Det foreslås på denne baggrund, at tilgangen til ordningen ophører fra 1.  

 januar 1996. Dog kan medlemmer, der fylder 50 år i 1996, gå på  

 overgangsydelse, hvis de ansøger om ydelsen senest 31. januar 1996, opfylder  

 betingelserne den 31. december 1995 - bortset fra alderskravet - og opfylder  

 betingelserne ved overgang til ydelsen.
 Hertil kommer, at personer over 50 år i aktivperioden er ligestillet med  

 andre grupper på arbejdsmarkedet med hensyn til ret og pligt til aktivering  

 og individuel handlingsplan.
 De personer, der er overgået til overgangsydelse, vil kunne fortsætte på  

 ydelsen indtil efterlønsalderens indtræden.
7. Arbejdsgivergodtgørelse for 1. og 2. ledighedsdag Erfaringerne har vist, at en meget stor del af medlemmerne ikke modtager  

 de arbejdsgivergodtgørelser, som de har krav på.
 For at effektivisere den gældende ordning om arbejdsgiveres betaling af  

 dagpengegodtgørelse for 1. og 2. ledighedsdag, foreslås det, at det i loven  

 præciseres, at arbejdsgiverne på hver lønseddel skal oplyse, om der i den  

 pågældende lønperiode er udbetalt dagpengegodtgørelse.
 Dette vil i større udstrækning sikre, at medlemmerne modtager de  

 arbejdsgivergodtgørelser, som de er berettigede til.
Regeringen forpligter sig til at sikre, at de offentlige arbejdsgivere  

 efterlever reglerne om arbejdsgivergodtgørelse.
Det vil således blive  

 præciseret, at det er den øverste myndighed i stat og kommune, der har  

 ansvaret for, at arbejdsgivergodtgørelsen bliver betalt.
 Der vil blive iværksat en særlig informationsindsats over for både  

 arbejdsgivere og lønmodtagere.
 Regeringen overvejer endvidere initiativer på følgende områder:
a) Tillægsforsikring Regeringen er villig til i samarbejde med de involverede organisationer at  

 undersøge mulighederne for at fjerne eventuelle barrierer for etablering af  

 frivillige, selvfinansierede tillægsforsikringsordninger.
b) Afholdelse af ferie forud for udbetaling af dagpenge Efter de gældende regler skal optjent ferie med feriegodtgørelse/løn  

 afholdes, før der kan udbetales feriedagpenge.
 Imidlertid er der en del ledige, der undlader at holde ferie og derfor får  

 udbetalt dagpenge for perioder, hvor de alternativt kunne have holdt ferie  

 med feriegodtgørelse.
 Regeringen vil derfor undersøge, hvordan det mest hensigtsmæssigt sikres,  

 at dagpengemodtagere, der har optjent ferie med feriegodtgørelse fra et  

 tidligere ansættelsesforhold, afholder denne ferie.
c) Statistik Efter de gældende opgørelsesmetoder opgøres perioder, hvori der udbetales  

 feriedagpenge som ledighedsperioder, uanset at de ledige i disse perioder  

 ikke står til rådighed for arbejdsmarkedet.
 Det overvejes derfor, om der kan udformes et bedre grundlag for opgørelse  

 af ledigheden, der i højere grad tager en række forhold vedrørende ferie i  

 betragtning.
Erhvervsøkonomiske konsekvenser Forslaget har til hensigt at forbedre den fremtidige situation på  

 arbejdsmarkedet for ledige ved på et tidligt tidspunkt i ledighedsforløbet at  

 give ret og pligt til uddannelse og aktivering.
 Forslaget om en forstærket ungdomsindsats og fremrykning af aktivperioden  

 vil bidrage til nedbringelse af strukturledigheden og til forbedring af  

 arbejdskraftens kvalifikationer samt styrke de lediges incitamenter til at  

 søge arbejde m.v.
 Endvidere forventes det, at en styrket uddannelsesindsats vil bidrage til  

 forbedring af produktiviteten i erhvervene.
Økonomiske konsekvenser Forhøjelse af aldersgrænsen for medlemskab af en  

 arbejdsløshedskasse De samlede konsekvenser af forslaget skønnes at være udgiftsneutrale i  

 1996, hvorefter der vil være en årlig besparelse på ca. 5 mill. kr.  

 Ventetidsbestemmelsen på 1 år, jf. § 53, stk. 1, medfører, at 18-årige ledige  

 medlemmer i fremtiden ikke kan få udbetalt dagpenge.
Bortfaldet af dagpenge  

 til denne gruppe medfører i et vist omfang merudgifter til kontanthjælp.
Begrænsning af dagpengeretten ved deltagelse i uddannelse Efter forslaget vil ledige, der deltager i uddannelse på 20 timer og  

 derover om ugen, ikke kunne få dagpenge efter § 62 a.
Det skønnes, at ca.  

 10.000 personer bliver berørt.
De økonomiske konsekvenser afhænger af, hvorledes de berørte reagerer.
De  

 berørte kan fortsætte uddannelsen og skaffe sig midler hertil på anden måde,  

 eller de kan stoppe uddannelsen og forblive på dagpenge.
Det er ikke muligt  

 at kvantificere reaktionerne.
Det må dog antages, at muligheden for i stedet  

 at få uddannelsesorlov vil være en attraktiv løsning for de, der ikke mere  

 kan få dagpenge efter § 62 a.
Det skønnes på den baggrund, at de samlede  

 økonomiske konsekvenser vil være begrænsede.
Der vil komme merudgifter til  

 uddannelsesorlov og tilsvarende mindreudgifter til dagpenge.
Afskaffelse af adgangen til overgangsydelsesordningen Adgangen til ordningen udløber med udgangen 1995. Indtil 31. december 1995  

 kan der - hvis der foreligger skriftlig ansøgning til arbejdsløshedskassen -  

 imidlertid stadig opnås overgangsydelse.
Hertil kommer overgangsbestemmelsen,  

 hvorefter personer, der fylder 50 år i 1996, under visse betingelser kan få  

 overgangsydelse, hvis de ansøger herom senest den 31. januar 1996, jf. de  

 almindelige bemærkninger, punkt 6. Der må derfor forventes en mertilgang til  

 overgangsydelsen i forhold til uændrede regler i resten af 1995.
 Der må derfor forventes en mertilgang til overgangsydelsen i forhold til  

 uændrede regler i resten af 1995. De seneste skøn over udviklingen i antallet  

 af overgangsydelsesmodtagere anslår, at der i 1996-1999 vil være en  

 gennemsnitsbestand på henholdsvis 34.000, 39.000, 39.000 og 35.000.
 Afskaffelse af adgangen til overgangsydelse fra 1. januar 1996 skønnes,  

 incl. den anførte mertilgang i resten af 1995, at medføre et fald i antallet  

 af overgangsydelsesmodtagere med 1.000, 10.000, 14.000 og 14.000 i  

 henholdsvis 1996-1999, således at gennemsnitsantallet af  

 overgangsydelsesmodtagere skønnes til 33.000, 29.000, 25.000 og 21.000 i  

 1996-1999.
Forslaget anslåes at medføre samlede merudgifter på 30 mill. kr. i 1996,  

 260 mill. kr. i 1997 og 360 mill. kr. i 1998 og 1999. Merudgifterne er  

 sammensat af besparewlser på udgifterne til overgangsydelse og merudgifter  

 til dagpenge og aktivering.
Det forventes, at ca. 25 pct. af de personer, der  

 ikke efter 1. januar 1996 kan få overgangsydelse, vil opnå/forblive i  

 beskæftigelse.
Effekten heraf er ikke medtaget i de økonomiske  

 konsekvenser af forslaget, men vil på længere sigt kunne reducere de anførte  

 merudgifter.
Afskaffelse af reglen i § 55, stk.6, om fradragsfrie indtægter Forslaget medfører en ubetydelig dagpengemerudgift.
I 1. kvartal 1995  

 modtog knap 250 heltidsforsikrede ledige dagpenge efter denne bestemmelse.
Ændring af dagpengeperioden i forbindelse med fremrykning af  

 aktivperioden Fremrykningen af aktivperioden indebærer en afkortning af dagpengeperioden  

 med 2 år.
Fremrykningen af aktivperioden medfører, at de første ledige, der  

 bliver berørt, er ledige medlemmer i 1997, der befinder sig i sidste del af  

 delperiode 1, og tidligere end efter gældende regler overgår til  

 aktivperioden.
Da ledige har krav på mindst 3 år i aktivperioden, vil  

 effekten af den afkortede dagpengeperiode derfor først vise sig 3 år efter,  

 dvs. i år 2000.
 Det er vanskeligt at vurdere, hvor mange ledige der vil miste  

 dagpengeretten i år 2000, og dermed hvor store dagpengebesparelser og  

 kontanthjælpsmerudgifter der bliver tale om.
Perioder med uddannelsesorlov medregnes i dagpengeperioden Efter forslaget skal perioder med uddannelsesorlov tælle med i  

 dagpengeperioden, således at uddannelsesorlov ikke mere er »død«  

 periode.
 Det antages, at forslaget begrænser tilgangen til uddannelsesorlov, og da  

 orlovsydelsen og dagpengeydelsen stort set er sammenfaldende, er der ingen  

 samlede udgiftsmæssige konsekvenser heraf, bortset fra at dagpengeudgifterne  

 stiger, og udgifterne til uddannelsesorlov falder.
Derimod medfører forslaget, at de berørte personer ikke mere gennem  

 uddannelsesorlov kan udsætte tidspunktet for udløbet af dagpengeperioden.
Det  

 skønnes med betydelig usikkerhed, at ca. 1.000 ledige årligt vil miste  

 dagpengeretten som følge af forslaget.
Den fulde virkning indtræder først i  

 1998. Der må forventes afledede udgifter til kontanthjælp.
Samlet skønnes  

 besparelserne til 30 mill. kr. i 1996, 45 mill. kr. i 1997 og 60 mill. kr. i  

 1998 og frem.
Administrative konsekvenser Forslaget forventes ikke at medføre væsentlige administrative  

 konsekvenser.
 Forslaget rejser ikke spørgsmål om forholdet til EU-retten.
Bemærkninger til lovforslagets enkelte bestemmelser Til § 1 Til nr. 1, 2 og 3 Efter de gældende regler kan en arbejdsløshedskasse opnå anerkendelse,  

 hvis den optager medlemmer fra et eller flere bestemte fag, og den har 5.000  

 medlemmer.
 Det foreslås, at der fremtidigt stilles krav om , at der skal være en  

 sammenhæng mellem de fag, kassen dækker, f.eks. inden for samme branche eller  

 kartel, og at mindstekravet til medlemstallet forhøjes til 50.000 medlemmer.
 Der henvises i øvrigt til de almindelige bemærkninger.
Til nr. 4 Efter hidtidig praksis har det været sådan, at et medlem for at blive  

 optaget i en arbejdsløshedskasse skulle have bopæl og ophold i  

 Danmark.
Da der er opstået tvivl om denne fortolkning, foreslås en  

 præcisering af reglerne, således at det fremgår af bestemmelsen, at der  

 kræves både ophold og bopæl i Danmark.
Til nr. 5 Forhøjelsen af aldersgrænsen for medlemskab af en arbejdsløshedskasse fra  

 16 til 18 år har til formål at tilskynde de 16 - 17 årige til at forblive i  

 uddannelsessystemet og dermed opnå bedre kvalifikationer til indtræden på  

 arbejdsmarkedet.
Til nr. 6 Reglerne har til formål at sikre, at unge under 25 år uden en uddannelse,  

 der berettiger til optagelse i en arbejdsløshedskasse, går i gang med en  

 erhvervskompetencegivende uddannelse eller med jobtræning efter 6 måneders  

 ledighed inden for 9 måneder.
Arbejdsløshedskasserne underretter allerede ved indplaceringen i  

 dagpengesystemet de unge om, at de efter 6 måneders ledighed inden for 9  

 måneder vil få pligt til uddannelse eller jobtræning.
Muligheden for at vælge  

 jobtræning er forbeholdt fuldtidsforsikrede unge, der har haft mindst 24  

 måneders arbejde inden for 3 år, og deltidsforsikrede unge, der har haft 16  

 måneders beskæftigelse inden for 3 år.
 Når medlemmet har haft 6 måneders ledighed inden for 9 måneder, opgøres  

 det, om medlemmet opfylder det øgede beskæftigelseskrav.
 Indtil jobtræning eller uddannelse påbegyndes, har de unge ret til  

 dagpenge efter de almindelige regler.
Under jobtræning udbetales en ydelse svarende til dagpengenes højeste  

 beløb.
Medlemmer, der har valgt at deltage i jobtræning, har ret til dagpenge  

 efter de almindelige regler mellem 2 forløb.
Ved deltagelse i uddannelse udbetales ydelser i henhold til lovgivningen  

 om en aktiv arbejdsmarkedspolitik.
I perioder mellem uddannelsestilbud er der  

 ret til 50 pct. af højeste dagpenge.
Når de unge har gennemført tilbud af  

 sammenlagt 18 måneders varighed, har de ret til dagpenge efter de almindelige  

 regler.
Opnår et fuldtidsforsikret medlem, der har pligt til at deltage i tilbud,  

 arbejde i 6 måneder inden for 9 måneder, deltidsforsikrede dog arbejde i 4  

 måneder inden for 9 måneder, har medlemmet ikke pligt til at deltage i  

 tilbud, før medlemmet igen har været ledig i 6 måneder inden for 9 måneder.  

 Beskæftigelsen kan kun indgå i opgørelsen en gang.
Medlemmet har i perioden,  

 hvor der ikke er pligt til at deltage i tilbud, ret til dagpenge efter de  

 almindelige regler.
 Ledige, der fylder 25 år under uddannelsen, overgår dog til  

 »voksenydelse«.
 Der vil blive fastsat nærmere regler om retten til dagpenge for unge,  

 herunder retten til dagpenge for unge, der opnår arbejde før og under et  

 tilbud, og for unge, der gentagne gange afbryder et uddannelsestilbud.
 Der vil endvidere blive fastsat nærmere regler om de dagpengemæssige  

 konsekvenser af at afslå eller ophøre i tilbud, herunder at afslag på et  

 tilbud uden en helt særlig grund eller ophør i tilbud uden en gyldig grund 2  

 gange afskærer retten til ydelser.
Til nr. 7 Forslaget er en konsekvens af en tidligere lovændring, hvor § 53, stk. 5,  

 blev ophævet, jf. lov nr. 359 af 14. juni 1995 om regelforenkling.
Til nr. 8 Efter de gældende regler er der ret til dagpenge i 48 måneder  

 (ydelsesperioden) inden for 60 måneder (referenceperioden) i delperiode 1 og  

 36 måneder inden for 48 måneder i delperiode 2. Delperiode 1 og delperiode 2  

 adskiller sig ved, at ledige dagpengemodtagere i hele delperiode 2 har ret og  

 pligt til tilbud op til fuld tid, jf. lov om en aktiv arbejdsmarkedspolitik.
Det foreslås, at delperiode 1, der herefter kaldes dagpengeperioden,  

 afkortes, således at der i denne periode kan modtages dagpenge i en periode  

 på sammenlagt 24 måneder inden for 36 måneder.
Delperiode 2, der herefter  

 kaldes aktivperioden, som uændret er på sammenlagt 36 måneder inden for 48  

 måneder, fremrykkes tilsvarende.
Til nr. 9 Det er forudsat, at et medlem har ret og pligt til en aktivperiode med  

 aktivering i op til 3 år.
Hvis AF ikke er i stand til at give den ledige et  

 tilbud efter udløbet af dagpengeperioden, får den ledige derfor ret til at  

 modtage højeste dagpenge, indtil AF har afgivet et tilbud, og dette er  

 påbegyndt eller afslået.
Aktivperioden forlænges med en periode, der svarer  

 til denne »venteperiode«.
Der sker ingen ændring i reglerne om ret  

 til dagpenge i perioder, hvor medlemmet ikke er i tilbud efter aktivperiodens  

 start, f.eks. på grund af afbrydelser mellem uddannelses- og/eller  

 jobtræningsperioder.
Til nr. 10 Ved forslaget præciseres, at dagpengeperioden for medlemmer, der er fyldt  

 60 år, er begrænset til højst 30 måneder, jf. § 55, stk. 6.
Til nr. 11 og 15 Efter de gældende regler har et fuldtidsforsikret medlem, der modtager  

 dagpenge i delperiode 1, efter 12 måneders ledighed inden for 15 måneder, ret  

 til i en sammmenhængende periode på 12 måneder inden for perioden at modtage  

 en ydelse på 70 pct. af hidtidige dagpenge og samtidig tjene op til 40.000  

 kr. uden fradrag i ydelsen.
Medlemmet har i perioden ikke ret til tilbud  

 efter lov om en aktiv arbejdsmarkedspolitik.
Et medlem kan ikke udtræde af  

 ordningen, før de 12 måneder er gået.
Forslaget indebærer, at ordningen ophæves.
Medlemmer, der har påbegyndt en  

 ydelsesperiode, bevarer dog ret til ydelsen til periodens udløb.
 Forslaget skal ses i sammenhæng med forslagene i nr. 8, hvorefter  

 delperiode 1 pr. 1. januar 1998 bliver på 2 år.
Til nr. 12 Ændringen er en konsekvens af forslagene i nr. 6 og nr. 9.
Til nr. 13 og 14 Forslagene indebærer, at perioder med orlov til uddannelse for ledige  

 eller perioder med kursusgodtgørelse til ledige efter lov om  

 arbejdsmarkedsuddannelser skal medregnes i ydelsesperioderne efter § 55, stk.  

 1 og 2. Bestemmelserne gælder alene ledige og dermed ikke personer, der tager  

 orlov som lønmodtagere eller selvstændige erhvervsdrivende.
 Afgørende for om man betragtes som ledig er, at man er påbegyndt orlov  

 eller en arbejdsmarkedsuddannelse som ledig.
 Personer, der går på orlov som beskæftigede, bevarer denne status under  

 hele orlovsforløbet, uanset en eventuel afskedigelse under orloven.
Til nr. 16 Ændringerne er en konsekvens af ændringerne i nr. 11 og 15.
Til nr. 17 og 21 Har et fuldtidsforsikret medlem haft beskæftigelse af større omfang end  

 svarende til fagets normale arbejdstid, skal der efter § 59, stk. 2, ske  

 overførsel af alle overskydende timer fra de forudgående 12 uger/3 måneder  

 før ledighedens indtræden.
 Har et deltidsforsikret medlem haft beskæftigelse af større omfang end  

 svarende til en ugentlig arbejdstid på 30 timer, skal der efter § 73, stk. 3,  

 ske overførsel af overskydende timer fra de forudgående 12 uger/3 måneder før  

 ledighedens indtræden.
Bestemmelserne præciserer, at der skal ske omregning af det enkelte  

 medlems indtægt til timer i alle tilfælde, hvor arbejdstidens omfang ikke  

 eller kun vanskeligt kan kontrolleres.
Afgørende for om en indtægt skal indgå  

 i opgørelsen er, om arbejdet er udført i de forudgående 12 uger/3  

 måneder.
Til nr. 18, 19 og 20 Efter de gældende regler kan et medlem bevare dagpengeretten ved  

 deltagelse i uddannelse før kl. 16, hvis undervisningen ikke er  

 SU-berettigende.
Et medlem kan endvidere bevare dagpengeretten, hvis  

 undervisningen foregår efter kl. 16 eller på lørdage og søn- og helligdage.
Forslaget indebærer, at dagpengeretten som hovedregel kun kan bevares ved  

 uddannelse under 20 timer ugentlig, idet der samtidig stilles krav om, at  

 uddannelsen ikke må være SU-berettigende i det omfang, den udbydes som  

 heltidsuddannelse.
Herefter kan uddannelse på 20 timer eller derover som  

 udgangspunkt kun følges på uddannelsesorlov eller med uddannelsesgodtgørelse.
 Som en undtagelse fra hovedreglen bevares adgangen til grundlæggende  

 uddannelser som 8.-10. klasse, som udgør 20 timer eller derover ugentlig.
 Som en anden undtagelse fra hovedreglen bevares endvidere adgangen til  

 HF-enkeltfag under 20 timer om ugen, selv om uddannelsen som  

 heltidsuddannelse er SU-berettigende.
Grænsen på 20 timer om ugen afskærer bevarelse af dagpengeret under  

 højskoleophold.
Endvidere afskæres muligheden for at følge SU-berettigende  

 videregående uddannelser om aftenen, som f.eks. universitetsuddannelser  

 tilrettelagt som aftenundervisning.
Forløb under 20 timer ugentlig på  

 daghøjskoler vil fortsat kunne følges.
Til nr. 22 Ændringen er en konsekvens af forslaget i nr. 9.
Til nr. 23, 24, 25, 26, 27 og 28 Bestemmelserne vedrører den periode, i hvilken et medlem kan få  

 efterlønnen udbetalt med et beløb svarende til dagpengenes højeste sats.
 De foreslåede ændringer er dels konsekvensændringer af forslaget i nr. 13  

 om hvilke perioder, der kan medregnes i ydelsesperioderne, dels rent  

 redaktionelle ændringer med det sigte at tydeliggøre, hvor længe et medlem  

 har ret til at få udbetalt efterlønnen med højeste sats.
 For så vidt angår nr. 25 og nr. 28 er der også tale om ophævelse af  

 bestemmelser, der ikke længere har indholdsmæssig betydning.
Til nr. 29 Det foreslås, at tilgangen til overgangsydelsesordningen ophører 1. januar  

 1996. Der henvises i øvrigt til de almindelige bemærkninger, pkt. 6.
Til nr. 30 For aldersgruppen 50 - 54 år ville adgangen til overgangsydelse efter de  

 gældende regler udløbe med udgangen af 1996.
 For aldersgruppen 55 - 59 år ville adgangen til overgangsydelse udløbe med  

 udgangen af 1998.
 Med forslaget udløber adgangen til overgangsydelse for begge aldersgrupper  

 med udgangen af 1995.
Til nr. 31 og 32 Det foreslås, at medlemmer, der fylder 50 år i 1996, får ret til  

 overgangsydelse, hvis de søger om ydelsen senest 31. december 1995, og de  

 opfylder betingelserne for overgang til ydelsen både på ansøgnings- og  

 overgangstidspunktet.
 Skriftlig ansøgning skal være indgivet til arbejdsløshedskassen senest den  

 31. december 1995. På dette tidspunkt skal betingelserne for overgang til  

 overgangsydelse også være opfyldt.
Til nr. 33 Der er tale om ophævelse af en bestemmelse, der ikke længere har  

 indholdsmæssig betydning.
Til nr. 34 Ændringen er en konsekvens af ændringerne i nr. 6.
Til nr. 35 For at undgå tvivl om den nuværende bestemmelses rækkevidde har man fundet  

 det nødvendigt at præcisere kravet om, at oplysningen skal gives på hver  

 lønseddel.
Det vil samtidig gøre det vanskeligere for arbejdsgiveren at  

 »glemme« udbetalingen, ligesom medlemmer også vil blive gjort  

 opmærksom på, at de eventuelt har et krav på en godtgørelse.
Forslaget betyder endvidere, at alle lønsedler kommer til at indeholde en  

 statuslinie, der angiver, hvor mange gange arbejdsgiveren har betalt  

 godtgørelse.
Dette vil betyde en administrativ lettelse for arbejdsgiverne,  

 idet pligten til særskilt at give oplysning om, at der er udbetalt  

 godtgørelse 16 gange i kalenderåret, bortfalder.
 I forbindelse med præciseringen har man også fundet det hensigtsmæssigt at  

 åbne mulighed for, at der i ganske særlige tilfælde ses bort fra pligten til  

 at give oplysningerne på lønsedlen.
Til nr. 35, 36 og 37 Der er tale om ophævelse af en række bestemmelser i afsnit III a, om  

 midlertidige aktiveringsordninger for ledige.
Det drejer sig om § 97 a, § 97  

 b, § 97 c, § 97 e, § 97 f, § 97 h og § 97 j, der ikke længere har  

 indholdsmæssig betydning, da bestemmelserne er bortfaldet, samt de  

 konsekvenser der følger af disse ophævelser.
Til nr. 38 Ændringen er en konsekvens af ændringerne af nr. 35-37.
Til § 2 Det foreslås, at loven træder i kraft den 1. januar 1996.
 Forslaget i § 1, nr. 9, skal ses i sammenhæng med fremrykningen af  

 aktivperioden efter § 55, stk. 2. Det foreslås derfor, at bestemmelsen træder  

 i kraft den 1. januar 1997, hvor indfasningen af fremrykningen påbegyndes.
Til § 3 Til stk. 1 og 2 Der henvises til de almindelige bemærkninger.
Til stk. 3 Det foreslås, at unge under 25 år, som er indplaceret i en dagpengeperiode  

 før den 1. januar 1996 og modtager dagpenge efter de hidtidige regler,  

 omfattes af de nye regler om pligt til aktivering, når de har været ledige i  

 sammenlagt 6 måneder inden for 9 måneder, efter den 4. oktober 1995.
Til stk. 4 Ændringen i § 1, nr. 8, jf. § 55, stk. 1, har virkning for medlemmer, der  

 påbegynder en dagpengeperiode den 1. januar 1997 eller senere.
Disse  

 medlemmer vil således skulle overgå til delperiode 2, når de har modtaget  

 dagpenge i en periode på sammenlagt 24 måneder inden for 36 måneder.
For  

 medlemmer, der påbegynder en dagpengeperiode før denne dato, og som ikke  

 senere har erhvervet ret til en ny dagpengeperiode, jf. § 53, sker der en  

 gradvis afkortning af delperiode 1.
 Medlemmer, der senest påbegynder en dagpengeperiode den 31. december 1996,  

 kan modtage dagpenge efter § 51, jf. § 47 og § 70, således:
1) frem til den 1. januar 1997 i en periode i op til sammenlagt 48 måneder  

 inden for 60 måneder, 2) i kalenderåret 1997 i en periode i op til sammenlagt 36 måneder inden  

 for 48 måneder, 3) fra 1. januar 1998 i en periode på sammenlagt 24 måneder inden for 36  

 måneder.
Til stk. 5 Det foreslås, at medlemmer, som er i en ydelsesperiode, afslutter den  

 efter de gældende regler.
Det foreslås videre, at der bliver mulighed for at  

 tilmelde sig ordningen indtil udgangen af 1995. Det er en forudsætning, at  

 betingelserne for at blive omfattet af ordningen er opfyldt såvel på  

 tilmeldingstidspunktet som ved påbegyndelsen af ydelsesperioden.
Til stk. 6 Det foreslås, at medlemmer, der inden den 4. oktober 1995 er gået på orlov  

 eller er påbegyndt en uddannelse med kursusgodtgørelse efter lov om  

 arbejdsmarkedsuddannelser, stilles som efter de hidtidige regler.
Det samme  

 gælder for medlemmer, der inden den 4. oktober 1995 har ansøgt om orlov eller  

 om en uddannelse med kursusgodtgørelse efter lov om  

 arbejdsmarkedsuddannelser, og som påbegynder orlovsperioden eller  

 uddannelsesperioden inden den 31. januar 1996.
Til stk. 7 Det foreslås, at medlemmer, der er i gang med en uddannelse med bevarelse  

 af dagpengeretten efter § 62 a, får mulighed for at fortsætte på uddannelsen  

 efter de hidtidige regler indtil den 1. juli 1996. Der er herved taget højde  

 for, at mange uddannelser er tilrettelagt med afslutning/semesterafslutning i  

 juni måned.
Til stk. 8 Det foreslås, at medlemmer, der fylder 50 år i 1996, får ret til  

 overgangsydelse, hvis de søger om ydelsen senest 31. januar 1996, og de  

 opfylder betingelserne for overgang til ydelsen både den 31. december 1995 og  

 på overgangstidspunktet.
Efter 2. behandling den 12. december 1995 § 1 I lov om arbejdsløshedsforsikring m.v., jf. lovbekendtgørelse nr. 6 af 9.  

 januar 1995, som ændret ved lov nr. 142 af 8. marts 1995, lov nr. 337 af 31.  

 maj 1995 og lov nr. 359 af 14. juni 1995, foretages følgende ændringer:
 1. § 32, nr. 1, affattes således:
»1) den optager medlemmer fra a) et eller flere fag med sammenhængende faglige områder inden for handel,  

 kontorvirksomhed, industri, håndværk, landbrug m.v., fiskeri, beværternæring,  

 transportvirksomhed og anlægsvirksomhed eller fra sådanne andre  

 erhvervsområder, som arbejdsministeren sidestiller med de nævnte fag, eller b) brancher eller karteller inden for de under litra a nævnte  

 erhvervsområder,».
 2. I § 35 indsættes som 2. pkt.:
»Direktøren for Arbejdsløshedsforsikringen kan kun godkende en  

 ændring, der medfører en udvidelse af kassens faglige område, hvis det nye  

 faglige område er sammenhængende eller beslægtet med kassens hidtidige  

 faglige område eller der er tale om karteldannelse.« 3. § 41, stk. 1, nr. 1, affattes således:
 »1) som har bopæl og ophold her i riget bortset fra Færøerne og  

 Grønland, jf. dog stk. 5,».
 4. § 41, stk. 1, nr. 2, affattes således:
 »2) som er mellem 18 og 65 år, og«.
 5. Efter kapitel 9 indsættes:
»Kapitel 9 a Særlige regler for unge under 25 år3 § 52 a.
Medlemmer under 25 år, der har gennemført en uddannelse,  

 der berettiger til optagelse i en arbejdsløshedskasse, jf. § 41, stk. 1, nr.  

 3, litra b, modtager dagpenge efter § 55.
§ 52 b.
Medlemmer under 25 år, som ikke har gennemført en  

 uddannelse, der berettiger til optagelse i en arbejdsløshedskasse, jf. § 41,  

 stk. 1, nr. 3, litra b, modtager dagpenge efter § 55, indtil de har haft 6  

 måneders ledighed inden for 9 måneder.
Medlemmerne får herefter tilbud om  

 uddannelse efter lov om en aktiv arbejdsmarkedspolitik § 32 a.
 Stk. 2 . Medlemmer, der er omfattet af stk. 1, men som har haft  

 beskæftigelse i fagets fulde, sædvanlige arbejdstid i mindst 24 måneder inden  

 for 36 måneder, deltidsforsikrede dog 16 måneders beskæftigelse inden for 36  

 måneder, kan vælge mellem et uddannelsestilbud eller et tilbud om jobtræning,  

 jf. lov om en aktiv arbejdsmarkedspolitik.
 Stk. 3 . Medlemmer, hvis dagpengeret efter stk. 1 er ophørt, kan  

 dog modtage dagpenge, indtil de påbegynder eller afslår tilbudet efter lov om  

 en aktiv arbejdsmarkedspolitik.
 Stk. 4. Medlemmer, hvis dagpengeret efter stk. 1 er ophørt, kan  

 igen modtage dagpenge efter § 55, når de har gennemgået et tilbud i op til  

 fuld tid i sammenlagt 18 måneder, jf. lov om en aktiv arbejdsmarkedspolitik.
 Stk. 5. Et fuldtidsforsikret medlem, hvis dagpengeret er ophørt,  

 jf. stk. 1, kan igen modtage dagpenge efter stk. 1, når medlemmet har haft  

 beskæftigelse i fagets fulde, sædvanlige arbejdstid i mindst 6 måneder inden  

 for de sidste 9 måneder, deltidsforsikrede dog 4 måneder inden for de sidste  

 9 måneder.
§ 52 c.
Ydelserne ved deltagelse i et uddannelsestilbud efter § 32  

 a i lov om en aktiv arbejdsmarkedspolitik afhænger af valg af uddannelse.
Stk. 2. Et medlem, som i mindre end 18 måneder har deltaget i et  

 uddannelsestilbud efter § 32 a i lov om en aktiv arbejdsmarkedspolitik, har  

 ret til 50 pct. af højeste dagpenge, jf. § 47 og § 70, i perioden, indtil et  

 efterfølgende uddannelsestilbud er påbegyndt eller medlemmet har afslået  

 dette.
Et medlem, som er fyldt 25 år, har dog ret til dagpenge beregnet efter  

 § 51.
§ 52 d.
Ved deltagelse i jobtræning efter lov om en aktiv  

 arbejdsmarkedspolitik har medlemmet ret til at modtage et beløb, der  

 sammenlagt med den lediges indtægt ved tilbudet efter fradrag af  

 arbejdsmarkedsbidrag svarer til dagpengenes højeste beløb pr. uge for  

 fuldtids- henholdsvis deltidsforsikrede, jf. § 47 og § 70.
 Stk. 2. Et medlem, som i mindre end 18 måneder har deltaget i  

 jobtræning, jf. § 52 b, stk. 2, har ret til at modtage dagpenge efter § 55 i  

 perioden, indtil et efterfølgende jobtræningsforløb er påbegyndt eller  

 medlemmet har afslået dette.
§ 52 e.
Et medlem under 25 år, der har ret til dagpenge efter § 52  

 b, stk. 1, 1. pkt., kan i en periode på op til 6 måneder deltage i højskole-  

 og daghøjskoleforløb i 20 timer eller derover om ugen.
Under højskole- og  

 daghøjskoleforløbet har medlemmet ret til 50 pct. af højeste dagpenge, jf. §  

 47 og § 70. Medlemmet skal stå til rådighed for arbejdsmarkedet efter de  

 almindelige regler.
§ 52 f.
Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om anvendelsen af  

 §§ 52 a-e.« 6. I § 53, stk. 2, indsættes efter »§ 55, stk.  

 1«: »og 5«, »26 uger« ændres til: »52  

 uger«, og »17 uger« ændres til: »34 uger«.
 7. I § 53 indsættes efter stk. 4 som nyt stykke:
»Stk. 5. For et medlem, hvis ret til dagpenge er bortfaldet  

 som følge af, at perioderne efter § 55, stk. 1, 2 og 5, er udløbet, er  

 generhvervelsen af retten til dagpenge betinget af, a) at et fuldtidsforsikret medlem har haft arbejde som lønmodtager i en  

 tid, som sammenlagt svarer til fagets fulde, sædvanlige arbejdstid i mindst  

 26 uger inden for de sidste 3 år, eller i en tilsvarende periode har udøvet  

 selvstændig virksomhed i væsentligt omfang, b) at et deltidsforsikret medlem har haft arbejde som lønmodtager i en  

 tid, som sammenlagt svarer til fagets fulde, sædvanlige arbejdstid i mindst  

 17 uger inden for de sidste 3 år.« Stk. 5 bliver herefter stk. 6.
 8. I § 53, stk. 5, som bliver stk. 6, ændres »stk. 2  

 og 3« til: »stk. 2, 3 og 5«.
 9. § 55, stk. 1 , affattes således:
»Et medlem, der har erhvervet ret til dagpenge, jf. § 53, kan modtage  

 dagpenge efter § 51, jf. § 47 og § 70, i en periode på sammenlagt 24 måneder  

 inden for 36 måneder.
Der erhverves ret til påbegyndelse af en ny periode,  

 hvis medlemmet dokumenterer på ny at have haft beskæftigelse i det omfang,  

 der er nævnt i § 53, stk. 2.« 10. I § 55, stk. 1, indsættes efter »53, stk. 2«:  

 »og 5«.
 11. I § 55, stk. 3, indsættes efter »efter«:  

 »kapitel 11 a og«.
 12. I § 55, stk. 5, indsættes i 1. pkt. efter  

 »30 måneder«: », uanset bestemmelserne i stk. 1 og 2«.
 13. I § 55, stk. 5, 2. pkt., indsættes efter »§ 53,  

 stk. 2«: »og 5«.
 14. § 55, stk. 6, ophæves.
 Stk. 7 og 8 bliver herefter stk. 6 og 7.
 15. I § 55, stk. 7, som bliver stk. 6, indsættes efter  

 »lov om en aktiv arbejdsmarkedspolitik«: »og kapitel 11 a,  

 hvis arbejdsløshedskassen udbetaler ydelsen under uddannelse,».
 16. I § 55, stk. 7, som bliver stk. 6, indsættes efter 2.  

 pkt. som nyt punktum:
»For et ledigt medlem medregnes perioder med orlov til uddannelse  

 efter lov om orlov og perioder med godtgørelse for tab af indtægt eller  

 arbejdsmulighed og elevstøtte efter lov om arbejdsmarkedsuddannelser i  

 perioderne efter stk. 1, 2 og 5.« 17. I § 55, stk. 8, som bliver stk. 7, indsættes i 1.  

 pkt. efter »og 2«: »,jf. dog stk. 6, sidste pkt.« 18. § 55, stk. 9, ophæves.
 Stk. 10 bliver herefter stk. 8.
 19. I § 55, stk. 10, som bliver stk. 8, ændres »stk.  

 1-8« til: »stk. 1-7«, og »stk. 7 og 8« ændres til:  

 »stk. 6 og 7«.
 20. I § 56 ændres »§ 53, stk. 2 og 3« til:  

 »§ 53, stk. 2, 3 og 5«.
 21. I § 58, stk. 1, nr. 3, litra b, udgår »og 6«.
 22. I § 59 indsættes efter stk. 2 som nyt stykke:
»Stk. 3 . Hvis et medlems arbejdstid ikke eller kun  

 vanskeligt kan kontrolleres, skal indtægten fra arbejdet ved opgørelsen af  

 overskydende timer, jf. stk. 2, omregnes til timer med den til enhver tid  

 gældende omregningssats.« Stk. 3 og 4 bliver herefter stk. 4 og 5.
 23. § 62 a, stk. 2, affattes således:
»Stk. 2. Et medlem kan dog bevare dagpengeretten ved  

 deltagelse i undervisning, hvis undervisningens varighed er under 20 timer om  

 ugen og uddannelsen ikke er godkendt som støtteberettigende efter lov om  

 statens uddannelsesstøtte, i det omfang den udbydes som heltidsuddannelse.  

 Dagpengeretten kan ligeledes bevares ved deltagelse i  

 hf-enkeltfagsundervisning under 20 timer om ugen og undervisning svarende til  

 folkeskolens 8.-10. klassetrin.
Dagpengeretten kan ikke bevares, hvis  

 uddannelsen berettiger til godtgørelse efter lov om  

 arbejdsmarkedsuddannelser.« 24. § 62 a, stk. 3, ophæves.
 Stk. 4 og 5 bliver herefter stk. 3 og 4.
 25. I § 62 a, stk. 5, der bliver stk. 4, ændres »stk.  

 3 og 4« til: »stk. 1-3«.
 26. § 63, stk. 1, nr. 4, affattes således:
»4) at medlemmet uden fyldestgørende grund afslår at medvirke til  

 udarbejdelse eller revision af en individuel handlingsplan, afslår eller  

 afbryder et tilbud i henhold til en individuel handlingsplan efter lov om en  

 aktiv arbejdsmarkedspolitik eller afslår eller afbryder en uddannelse, som  

 arbejdsformidlingen vurderer vil øge mulighederne for beskæftigelse.« 27. I § 73 indsættes efter stk. 3 som nyt stykke:
»Stk. 4 . Hvis et medlems arbejdstid ikke eller kun  

 vanskeligt kan kontrolleres, skal indtægten fra arbejdet ved opgørelsen af  

 overskydende timer, jf. stk. 3, omregnes til timer med den til enhver tid  

 gældende omregningssats.« Stk. 4 bliver herefter stk. 5.
 28. I § 75 b, stk. 7, udgår »stk. 2, litra a og  

 b,».
 29. I § 75 c, stk. 7, indsættes efter »stk. 2«:  

 »og 5«.
 30. § 75 d, stk. 3, affattes således:
»Stk. 3. Efterløn med det i stk. 1 nævnte beløb kan højst  

 udbetales indtil udløbet af en periode, der svarer til medlemmets  

 dagpengeperiode efter § 55, stk. 5, 1. pkt., jf. stk. 6. Efterlønnen kan  

 herefter højst udgøre 82 pct. af højeste dagpenge efter § 47. Perioder med  

 delefterløn afkorter ikke retten til efterløn efter 1. pkt.
Perioder med  

 delpension efter lov om delpension ligestilles med perioder med efterløn.  

 Arbejde i perioder med delpension forlænger ikke den i 1. pkt. nævnte  

 periode.« 31. I § 75 d, stk. 4, ændres »§ 55, stk. 1« til:  

 »§ 55, stk. 5«.
 32. I § 75 d, stk. 5, ændres »i perioden efter § 55,  

 stk. 2« til: »efter § 55, stk. 4«, og 2. pkt. ophæves.
 33. § 75 e, stk. 2, affattes således:
»Stk. 2. Efterløn med det i stk. 1 nævnte beløb kan højst  

 udbetales indtil udløbet af en periode, der svarer til medlemmets  

 dagpengeperiode efter § 55, stk. 5, 1. pkt., jf. stk. 6. Efterlønnen kan  

 herefter højst udgøre 82 pct. af højeste dagpenge efter § 70. Perioder med  

 delefterløn afkorter ikke retten til efterløn efter 1. pkt.
Perioder med  

 delpension efter lov om delpension ligestilles med perioder med efterløn.  

 Arbejde i perioder med delpension forlænger ikke den i 1. pkt. nævnte  

 periode.« 34. I § 75 e, stk. 3, ændres »§ 55, stk. 1« til:  

 »§ 55, stk. 5«.
 35. I § 75 e, stk. 4, ændres »i perioden efter § 55,  

 stk. 2« til: »efter § 55, stk. 4«, og 2. pkt. ophæves.
 36. I § 75 i, stk. 1, ændres »1998« til:  

 »1995«.
 37. I § 75 i, stk. 1, nr. 1, ændres »55-59« til:  

 »50-59«.
 38. § 75 i, stk. 2, affattes således:
»Stk. 2. Skriftlig ansøgning om overgangsydelse skal være  

 indgivet til arbejdsløshedskassen senest den 31. december 1995. Betingelserne  

 i stk. 1 skal være opfyldt på dette tidspunkt.« 39. § 75 i, stk. 3, 1. pkt., ophæves.
 40. § 75 i, stk. 4, 2. pkt., ophæves.
 41. § 75 j, stk. 3, 1. og 2. pkt., affattes  

 således:
»Et fuldtidsforsikret medlem har ret til at have indtægt ved  

 lønarbejde, ved hverv eller ved mindre jordbrug, jf. stk. 2, på sammenlagt op  

 til 27.500 kr. i hvert kalenderår uden fradrag i overgangsydelsen.
Et  

 deltidsforsikret medlem har tilsvarende ret til fradragsfri indtægt på 2/3  

 heraf.« 42. I § 75 s indsættes efter »stk. 2«: »og  

 5«.
 43. I § 79, stk. 1, indsættes efter kapitel 9,:  

 »kapitel 9 a,».
 44. I § 81, stk. 1, nr. 3, indsættes efter »kapitel  

 9,»: »kapitel 9 a,».
 45. I § 88 indsættes efter stk. 6 som nyt stykke:
»Stk. 7. Direktøren for Arbejdsløshedsforsikringen afgiver to  

 gange om året rapport om sin tilsynsvirksomhed til Tilsynsrådet, jf. § 92  

 a.« 46. § 90 a affattes således:
»§ 90 a.
En arbejdsgiver har pligt til skriftligt, f.eks. på  

 lønsedlen, at give et medlem oplysninger om arbejdstimer, udbetalt løn m.v.  

 til brug for administrationen af forsikringssystemet.
Stk. 2 . En arbejdsgiver har pligt til på hver lønseddel at  

 oplyse, om der i perioden er udbetalt dagpengegodtgørelse for 1. og 2.  

 ledighedsdag til medlemmet.
Det skal endvidere fremgå af lønsedlen, hvor  

 mange gange arbejdsgiveren har udbetalt dagpengegodtgørelse i kalenderåret.  

 Hvis der ikke er udbetalt dagpengegodtgørelse, jf. § 84, skal arbejdsgiveren  

 skriftligt oplyse om grunden hertil.
Stk. 3 . Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om bestemmelserne  

 i stk. 1 og 2 og kan herunder fastsætte regler om, at pligten i stk. 2, 1. og  

 2. pkt., kan bortfalde i særlige tilfælde.« 47. Efter § 92 indsættes i kapitel 14:
»§ 92 a.
Tilsynsrådet er rådgivende for ministeren i  

 spørgsmål vedrørende Direktoratet for Arbejdsløshedsforsikringens  

 tilsynsvirksomhed.
Tilsynsrådet behandler direktøren for  

 Arbejdsløshedsforsikringens rapporter, jf. § 88, stk. 7, og følger i øvrigt  

 tilsynsvirksomheden.
Stk. 2. Tilsynsrådet har 7 medlemmer.
En formand og 1 medlem, der  

 udpeges af arbejdsministeren.
Desuden udpeger arbejdsministeren 1 medlem  

 efter indstilling fra Dansk Arbejdsgiverforening, 1 medlem efter indstilling  

 fra Kommunernes Landsforening, Københavns og Frederiksberg Kommuner og  

 Amtsrådsforeningen i Danmark, 1 medlem efter indstilling fra  

 Landsorganisationen i Danmark, 1 medlem efter indstilling fra Funktionærernes  

 og Tjenestemændenes Fællesråd og Akademikernes Centralorganisation og  

 FR-Fællesrepræsentationen (Hovedorganisation for Arbejdsleder- og tekniske  

 Funktionærforeninger i Danmark) og 1 medlem efter indstilling fra Told- og  

 Skattestyrelsen.
Stk. 3. Der tilforordnes rådet 1 repræsentant for  

 Arbejdsministeriet, 1 repræsentant for Finansministeriet, 1 repræsentant for  

 Direktoratet for Arbejdsløshedsforsikringen og 1 repræsentant for  

 Arbejdsmarkedsstyrelsen.
De tilforordnede har ingen stemmeret.
Stk. 4. Medlemmerne, herunder formanden og de tilforordnede,  

 udpeges for en 4-årig periode.
Finder udpegningen sted i løbet af en periode,  

 gælder den til periodens udløb.
 Stk. 5. Et medlem må ikke tillige være medlem af eller  

 stedfortræder for et medlem af Arbejdsmarkedets Ankenævn.
Stk. 6. Tilsynsrådet fastsætter selv sin forretningsorden.« 48. §§ 97 a-97 f og § 97 h  ophæves.
 49. I § 97 i ændres »§§ 97 d-97 h« til: »§  

 97 g«.
 50. § 97 j ophæves.
 51. § 97 k affattes således:
»§ 97 k.
En kasses afgørelse i spørgsmål om aktivitetsydelse  

 efter § 97 g er omfattet af reglerne i § 98, stk. 1.« § 2 Loven træder i kraft den 1. januar 1996, dog træder § 1, nr. 6, 7, 8, 10,  

 13, 20, 29 og 42, først i kraft den 1. januar 1997.
§ 3 Stk. 1. For medlemmer, der har erhvervet ret til dagpenge efter de  

 hidtidige regler i § 53, og som påbegynder en dagpengeperiode før den 1.  

 januar 1996, jf. § 55, stk. 1 og 2, finder kapitel 9 a som indsat ved § 1,  

 nr. 5, anvendelse, når medlemmerne har haft 6 måneders ledighed inden for 9  

 måneder regnet fra den 4. oktober 1995.
Stk. 2. § 55, stk. 1, som affattet ved § 1, nr. 9, har virkning  

 for medlemmer, der påbegynder en dagpengeperiode den 1. juli 1996 eller  

 senere.
Medlemmer, der senest påbegynder en dagpengeperiode den 30. juni  

 1996, kan modtage dagpenge efter § 51, jf. § 47 og § 70, således:
1) Frem til den 1. juli 1996 i op til sammenlagt 48 måneder inden for 60  

 måneder, 2) i perioden fra den 1. juli 1996 og frem til den 1. januar 1998 i op til  

 sammenlagt 36 måneder inden for 48 måneder, 3) fra den 1. januar 1998 i sammenlagt 24 måneder inden for 36 måneder.
 Hvis arbejdsformidlingen ikke kan give et medlem, hvis dagpengeperiode  

 udløber i perioden fra den 1. juli 1996 og frem til den 1. januar 1999, et  

 tilbud efter lov om en aktiv arbejdsmarkedspolitik efter dagpengeperiodens  

 udløb, kan der i denne periode udbetales dagpenge efter § 51, jf. § 47 og §  

 70, indtil et tilbud kan påbegyndes eller medlemmet afslår dette.
 Stk. 3. Medlemmer, som den 1. januar 1996 er omfattet af de  

 hidtidige regler om fradragsfri indtægter i § 55, stk. 6, eller har indgivet  

 anmodning herom til kassen senest den 31. december 1995, og som opfylder  

 betingelserne efter disse regler, bevarer uanset bestemmelserne i § 1, nr. 14  

 og 21, retten efter de hidtidige regler.
 Stk. 4. For medlemmer, der under ledighed forud for den 4. oktober  

 1995 enten er påbegyndt orlov til uddannelse eller har indgivet ansøgning  

 herom og påbegynder orloven senest den 31. januar 1996, medregnes  

 orlovsperioden ikke i dagpengeperioderne efter § 55, stk. 1 og 2, jf. stk. 6.  

 Det samme gælder perioder med godtgørelse for tab af indtægt eller  

 arbejdsmulighed og elevstøtte efter lov om arbejdsmarkedsuddannelser.
 Stk. 5. Medlemmer, der inden den 1. januar 1996 har påbegyndt en  

 uddannelse efter de hidtil gældende regler i § 62 a, kan fortsætte  

 uddannelsen efter de hidtil gældende regler.
 Stk. 6. Ret til overgangsydelse har medlemmer, som fylder 50 år i  

 1996, hvis de søger om overgangsydelse senest den 31. januar 1996 og de  

 opfylder betingelserne for overgang til ydelsen både den 31. december 1995 og  

 på overgangstidspunktet.
