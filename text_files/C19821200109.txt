(Til stiftsøvrighederne) Efter indgåelse af aftale af 14. maj 1980 om de for folkekirkens  

 tjenestemænd gældende ferieregler er ferieloven ændret således, at ferieåret  

 nu går fra 2.maj til 1.maj mod tidligere fra 1.april til 31.marts.
 Ved aftale af 18.november 1981 mellem finansministeriet og  

 tjenestemandsorganisationerne er tilsvarende omlægning af ferieåret foretaget  

 for statens tjenestemænd.
 Da det må anses for at være mest praktisk, at der gælder samme ferieår for  

 folkekirkens tjenestemænd som for statens tjenestemænd og det af ferieloven  

 omfattede personale, har kirkeministeriet med virkning fra den 1. januar 1982  

 indgået den som bilag optrykte aftale med tjenestemandsorganisationerne om  

 ændring af § 1 og § 2 i aftale af 14. maj 1980 om de for folkekirkens  

 tjenestemænd gældende ferieregler, hvorved ferieåret også for folkekirkens  

 tjenestemænd omlægges til fremtidig at gå fra 2. maj til 1. maj.
 Der er samtidig til § 1 føjet et nyt stk. 5, der svarer til en tidligere i  

 statstjenestemændenes ferieaftale foretaget ændring vedrørende  

 feriegodtgørelse af deltidsansatte tjenestemænds merarbejde.
 De på tjenestemandslignende vilkår ansatte personalegrupper ved kirker og  

 kirkegårde er omfattet af lov om ferie, hvorfor vedlagte aftale ikke finder  

 anvendelse på dem.
 Nærværende cirkulære bedes bekendtgjort for provsterne, provstiudvalgene  

 og menighedsrådene.
 P.M.V.
 E.B.
K.Bagger Bilag Aftale mellem kirkeministeriet og statstjenestemændenes  

 centralorganisation I, statstjenestemændenes centralorganisation II og  

 akademikernes centralorganisation (tjenestemandsudvalget) om ændring af  

 aftale af 14. maj 1980 om de for folkekirkens tjenestemænd m.fl. gældende  

 ferieregler.
 I henhold til § 45, stk. 2 i lov om tjenestemænd i staten, folkeskolen og  

 folkekirken aftales følgende:
 § 1.  I aftale af 14. maj 1980 om de for folkekirkens  

 tjenestemænd m.fl. gældende ferieregler foretages følgende ændringer:
 1. I § 1, stk. 1 ændres »1. april til 31.  

 marts« til 2. maj til 1.maj'.
 2.Til § 1 føjes som et nyt stk.:
» Stk.5. Til deltidsansatte, der i optjeningsåret har udført tjeneste  

 udover den faste nedsatte arbejdstid, uden at dette er blevet vederlagt som  

 overarbejde, ydes med virkning fra 1.april 1982 for sådan tjeneste almindelig  

 feriegodtgørelse med 12 1/2 pct.
Der vil i såfald ikke samtidig heraf kunne  

 ydes særlig feriegodtgørelse iflg. § 6«.
 3. § 2, stk. 3 sidste punktum: »Feriedage, som af  

 tjenstlige grunde har måttet tildeles førend 2. maj ...« udgår.
 § 2.  Denne aftale har virkning fra 1.januar 1982.
Statstjenestemændenes Centralorganisation I Aage Andersen Statstjenestemændenes Centralorganisation II Hans Strunge Akademikernes Centralorganisation Erik Stig Jørgensen København, den 12. februar 1982 Kirkeministeriet P.M.V.
 E.B.
