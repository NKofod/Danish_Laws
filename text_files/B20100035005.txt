Bekendtgørelse om ændring af bekendtgørelse om kontrol med varmefordelingsmålere, der anvendes som grundlag for fordeling af forbrug af varme (Ændring af regler for typegodkendelse mv.) § 1 I bekendtgørelse nr. 70 af 28. januar 1997 om kontrol med varmefordelingsmålere, der anvendes som grundlag for fordeling af forbrug af varme, som ændret ved bekendtgørelse nr. 1137 af 15. december 2003 og bekendtgørelse nr. 810 af 28. juli 2008, foretages følgende ændringer:
 1. Indledningen affattes således:
 2. § 4, stk. 3, affattes således:
»Stk. 3. Akkrediteret prøvning i denne bekendtgørelse er 1) teknisk prøvning udført af et af Den Danske Akkrediterings- og Metrologifond (DANAK) akkrediteret prøvningslaboratorium i henhold til laboratoriets akkreditering, eller 2) teknisk prøvning foretaget af udenlandske laboratorier, der er akkrediteret i henhold til den til enhver tid gældende udgave af DS/EN ISO/IEC 17025 af et organ, der er medunderskriver af EA´s multilaterale aftale om gensidig anerkendelse.« 3. § 4a, stk. 1, ophæves.
 4. I § 5, stk. 3, ændres »styrelsen« til: »Sikkerhedsstyrelsen«.
 5. I § 5, stk. 4, ændres »Den Danske Akkrediterings- og Metrologifond« til: »Sikkerhedsstyrelsen«.
 6. § 10 affattes således:
»§ 10. Typegodkendelse ansøges hos og meddeles af Sikkerhedsstyrelsen.
Ansøgningen skal indeholde dokumentation for, at instrumentet overholder lovmæssige krav i form af en typeprøvningsrapport samt udkast til en typegodkendelsesattest fra et laboratorium, som er akkrediteret af Den Danske Akkrediterings- og Metrologifond (DANAK) eller af et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse eller fra kompetente myndigheder i andre EØS-lande.
 Stk. 2. Hvis der ikke findes akkrediterede laboratorier med fornøden akkreditering til de prøvninger, der kræves for et givet måleudstyr, kan Sikkerhedsstyrelsen godkende andre egnede laboratorier.
Stk. 3. En målerleverandør kan af Sikkerhedsstyrelsen bemyndiges til at udstede overensstemmelseserklæringer, hvis målerleverandøren 1) har et kvalitetsstyringssystem, der opfylder den til enhver tid gældende udgave af DS/EN ISO 9001 for produktion, slutkontrol og montering af målere, hvilket er eftervist gennem certificering af et organ, der har fornøden akkreditering fra den Danske Akkrediterings- og Metrologifond (DANAK) eller fra et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse, eller 2) har et kvalitetsstyringssystem, der opfylder den til enhver tid gældende udgave af DS/EN ISO 9001 for montering af målere, og anvender målere, der er produceret af producenter, der har et kvalitetsstyringssystem, der opfylder den til enhver tid gældende udgave af DS/EN ISO 9001 for produktion og slutkontrol, hvilket er eftervist gennem certificering af et organ, der har fornøden akkreditering fra den Danske Akkrediterings- og Metrologifond (DANAK) eller fra et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.
 Stk. 4. I forbindelse med overensstemmelseserklæringen skal målerleverandøren mærke målere med verifikationsmærke og årsmærke som anført i bilag 1.
Stk. 5. Sikkerhedsstyrelsen eller heraf bemyndigede fører tilsyn med kontrolsystemets funktion og virkning.« 7. § 11, stk. 1, ophæves.
 8. § 12 affattes således:
 »§ 12. Sikkerhedsstyrelsen kan kræve meddelt alle sådanne oplysninger, som skønnes nødvendige for udøvelse af opgaver i henhold til denne bekendtgørelse.
Stk. 2. Såvel varmeleverandører som varmeforbrugere skal uden retskendelse give Sikkerhedsstyrelsen fri adgang til steder og lokaliteter i det omfang, det er nødvendigt for tilsynets gennemførelse.« § 2 Bekendtgørelsen træder i kraft den 1. april 2010.
