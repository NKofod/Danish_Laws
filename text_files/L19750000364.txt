 Den 29. januar 1974 undertegnedes i Haag følgende overenskomst mellem  

 Danmark og Nederlandene om international passager- og godsbefordring ad  

 landevej:
-OVERENSKOMST- mellem Kongeriget Danmarks regering og Kongeriget Nederlandenes  

 regering om international passager- og godsbefordring ad landevej- Kongeriget Danmarks regering og Kongeriget Nederlandenes regering, som  

 ønsker at fremme udviklingen af passager- og godsbefordring mellem deres to  

 lande til gavn for deres økonomiske samkvem, som har besluttet at indgå en overenskomst med det formål at sikre de  

 bestående faciliteter og at skabe yderligere faciliteter, er blevet enige om følgende:
-Passagerbefordring- Artikel 1 I overensstemmelse med Det europæiske økonomiske Fællesskabs forordninger  

 desangående skal de kontraherende parter give enhver transportudøver, som er  

 hjemmehørende på den anden kontraherende parts territorium, adgang til uden  

 særlig tilladelse at udføre følgende former for international lejlighedsvis  

 befordring til og igennem deres territorier.
Artikel 2 Ansøgninger om tilladelser til andre former for international  

 lejlighedsvis befordring skal indgives til de kompetente myndigheder hos den  

 kontraherende part, på hvis territorium transportudøveren er hjemmehørende,  

 som tilstiller den anden kontraherende parts kompetente myndigheder disse  

 ansøgninger med deres bemærkninger.
Artikel 3 Ansøgninger om tilladelser til international pendulkørsel med passagerer  

 skal behandles af de to kontraherende parters kompetente myndigheder i  

 overensstemmelse med Det europæiske økonomiske Fællesskabs forordninger  

 desangående.
Artikel 4 Ansøgninger om tilladelser til international rutekørsel med passagerer  

 skal behandles af de to kontraherende parters kompetente myndigheder i  

 overensstemmelse med Det europæiske økonomiske Fællesskabs forordninger  

 desangående.
Artikel 5 Bestemmelserne i artiklerne 1-4 gælder for køretøjer, der er  

 indregistreret eller benyttes til kørsel med mere end ni personer indbefattet  

 føreren.
-Godstransport- Artikel 6 Hver af de kontraherende parter skal give transportudøvere, som er  

 hjemmehørende på den anden kontraherende parts territorium og som i  

 hjemlandet har tilladelse til international godstransport, adgang til uden  

 særlig tilladelse at udføre godstransport:
Artikel 7 Denne overenskomst hjemler ingen ret for transportudøvere, der er  

 hjemmehørende på en af de kontraherende parters territorium, til at  

 transportere gods, som er optaget på noget punkt på den anden kontraherende  

 parts territorium, til noget andet punkt på det samme territorium.
-Almindelige bestemmelser- Artikel 8 Medmindre andet er bestemt i denne overenskomst, skal transportudøvere,  

 der er hjemmehørende på en af de kontraherende parters territorium, overholde  

 de love, som er gældende på den anden kontraherende parts territorium.
Artikel 9 1. I tilfælde af nogen overtrædelse af bestemmelserne  

 i denne overenskomst eller af de love og bestemmelser, som gælder på en af de  

 kontraherende parters territorium, begået af en transportudøver, der er  

 hjemmehørende på den anden kontraherende parts territorium, kan den  

 kompetente myndighed hos den kontraherende part, på hvis territorium  

 overtrædelsen er sket - uden at de i de to lande gældende straffebestemmelser  

 derved præjudiceres - beslutte at udelukke transportudøveren enten  

 midlertidigt eller vedvarende fra at udføre transport på denne kontraherende  

 parts territorium.
En sådan beslutning kan ikke træffes uden samråd med den  

 anden kontraherende parts myndigheder.
 2. En beslutning som nævnt ovenfor skal meddeles den  

 anden kontraherende parts kompetente myndighed; denne myndighed skal gøre  

 transportudøveren bekendt med beslutningen.
 3. Hvis der ikke træffes beslutning om udelukkelse,  

 kan den kompetente myndighed hos den kontraherende part, på hvis territorium  

 overtrædelsen er sket, gøre den anden kontraherende parts kompetente  

 myndighed bekendt med overtrædelsen, og denne myndighed skal tage sådanne  

 forholdsregler, som er hjemlede i dens nationale lovgivning.
Artikel 10 1. Køretøjer tilhørende transportudøvere, som er  

 hjemmehørende på en af de kontraherende parters territorium, er når de  

 benyttes til international transport i medfør af bestemmelserne i denne  

 overenskomst, fritaget for skatter og afgifter, som er pålagt benyttelsen  

 eller besiddelsen af køretøjer, samt for særlige skatter eller afgifter, der  

 er pålagt transporttjenester på den anden kontraherende parts territorium.
 2. Denne fritagelse gælder ikke for særlige vej-,  

 tunnel- og brogebyrer.
Artikel 11 1. Brændstof indeholdt i de i artikel 10 nævnte  

 køretøjers normale brændstoftanke samt smøreolie og reservedele til disse  

 køretøjer er på den anden kontraherende parts territorium fritaget for  

 indførselstold og -afgifter uden noget forbud eller nogen begrænsning.
 2. Ubrugte reservedele skal genudføres og udskiftede  

 dele genudføres, tilintetgøres eller bortskaffes i overensstemmelse med de  

 gældende bestemmelser på det territorium, hvor køretøjet benyttes.
Artikel 12 De kontraherende parters kompetente myndigheder skal rådføre sig med  

 hinanden om alle spørgsmål, som opstår i forbindelse med gennemførelsen af  

 denne overenskomst.
Artikel 13 For så vidt angår Kongeriget Nederlandene gælder denne overenskomst kun  

 for rigets territorium i Europa.
Artikel 14 1. Denne overenskomst erstatter overenskomsten af 13.  

 november 1957 mellem Kongeriget Danmark og Kongeriget Nederlandene vedrørende  

 international vejtransport.
Den træder i kraft tredive dage efter, at de  

 kontraherende parter har givet hinanden underretning om, at de nødvendige  

 foranstaltninger til at bringe overenskomsten i anvendelse på deres  

 respektive territorier er truffet.
 2. Når denne overenskomst har været i kraft i eet år,  

 kan den opsiges af enhver af de kontraherende parter med seks måneders  

 varsel.
 Til bekræftelse heraf har undertegnede, der er behørigt bemyndiget dertil,  

 underskrevet denne overenskomst.
 Udfærdiget i Haag den 29. januar 1974 i to eksemplarer på engelsk.
 For Kongeriget Danmarks regering:
Birger Kronmann For Kongeriget Nederlandenes regering:
Max van der Stoel Overenskomsten, som erstatter vejtransportoverenskomsten af 13. november  

 1957 mellem Danmark og Nederlandene, jfr. udenrigsministeriets bekendtgørelse  

 nr. 47 af 10. september 1958, Lovtidenede C, trådte i medfør af artikel 14,  

 stk. 1, i kraft den 30. oktober 1974.
 Udenrigsministeriet, den 9. januar 1975.
 Ove Guldberg.
