 Den 8. april 1997 undertegnedes i Maputo følgende overenskomst om  

 udviklingssamarbejde:
OVERENSKOMST OM UDVIKLINGSSAMARBEJDE MELLEM KONGERIGET DANMARKS REGERING OG REPUBLIKKEN MOZAMBIQUES REGERING Præambel Kongeriget Danmarks regering (i det følgende benævnt Danmark ) og  

 Republikken Mozambiques regering (i det følgende benævnt Mozambique ),  

 som ønsker at styrke den juridiske og institutionelle opbygning af deres  

 tekniske og udviklingsmæssige samarbejde, har indgået følgende overenskomst:
Artikel I Parternes forpligtelser 1. Danmark stiller finansiel støtte, materielle  

 ressuurcer, faglig støtte og uddannelsesmuligheder til rådighed for  

 Mozambique.
Mozambique sikrer den effektive anvendelse af nævnte støtte og  

 uddannelsesmuligheder.
 2. De særlige betingelser og procedurer, indbefattet  

 de to parters finansielle og andre forpligtelser med hensyn til specifikke  

 projekter, programmer og andre fælles aktiviteter under denne overenskomst (i  

 det følgende benævnt programmer ), træffer parterne beslutning om i  

 særlige overenskomster (i det følgende benævnt som særlige overenskomster)  

 med henvisning til denne overenskomst.
 3. Opstår der uoverensstemmelser mellem denne  

 overenskomst og de særlige overenskomster, står de sidstnævnte ved magt.
 4. Ved gennemførelsen af denne overenskomst er  

 Udenrigsministeriet kompetent til at repræsentere Danmark, og Mozambiques  

 Udenrigs- og Samarbejdsministerium er kompetent til at repræsentere  

 Mozambique (i det følgende benævnt de kompetente myndigheder ).
Artikel II Udøvende institutioner 1. I forbindelse med denne overenskomst betyder  

 udtrykket udøvende institutioner enhver udsendt offentlig myndighed og  

 offentlig eller privat virksomhed såvel som enhver organisation hvad enten  

 offentlig eller privat, der er anerkendt af de to regeringer og kontraheret  

 af Danmark til at implementere de særlige overenskomster, der henvises til i  

 ovenstående artikel I, stk. 2.
 2. Hvis intet andet er vedtaget i de særlige  

 overenskomster, betaler Danmark de udøvende institutioners honorarer og  

 omkostninger i overensstemmelse med Udenrigsministeriets regler og  

 forskrifter fraregnet de omkostninger, der dækkes af Mozambique, som  

 foreskrevet i nedennævnte stk. 3.
 3. Mozambique forpligter sig til følgende med hensyn  

 til de udsendte udøvende institutioner:
 4. Såfremt en af begge regeringer anerkendt lokal  

 offentlig eller privat virksomhed eller en lokal organisation, enten  

 offentlig eller privat, kontraheres af Danmark til at gennemføre de særlige  

 overenskomster, vil sådanne virksomheder og organisationer være undergivet  

 mozambiquisk lov.
Artikel III Personel 1. På foranledning af Mozambique kan faglig bistand i  

 henhold til denne overenskomst ydes i form af personel (kortvarige eller  

 langvarige opgaver) ansat af Udenrigsministeriet eller de udøvende  

 institutioner, som der henvises til i ovennævnte artikel II, stk. 1.  

 Assistance fra ovennævnte personel (i det følgende benævnt personel )  

 er betinget af, hvorvidt behørigt kvalificerede og erfarne personer er til  

 rådighed på det relevante tidspunkt.
2. De kompetente mozambiquiske myndigheder skal for  

 hvert program og i hvert enkelt tilfælde tilsende den danske kompetente  

 myndighed en fuldstændig stillingsbeskrivelse for det personel, der skal  

 ansættes af Udenrigsministeriet, og i andre tilfælde efter behov definere  

 stillingens arbejdsområde samt væsentlige og ønskede kvalifikationer hos  

 kandidaten til stillingen.
Det skal af stillingsbeskrivelsen klart fremgå,  

 hvorvidt personellet skal påtage sig udøvende funktioner.
 3. I forbindelse med hvert program skal de danske  

 kompetente myndigheder forsyne Mozambiques kompetente myndigheder med  

 informationer til vurdering af ansøgerne til ovennævnte stillinger, herunder  

 oplysninger om deres uddannelse og tidligere faglige erfaring.
 4. Mozambiques kompetente myndigheder og de danske  

 kompetente myndigheder træffer for hvert program i fællesskab beslutning om,  

 i hvilket omfang »counterparts« skal stilles til rådighed af  

 Mozambique, eller hvorvidt der skal tages andre skridt for at nå målet med  

 programmet.
 5. Personellet er under udførelsen af deres opgaver  

 undergivet anvisninger fra de mozambiquiske myndigheder eller andre organer,  

 hvorunder de henhører, og er underlagt Mozambiques love og forskrifter,  

 medmindre der findes specielle undtagelser i medfør af denne overenskomst  

 eller i en særlig overenskomst.
 6. Mozambique sikrer, at det udsendte personel og dets  

 ægtefæller og pårørende nyder lovens fulde beskyttelse og sikrer yderligere,  

 at dette personel og dets ægtefæller og pårørende nyder privilegier, der ikke  

 er mindre fordelagtige, end dem der tilstås personel udsendt til Mozambique  

 af andre lande eller internationale organisationer.
7. Såfremt udsendt personel fra Danmark eller dets  

 ægtefæller eller pårørende arresteres, tilbageholdes, eller der rejses  

 straffesag mod dem, skal den kongelige danske ambassade i Mozambique omgående  

 underrettes og have ret til at besøge enhver tilbageholdt eller arresteret  

 person.
Sådanne personer har ret til at lade sig repræsentere af en advokat  

 udpeget af ambassaden eller personen selv i overensstemmelse med love og  

 regulativer i Mozambique.
8. Mozambique er ansvarlig for det udsendte personels  

 og dets ægtefællers og pårørendes sikkerhed.
I tilfælde af en krise, som  

 berører sikkerheden for udlændinge i Mozambique, skal Mozambique yde det  

 udsendte personel og dets ægtefæller og pårørende hjemsendelsesbetingelser,  

 der ikke er mindre fordelagtige end dem, der ydes personellet og dettes  

 ægtefæller og pårørende udsendt til Mozambique af andre lande eller  

 internationale organisationer.
 9. Skulle situationer eller forhold, som refereret til  

 under stk. 8, opstå, er de to regeringer forpligtet til at konsultere  

 hinanden og handle i tæt samarbejde for at minimere risici og skader for det  

 udsendte personel og dets ægtefæller og pårørende eller deres personlige  

 ejendele, samt materiel, udstyr og biler, der har været anvendt i forbindelse  

 med gennemførelsen af programmer under denne overenskomst.
 10. Udsendt personel, som handler i overensstemmelse  

 med instrukser udstedt af den kongelige danske ambassade i anledning af  

 krise, eller som træffer sådanne forholdsregler, som forholdene tilsiger, og  

 derfor bliver forhindret i at møde på arbejde, vil ikke derved udvise  

 pligtforsømmelse under den pågældende kontrakt.
11. Mozambique har ret til at anmode om hjemkaldelse  

 af enhver blandt personellet, hvis arbejde eller adfærd vurderes som  

 utilfredsstillende.
Før udøvelsen af denne ret forpligter Mozambique sig til  

 at rådføre sig med den kongelige danske ambassade i Maputo.
12. Danmark har ret til når som helst at hjemkalde  

 enhver blandt personellet.
Før udøvelsen af denne ret skal Danmark rådføre  

 sig med Mozambique herom samt om foranstaltninger til sikring af hurtig  

 erstatning af sådant personel, hvis Mozambique anmoder om dette, med mindre  

 usædvanlige omstændigheder tilsiger, at vedkommende hjemkaldes øjeblikkeligt.
 13. Efter aftale mellem de kompetente myndigheder kan  

 personellet i tjenesteperioden forflyttes fra en stilling til en anden.
 14. Danmark betaler samtlige gebyrer, lønninger og  

 omkostninger vedrørende personellet i henhold til Udenrigsministeriets regler  

 og forskrifter, bortset fra omkostninger, der dækkes af Mozambique i henhold  

 til nedennævnte stk. 15.
15. Medmindre andet aftales, vil Mozambique stille  

 kontorer, sekretærassistance og andre nødvendige faciliteter til rådighed for  

 personellet, i overensstemmelse med de forhold der gives personel udsendt til  

 Mozambique af andre lande eller internationale organisationer.
Mozambique  

 skal tillade fravær på grund af ferie, sygdom, graviditet og fødsel i  

 overensstemmelse med de respektive ansættelseskontrakter.
 16. Mozambique forpligter sig til, at det udsendte  

 personel og dets ægtefæller og pårørende:
 17. Mozambique sørger for, at det udsendte personel og  

 dets ægtefæller og pårørende:
 18. I tilfælde af at et motorkøretøj, som anført  

 ovenfor, bliver beskadiget i en sådan grad, at reparation ikke vil kunne  

 betale sig, eller hvis det på anden måde uden personellets eller dets  

 ægtefællers og pårørendes egen skyld går tabt, gælder ovennævnte tilladelse  

 til afgiftsfri indførsel eller køb af et nyt motorkøretøj, uanset eventuelle  

 tidsfrister.
 19. I tilfælde af at det udsendte personel og dets  

 ægtefælle og pårørende på grund af tyveri eller indbrud har mistet en eller  

 flere personlige ejendele (såsom TV, video, video recorder, radio, CD  

 spiller, grammofon, båndoptager og computer m.m.), og der udarbejdes  

 politirapport om hændelsen, eller hvis ejendelene er ødelagt uden at kunne  

 repareres, skal Mozambique tillade import eller køb af nyt til erstatning for  

 det stjålne udstyr uden tidsbegrænsning af nogen art.
 20. Mozambique skal uden unødig forsinkelse udstede  

 gratis visum til et ubegrænset antal ind- og udrejser for personellet og dets  

 ægtefæller og pårørende, såvel som opholdstilladelser, arbejdstilladelser og  

 andre nødvendige tilladelser for hele tjenesteperioden.
21. Mozambique skal yde bistand ved toldklarering af  

 de genstande, som er nævnt under stk. 17c og 18, jfr. dennes artikel V; 22. Mozambique skal være behjælpelig med udstedelse af  

 nationalt førerbevis til personellet, dets ægtefæller og pårørende, som er i  

 besiddelse af et gyldigt førerbevis fra Danmark eller et andet land, eller  

 Mozambique skal tillade brug af internationalt førerbevis, og desuden være  

 behjælpelig med registrering af køretøjer til eget brug for personellet og  

 dets ægtefæller og pårørende.
Artikel IV Ansvar 1. Mozambique friholder Danmark og dets personel for  

 ethvert erstatningsansvar som følge af handlinger eller undladelser fra en  

 eller flere af de ovennævnte personers side under udøvelse af de aktiviteter,  

 der falder ind under eller som udføres i medfør af denne overenskomst, og som  

 forårsager tredjemands død eller lemlæstelse eller forvolder skade på  

 tredjemands ejendom, for så vidt som dette erstatningsansvar ikke er fuldt  

 dækket af en forsikring, og giver afkald på enhver form for regres eller  

 retlige skridt i den forbindelse, med mindre erstatningsansvaret skyldes  

 forsæt eller grov uagtsomhed fra en eller flere af de ovennævnte personer.
 2. Såfremt Mozambique friholder Danmark eller en eller  

 flere af de ovennævnte personer for regres eller retlige skridt på grund af  

 erstatningsansvar i overensstemmelse med denne artikels stk. 1, vil  

 Mozambique være berettiget til at gennemføre ethvert retskrav om regres,  

 modkrav, forsikring, erstatning, bidrag eller garanti, som ville kunne gøres  

 gældende af Danmark eller disse personer.
 3. Såfremt Mozambique anmoder derom, skal Danmark yde  

 de relevante mozambiquiske myndigheder den nødvendige administrative eller  

 juridiske bistand med henblik på en tilfredstillende løsning af de problemer,  

 der kan opstå i forbindelse med gennemførelsen af denne artikels stk. 1 og 2.
Artikel V Materielle ressourcer/goder 1. Under denne overenskomst vil udtrykket goder  

 betyde varer, materialer, køretøjer, maskiner, udstyr, reservedele og andre  

 goder, som af Danmark eller de udøvende institutioner stilles til rådighed  

 for programmer under denne overenskomst eller alle andre goder, som leveres  

 til Mozambique under særlige overenskomster.
 2. Såfremt intet andet er bestemt i særlige  

 overenskomster, vil Danmark:
 3. Såfremt intet andet er bestemt i særlige  

 overenskomster, vil Mozambique:
4. Alle goder, inklusive programkøretøjer, vil blive  

 Mozambiques ejendom på et tidspunkt, som specificeres i hver enkelt særlig  

 overenskomst, eller skal efter aftale reeksporteres.
Sålænge de respektive  

 projekter, programmer eller andre fælles aktiviteter under denne overenskomst  

 er under gennemførelse, skal goderne udelukkende være til rådighed for disse.
Artikel VI Stipendier 1. Stipendier til studier i Danmark eller andre lande  

 stilles med forbehold af Danmarks godkendelse til rådighed for ansøgere, som  

 er behørigt udvalgt og indstillet af Mozambique.
2. Stipendier i specialstudier ydes alene til  

 ansøgere, der allerede har en grundlæggende uddannelse.
Studieprogrammerne  

 vil normalt blive gennemført på engelsk.
Ansøgeren kan blive anmodet om at  

 aflægge en sprogprøve 3. Danmark betaler:
 4. Mozambique garanterer, at stipendiaten efter  

 fuldførelsen af sit studieprogram vil vende tilbage til sin tidligere  

 stilling i Mozambique.
 5. Mozambique betaler den del af stipendiatens løn,  

 der er tillagt ham/hende i henhold til gældende bestemmelser, for at han/hun  

 fortsat kan opfylde sine økonomiske forpligtelser i sit hjemland i  

 studieperioden.
Artikel VII Evaluering Til opfølgning og vurdering af samarbejdet såvel som til planlægning af  

 fremtidigt samarbejde skal de kompetente myndigheder stå til rådighed for  

 indbyrdes rådgivning og udveksling af oplysninger i et sådant omfang, som med  

 rimelighed kan forlanges.
Artikel VIII Afgørelse af stridigheder 1. Enhver uoverensstemmelse om fortolkningen eller  

 gennemførelsen af denne overenskomst skal løses ved forhandling mellem de to  

 parter.
I tilfælde af at tvisten ikke er bilagt inden et år, kan hver af  

 parterne forlange afgørelse ved voldgift.
 2. Voldgiftsretten skal arbejde i henhold til følgende  

 regler:
a.
Antallet af voldgiftsmænd skal være tre, hvoraf hver af parterne  

 udpeger en, d.v.s. to, mens den tredje udpeges af de to først udpegede.
I  

 tilfælde af uenighed mellem de to først udpegede voldgiftsmænd vedrørende  

 udpegelsen af den tredje, skal den tredje udpeges af en neutral institution,  

 der angives af de to først udpegede.
b.
Fremgangsmåden, som voldgiftsretten skal følge, besluttes af de tre  

 voldgiftsmænd.
c.
Voldgiftskendelsen skal være skriftlig og undertegnes af alle tre  

 voldgiftsmænd.
d.
Voldgiftsretten bestemmer, hvorledes omkostningerne, der er forbundet  

 med voldgiften, skal fordeles mellem parterne.
Artikel IX Ændringer Ved indbyrdes overenskomst herom mellem de kontraherende parter kan denne  

 overenskomst ændres eller suppleres ved brevveksling.
Artikel X Ikrafttræden og ophør 1. Denne overenskomst træder i kraft på datoen for  

 dens undertegnelse.
Den erstatter »Overenskomsten om teknisk samarbejde  

 mellem Kongeriget Danmarks regering og Republikken Mozambiques regering«  

 underskrevet den 1. juli 1982.
 2. Denne overenskomst skal forblive i kraft i fem år.  

 Dens gyldighed skal automatisk forlænges for en efterfølgende periode af fem  

 år med mindre aftalen opsiges af en af de to parter med mindst 6 måneders  

 skriftlig varsel.
 3. Overenskomsten skal også dække programmer og  

 projekter, der allerede er igangsat ved overenskomstens ikrafttræden.
Udfærdiget i Maputo, den 8. april 1997 i  

 to originale eksemplarer på portugisisk, dansk og engelsk.
I  

 tilfælde af tvivl om fortolkning For Kongeriget Danmarks regering Poul Nielson For Republikken Mozambiques regering Dr.
L.
Simao Overenskomsten trådte i medfør af artikel X i kraft ved undertegnelsen den  

 8. april 1997.
 Samtidig er overenskomst af 1. juli 1982 om fagligt samarbejde mellem  

 Danmark og Mozambique, jf. bkg. nr. 24 af 11. marts 1983, Lovtidende C, i  

 medfør af artikel X bragt til ophør.
