Meddelelser fra Søfartsstyrelsen D.  

 Passagerskibe i national fart, bygning og udstyr m.v.
Kapitel D II-3  

 Opholdsrum m.v., 1. maj 1999 Kapitel II-3 OPHOLDSRUM M.
V.i AFSNIT I  DEFINITIONER M.
V.
Regel 1 Definitioner I dette kapitel forstås ved:
 .1	"Nyt skib": Skib, hvis køl er lagt, eller  

 som er på et tilsvarende konstruktionsstadium på eller efter den  

 1 maj 1999.
 .2	"Officer": Enhver person, bortset fra  

 skibsføreren, der ifølge lovgivningen, kollektiv aftale eller  

 sædvane betragtes som officer.
 .3	"Opholdsrum": De til brug for mandskabet og  

 passagererne bestemte soverum, spiserum, toiletter og baderum, sygerum,  

 fritidsrum og kontorer.
 .4	"Skibsmandskabet eller mandskabet": Enhver person,  

 der er tjenestegørende om bord, bortset fra skibsføreren.
 .5	"Søgående skib": Et skib, hvis  

 fartsområde ikke er begrænset til havneområder.
 .6	"Bruttotonnage": GT målt efter 1969  

 målingsreglerne.
 .7	"Voksen person": En person, der er fyldt 18  

 år.
Regel 2 Anvendelsesområde 1	De i dette kapitel indeholdte bestemmelser gælder for alle nye  

 passagerskibe med en bruttotonnage på 20 eller derover.
Regel 3 Dispensation og ækvivalens 1	Søfartsstyrelsen kan, under hensyntagen til de for det enkelte  

 skib foreliggende særlige omstændigheder, efter forhandling med  

 de respektive reder- og mandskabsorganisationer tillade afvigelser fra de i  

 dette kapitel indeholdte bestemmelser vedrørende opholdsrummene for  

 mandskabet for så vidt angår:
 .1	Færger, eller lignende skibe, der ikke til stadighed er  

 bemandet med en fast besætning.
 .2	De for reparationspersonale bestemte opholdsrum m.v., når  

 dette personale midlertidigt medføres udover skibets  

 besætning.
 .3	Skibe, beskæftiget på korte rejser, der giver  

 besætningsmedlemmerne mulighed for at tage hjem en del af  

 døgnet.
2	Søfartsstyrelsen kan endvidere tillade afvigelser fra  

 bestemmelserne i reglerne 4-10, 12-15, 17-23, 25 og 27, når forholdene,  

 under hensyntagen til de for det enkelte skib foreliggende særlige  

 omstændigheder, i øvrigt måtte tilsige dette 3	På skibe hvor det ved bemandingen er nødvendigt uden  

 forskelsbehandling at tage hensyn til forhold af betydning for mandskabet med  

 forskellige særegne religiøse og sociale sædvaner og  

 skikke, kan Søfartsstyrelsen efter forhandling med reder- og  

 mandskabsorganisationer for de pågældende søfarende og  

 under forudsætning af enighed mellem de nævnte to parter tillade,  

 at bestemmelserne i reglerne 8.1.3 og 13.2.fraviges på vilkår, at  

 sådanne fravigelser ikke medfører, at faciliteterne som helhed  

 bliver mindre hensigtsmæssige, end de ville ved anvendelse af  

 forskriftens bestemmelser.
 4	Enhver bestemmelse i dette kapitels afsnit II vil kunne fraviges,  

 såfremt Søfartsstyrelsen efter forhandling med de respektive  

 reder- og mandskabsorganisationer, finder det godtgjort, at afvigelserne vil  

 medføre sådanne fordele, at forholdene taget som helhed ikke  

 bliver mere ugunstige, end de ville blive ved anvendelse af bestemmelserne i  

 fuldt omfang.
AFSNIT II 	 SKIBSMANDSKABETS OPHOLDSRUM Regel 4  Anbringelse, bygning og indretning 1.1	Beliggenhed, adgangsforhold, konstruktion og anbringelse i forhold  

 til andre rum skal være således, at der opnås betryggende  

 sikkerhed, beskyttelse imod vejr og sø, isolation mod varme, kulde og  

 støj- og luftforurening fra andre rum.
 1.2	Opholdsrum skal anbringes så langt, det skønnes  

 rimeligt, fra rum, hvori der forekommer væsentlig støj,  

 såsom rum for fremdrivningsmaskineri, hjælpemaskineri,  

 styremaskineri og dæksmaskineri, og fra rum, hvori der kan opstå  

 stærk varme eller kulde, og må ikke være anbragt direkte  

 over skruen.
1.3	Der må ikke være direkte adgang til soverum fra de i  

 stk. 4.1.2 nævnte rum eller fra lastrum, kabysrum, kædekasse,  

 lamperum, rum til opbevaring af maling, storesrum, tørrerum, vaskerum  

 og toiletter bestemt for mere end 2 personer.
Skotter, der adskiller  

 sådanne rum fra soverum, samt udvendige skotter til opholdsrum skal  

 være konstrueret af stål eller andet godkendt materiale og skal  

 være vand- og gastætte; desuden skal de være  

 fyldestgørende isoleret såvel mod støj som mod varme og  

 kulde.
 2.1	Opholdsrum og gange, der fører til opholdsrum, skal  

 være isoleret mod varmetransmission fra maskincasing, kabysrum og andre  

 rum, hvori der kan opstå varme, samt mod varmetransmission fra damp- og  

 varmtvandsledninger og mod påvirkning fra rum, der nedkøles.
 2.2	Indvendige skotter skal være af godkendt, lydisolerende  

 materiale, der ikke medfører risiko for utøj.
 2.3	Soverum, spiserum, fritidsrum og gange i mandskabsapteringen skal  

 være isoleret for at forhindre svedning eller overophedning.
 3	Hoveddamprør og spildedampledninger til spil og lignende  

 maskineri må ikke være ført gennem opholdsrum eller gennem  

 gange, der fører til opholdsrum.
 4.1	Indvendige paneler eller indvendig beklædning skal være  

 af et materiale med en overflade, der er let at renholde.
 4.2	Høvlede og pløjede brædder eller enhver anden  

 slags konstruktion, der kan medføre risiko for utøj, må  

 ikke benyttes.
 .5	Fra hvert apteringsafsnit skal der være mindst 2 udgange.
 6.1	Lofter og skotter i opholdsrum skal være lette at renholde og  

 skal, såfremt de er malede, være holdt i lyse farver og skal  

 fornys eller repareres, når det er nødvendigt.
 6.2	I alle opholdsrum skal dørken være af godkendt  

 materiale og konstruktion, og overfladen skal være  

 uigennemtrængelig for fugtighed og let at renholde.
 7	Overgang mellem skot/vægbeklædning og dørk skal  

 være uden sprækker.
 8	Der skal være tilstrækkelige afløb.
Regel 5  Ventilation 1.1	Opholdsrum og gange, der fører til opholdsrum, samt  

 arbejdsrum, hvor mandskabet skal udføre arbejde længere tid ad  

 gangen, f.eks. radiorum, skal være ventileret således, at der  

 under alle forhold sikres et tilstrækkeligt luftskifte, når  

 døre, koøjer, skylighter og lignende er lukkede.
Det samme  

 gælder navigeringsrum, bortset fra styrehus i skibe med en  

 bruttotonnage på under 500.
 1.2	Såfremt luftskiftet udelukkende sker ved naturlig  

 ventilation, skal til- og afgangsåbningerne skal have et frit  

 gennemstrømningsareal på mindst 30 cm2 for hver  

 person, rummet er bestemt for.
 2.1	På skibe med en bruttotonnage på 200  eller derover  

 skal ventilationen være mekanisk, og luftskiftet skal opfylde  

 følgende krav:
 .1	Ventilationen af soverum, spiserum, fritidsrum, kontorer, radiorum,  

 navigeringsrum og lignende arbejdsrum, bortset fra styrehus i skibe med en  

 bruttotonnage på under 500, skal ske ved indblæsning af luft,  

 svarende til 6 luftskifter i timen.
 .2	Luftafgangen kan ske til gange eller direkte til fri luft.
.3	Recirkulation af indtil 50% af lufttilførslen kan tillades,  

 forudsat at toilet og baderum er forsynet med særskilt mekanisk  

 udsugning.
Frisklufttilførslen til soverum skal dog være mindst  

 30 kubikmeter pr. time pr. person, som rummet er bestemt for.
 2.2	Indblæsningsåbningerne skal anbringes på  

 hensigtsmæssig måde i forhold til rummenes indretning og må  

 ikke give anledning til generende træk over en køje.
3	På skibe med en bruttotonnage på 200  eller derover skal  

 toilet og baderum ventileres ved et særskilt udsugningssystem direkte  

 til fri luft.
Udsugningssystemet skal være dimensioneret til 10  

 luftskifter i timen.
Lufttilgangen til toilet og baderum med adgang fra et  

 tilstødende soverum kan ske gennem døren fra dette.
4	Ventilationssystemet skal være i stadig funktion under skibets  

 drift.
Opretholdelse af den mekaniske ventilation skal sikres ved  

 fornødne reservedeleii   eller  

 på anden tilfredsstillende måde.
 5	Ventilations- og luftkonditioneringsanlæg skal være  

 forsynet med passende filtre ved luftindtag og være indrettet under  

 hensyntagen til de særlige forhold, der er karakteristiske for drift  

 til søs, og må ikke forårsage generende støj eller  

 vibrationer.
Regel 6 Opvarmning 1.1	Der skal i alle skibe være indrettet et passende  

 opvarmningssystem for opholdsrummene.
 1.2	Opvarmningssystemet skal altid være i funktion under skibets  

 drift, når omstændighederne nødvendiggør dets brug.  

 Kapaciteten skal være tilstrækkelig til, at der under alle  

 forhold kan opretholdes en rumtemperatur på mindst 20°  

  C.
 2	I skibe med en bruttotonnage på over 100  er opvarmning ved  

 åben ild ikke tilladt.
 3	Radiatorer og andre opvarmningssystemer skal være således  

 anbragt og skærmet, at de ikke frembyder fare eller ulempe.
 4	Elektriske ovne og gasvarmeovne skal være af godkendt type.
Regel 7  Belysning 1	Opholdsrum skal være forsvarligt oplyst.
2	Soverum, dagrum, spiserum, fritidsrum og sygerum skal være  

 oplyst ved dagslys.
Dette gælder dog ikke for hobbyrum og lignende rum,  

 hvor dagslys ikke er påkrævet.
Tilgangen af dagslys skal  

 være således, at det er muligt i klart vejr at læse  

 almindelig avistryk overalt i rummet, hvor man normalt opholder sig.
I  

 passagerskibe kan dog tillades særlige indretninger.
3.1	I alle skibe skal opholdsrum være forsynet med elektrisk  

 belysning, der skal være anbragt således, at den giver det  

 størst mulige udbytte til de personer, der opholder sig i rummet.
I  

 soverum skal der være en elektrisk læselampe ved hovedenden af  

 hver køje.
 3.2	Såfremt der ikke findes to af hinanden uafhængige  

 elektriske energikilder, skal der forefindes nødbelysning i form af  

 elektriske batterilamper eller lignende.
 4	Som retningslinier for, hvilken belysningsstyrke der må anses  

 for passende for den kunstige belysning, fastsættes  

 følgende:
 .1      Soverum og særskilte dagrum:
a)  Almen belysning                 ........................... 50  

 lux b)  Belysning ved borde, hvor læsning og skrivning finder  

 sted................... 200 lux .2      Spiserum og fritidsrum:
a)  Almen belysning.                 .. ..................... 50  

 lux b)  Belysning på spiseborde.............              ..  ...  

 150 lux c)  Belysning på borde, hvor læsning og skrivning, spil  

 m.v. finder sted...... 200 lux .3      Baderum og toiletter:
a)  Almen belysning....                 ........................ 50  

 lux b)  Ved spejle                  .............................. ....200  

 lux .4      Gange og trapper:
Almen belysning..............                  ............ 50  

 lux 5	Almen belysning måles i vandret plan 0,85 m over  

 dørk.
 Regel 8  Soverum, beliggenhed, størrelse, indretning m.v.
1.1	Soverum skal være anbragt midtskibe eller agter, og ingen del  

 af et soverum må være anbragt under øverste  

 lasteliniemærke.
Opholdsrum må under ingen omstændigheder  

 anbringes foran kollisionsskottet og ikke under gange, hvor der  

 jævnligt foregår arbejde, der forårsager generende  

 støj.
1.2	I særlige tilfælde kan det, hvis skibets  

 størrelse, type eller anvendelse gør anbringelse af soverummene  

 midtskibs eller agter uhensigtsmæssig, tillades, at disse anbringes  

 forude, dog aldrig foran kollisionsskottet.
I passagerskibe kan det under  

 forudsætning af tilfredsstillende belysning og ventilation tillades, at  

 et soverum delvis anbringes under øverste lasteliniemærke.
 1.3	Gulvarealerne skal i soverum have mindst følgende  

 størrelse:
Skibets Minimum gulvarealer  

 (m2) bruttotonnage 1 person 2 personer 3 personer 20 - 499 3,00 4,00 6,00 500 - 999 3,00 4,00 6,00 1000 - 2999 3,75 5,00 7,00 3000 - 9999 3,75 6,00 9,00 10000 og derover 3,75 6,00 9,00 1.4	Soverum for officerer skal have et gulvareal på mindst 6,50  

 m2 i skibe med en bruttotonnage på under 3000 og 7,50  

 m2 i skibe med en bruttotonnage på 3000  eller derover.
1.5	Det gulvareal, der optages af faste møbler som køjer,  

 skabe, kommoder, borde og bænke, skal medregnes i ovennævnte  

 gulvarealer.
Små eller uhensigtsmæssige arealer, der ikke er til  

 rådighed for fri bevægelse, og som ikke kan bruges til  

 anbringelse af inventar, medregnes ikke.
 2	I skibe med en tonnage på 3000 eller derover skal maskinchefen  

 og over-styrmanden foruden deres soverum have et tilstødende  

 opholdsrum eller dagrum.
 4	Hver af officererne skal have eget soverum.
 5	Ethvert soverum skal være således indrettet og udstyret,  

 at det sikrer mandskabet rimelig bekvemmelighed og er let at holde i  

 orden.
 6	Udgange til åbent dæk skal være velbeskyttede, og i  

 skibe med en bruttotonnage på 100 eller derover må der ikke fra  

 soverum udelukkende være udgang til åbent dæk.
 7	Inventaret skal mindst bestå af:
.1	Et klædeskab med hylde og bøjlestang for hver person,  

 rummet er bestemt til.
Klædeskabet skal mindst være 1,5 m  

 højt til undersiden af hylden, og tværsnitsarealet skal  

 være mindst 0,193 m2 .
 .2	Et bord samt siddepladser for det antal personer, rummet er bestemt  

 til.
 .3	Skuffer eller lignende med et rumindhold af mindst 0,10  

 m3. for hver person, rummet er bestemt til.
 .4	Spejl, småskabe til toiletrekvisitter, boghylde og et passende  

 knagearrangement.
 8	Koøjer i soverum skal være forsynet med gardiner.
 9	Ethvert soverum skal indvendig på tydelig måde være  

 påmærket med det antal personer, hvortil det er beregnet og  

 godkendt.
 10	Udvendig på eller ved døren skal være angivet,  

 hvem rummet er bestemt til.
Regel 9  Køjer 1	Enhver af mandskabet skal have særskilt køje.
 2	En køjes indvendige mål skal være mindst 1,98 m x  

 0,80 m.
 3	Køjer må ikke anbringes umiddelbart ved siden af  

 hinanden.
4	Flere end 2 køjer må ikke anbringes over hinanden.  

 Afstanden mellem køjebundene indbyrdes såvel som mellem  

 øverste køjebund og undersiden af loftsbeklædningen  

 må ikke være mindre end 0,75 m.
Køjens bund skal  

 være mindst 0,30 m over dørken.
5	Køjer må så vidt muligt ikke anbringes langs  

 skibssiden.
Hvor dette undtagelsesvis er nødvendigt, må der kun  

 anbringes en enkelt køje under et koøje.
6	Køjerne skal være fremstillet af træ eller andet  

 materiale, der skal være hårdt, glat, korrosionsfrit og ikke  

 medføre risiko for utøj.
Såfremt der anvendes rør,  

 skal disse være fuldstændig lukkede, således at de ikke kan  

 give ophold for utøj.
7	Køjerne skal være forsynet med  springmadrasser af  

 almindelig anerkendt type.
Madrasserne må ikke indeholde materiale,  

 hvori utøj kan opholde sig.
 8	Overkøjer skal være forsynet med bund af træ eller  

 andet passende støvtæt materiale.
Regel 10   Skabe til arbejdstøj 1	I skibe med en bruttotonnage på 75  eller derover skal der uden  

 for soverummene findes et eller flere godt ventilerede skabe af passende  

 størrelse og indretning til arbejdsklæder, olietøj,  

 søstøvler og lignende.
Regel 11   Spiserum 1.	Der skal i skibe med en bruttotonnage på 200  eller derover  

 findes særskilt spiserum for officerer og dæks- og  

 maskinfolk.
 2	I skibe med en bruttotonnage på 3000  eller derover skal der  

 tillige findes særskilt spiserum for restaurations- og  

 betjeningspersonale, såfremt dets antal overstiger 4.
 3	Såfremt der ved forhandling med de respektive reder- og  

 mandskabsorganisationer er givet udtryk for, at andre arrangementer  

 foretrækkes, kan bestemmelserne i regel 11.1 og 11.2 fraviges.
 4	I skibe, hvor der ikke kræves særskilt spiserum, skal der  

 i kabyssen eller andet passende sted findes bord- og siddeplads, hvor  

 mandskabet kan spise, og der skal findes passende opbevaringssteder for  

 proviant og spisegrej.
 5	Spiserum skal være bekvemt beliggende i forhold til soverum og  

 kabysrum.
6	Gulvarealet i spiserum skal være mindst 1,0 m2. for  

 hver person, der skal benytte rummet.
Ved beregning af gulvarealet kan den  

 plads, der optages af spiseborde, bænke og stole, medregnes.
 7	Spiserum skal være udstyret med borde og godkendte faste eller  

 løse siddepladser i et sådant antal, at de medlemmer af  

 mandskabet, rummet er bestemt for, kan indtage deres måltider samtidig.  

 Der skal mindst være 0,6 m bordplads for hver siddeplads ved  

 bordene.
 8	Der skal findes fornødne skabe til opbevaring af service,  

 ligesom der uden for spiserummet eller spiserummene skal findes de  

 fornødne indretninger til rengøring af servicet.
 9	Overfladerne af borde og siddepladser skal være lette at  

 renholde og modstandsdygtige mod revnedannelse.
 10	Der skal i skibe med en bruttotonnage på 250 eller derover til  

 enhver tid være:
.1	adgang til en hensigtsmæssigt anbragt køleindretning  

 med et rumindhold svarende til det antal personer, der benytter spiserummet  

 eller spiserummene.
Rumindholdet skal være mindst 10 l pr. person op  

 til 10 personer og 5 l pr. person for hver yderligere person, .2	mulighed for at få varme drikke og .3	mulighed for at få afkølet drikkevand.
 11	Søfartsstyrelsen kan tillade sådanne afvigelser fra de  

 i regel 11.4-11.7 indeholdte regler angående spiserum, som er  

 nødvendige af hensyn til de særlige forhold om bord i  

 passagerskibe.
Regel 12  Fritidsrum 1	I skibe med en bruttotonnage på 250  eller derover skal der  

 på åbent dæk være indrettet en eller flere pladser,  

 hvortil mandskabet har adgang til i fritiden.
Pladsen eller pladserne skal  

 være af en passende størrelse under hensyntagen til mandskabets  

 og skibets størrelse og indretning.
2	I skibe med en bruttotonnage på 250 eller derover, skal der  

 findes hensigtsmæssigt beliggende og passende udstyrede rum beregnet  

 til ophold under fritid for officerer og mandskab.
Inventaret i disse rum  

 skal omfatte et bogskab samt møbler, der giver mulighed for  

 læsning, skrivning og spil.
 .1	I skibe med en bruttotonnage på under 1000  kan sådanne  

 rum udelades under forudsætning af, at spiserummet eller spiserummene  

 er således dimensioneret, møbleret og indrettet, at de er egnede  

 til ophold under fritid.
 .2	I skibe med en bruttotonnage på 1000 og derover skal  

 Søfartsstyrelsen, i forbindelse med planlægning af fritidsrum  

 undersøge mulighederne for indretning af en kantine.
3	I skibe med en bruttotonnage på 8000  eller derover skal der  

 findes et rygerum eller læserum; ligeledes skal der findes et rum til  

 anden fritidsbeskæftigelse, herunder gymnastik og anden fysisk  

 aktivitet.
Der skal i et af rummene være mulighed for at se film eller  

 fjernsyn.
 4	I skibe med en bruttotonnage på 8000  eller derover skal der,  

 såfremt det efter Søfartsstyrelsens skøn er rimeligt og  

 muligt, indrettes svømmebassin.
Regel 13  Toiletter og baderum 1	I alle skibe skal der være indrettet toilet og baderum, bekvemt  

 beliggende i forhold til sove- og andre opholdsrum.
 2	I alle skibe med en bruttotonnage på 250  eller derover skal  

 der for hver af grupperne officerer og andet mandskab findes mindst 1 toilet  

 og 1 bruser for hver 6 personer eller derunder, idet der ses bort fra  

 personer, der i tilknytning til deres soverum har eget baderum med  

 håndvask, bruser og toilet.
 Såfremt kvindeligt personale er beskæftiget om bord, skal  

 sanitære indretninger findes særskilt for dette personale.
 3	Uanset det i stk. 13.2 anførte, skal der mindst findes  

 følgende antal særskilte toiletter, idet der heri indgår  

 de i regel 14 krævede særskilte toiletter:
 .1	I skibe med en bruttotonnage på 500  eller derover, men under  

 800: 3.
 .2	I skibe med en bruttotonnage på 800  eller derover, men under  

 3000: 4.
 .3	I skibe med en bruttotonnage på 3000 eller derover: 6.
4	I skibe med en bruttotonnage på 100 eller derover skal  

 toiletterne være forsynet med tilstrækkelig skylleindretning og  

 afløb.
Såvel skylleindretninger som afløb skal være  

 forsvarligt indrettet og sikret under alle klimaforhold og altid være  

 klar til brug under skibets drift.
Ethvert toilet skal være forsynet  

 med håndvask med rindende varmt og koldt ferskvand.
5.1	Hvert baderum skal være udstyret med mindst 1 bruser for hver  

 6 personer eller derunder og 1 håndvask for hver 3 personer eller  

 derunder, rummet er bestemt for.
Håndvaske skal være af passende  

 størrelse og fremstillet af rustfrit stål, porcelæn eller  

 andet godkendt materiale.
 5.2	I skibe med en bruttotonnage på 500 eller derover skal  

 samtlige officerer i tilslutning til deres soverum have særskilte  

 baderum udstyret med toilet samt bruser og håndvask med varmt og koldt  

 ferskvand.
 6	I alle baderum skal der findes tilstrækkelig tilgang af varmt  

 og koldt ferskvand.
 7	Toiletter og baderum skal i øvrigt opfylde følgende  

 krav:
 .1	Dørken skal være af godkendt og holdbart materiale, der  

 er let at renholde, uigennemtrængelig for vand og forsynet med  

 fornødent afløb, idet der dog ikke kræves  

 gulvafløb i særskilte toiletter.
 .2	Skotterne skal være tætte og udført af stål  

 eller andet godkendt materiale og skal være uigennemtrængelige  

 for vand.
.3	Rummene skal være forsvarligt oplyst og opvarmet.
Baderum skal  

 have særskilt opvarmning, såfremt de ikke på alle sider er  

 omgivet af opvarmede rum eller på anden måde er sikret en  

 passende opvarmning.
.4	Fællestoiletter skal, såfremt de er bestemt for flere  

 end 2 personer, være adskilt fra soverum og baderum.
Fra soverum  

 må der ikke være direkte adgang til toiletter eller baderum  

 bestemt for flere end 2 personer.
 .5	Toiletter skal være tilstrækkeligt afskærmet fra  

 hinanden.
Regel 14  Særskilte toiletter 1	I skibe med en bruttotonnage på 250 eller derover skal der i  

 bekvem nærhed af kommandobroen findes et særskilt toilet med  

 håndvask med rindende varmt og koldt ferskvand.
 2	I skibe med en bruttotonnage på 1000 eller derover skal der i  

 bekvem nærhed af maskinrummet findes et toilet med håndvask med  

 rindende varmt og koldt ferskvand, såfremt sådant ikke er  

 installeret i nærheden af maskinrummets kontrolcenter.
 3	I skibe med en bruttotonnage på 1000  eller derover bortset fra  

 skibe i hvilken et- eller to-mands baderum findes for mandskabet i  

 maskinafdelingen skal der for det mandskab, der er beskæftiget i  

 maskinrummet findes omklædningsrum, beliggende uden for maskinrummet  

 men med let adgang dertil, og forsynet med klædeskab for hvert medlem  

 af mandskabet og med håndvask og bruser med rindende varmt og koldt  

 ferskvand.
Regel 15  Vaskerum m.v. for tøjvask 1	I skibe med en bruttotonnage på 500  eller derover skal der  

 findes rum til tøjvask med rigelig tilgang af varmt og koldt ferskvand  

 og til tørring og strygning af tøj i et omfang, der svarer til  

 mandskabets størrelse og rejsens normale varighed.
 2	Udstyret skal omfatte:
 .1	Vaskemaskiner.
 .2	Tørremaskiner eller hensigtsmæssigt opvarmede og  

 ventilerede tørrerum.
 .3	Strygejern og strygebrætter eller lignende.
 3	Vaske- og tørrerum skal være hensigtsmæssigt  

 beliggende i forhold til opholdsrummene.
 Regel 16  Højden i opholdsrummene m.v.
I alle opholdsrum og gange skal den frie højde målt fra  

 overkant af dæksbelægningen til underkanten af  

 dæksbjælkerne eller disses beklædning være mindst  

 1,98 m.
Såfremt højden enkelte steder i rummene eller i enkelte  

 rum til særlig anvendelse (sauna eller lignende) af  

 konstruktionsmæssige grunde ønskes udført mindre end  

 angivet ovenfor, kan Søfartsstyrelsen tillade dette, når det  

 skønnes ikke at ville medføre ulemper.
Regel 17  Gange og trapper og døre 1	Bredden af gange, der tjener til adgang til opholdsrum, må i  

 almindelighed ikke være mindre end 90 cm, målt mellem  

 begrænsningsskotterne.
 2	Trapper skal i almindelighed have en bredde på mindst 80 cm  

 mellem begrænsningsskotterne og have en passende stigning samt mindst  

 på den ene side være forsynet med håndlister.
3.1	Brandskabe, ventilationskanaler, kabelbaner og lignende kan  

 tillades anbragt på begrænsningsskotterne i gange og trapper,  

 når det skønnes, at de ikke vil medføre ulemper for  

 passagen.
Der må dog intet sted være mindre en 60 cm fri  

 passage.
 3.2	I korte lukkede gange, og tilhørende trapper der normalt kun  

 benyttes af 1 eller 2 personer, kan bredden tillades reduceret, idet den dog  

 ikke må være mindre end 60 cm.
 3.3	Døre der giver adgang til fælles opholdsrum skal i  

 almindelighed have en bredde der ikke er mindre end 90 cm, målt som  

 lysningsmål i karmen.
 3.4	Døre der giver adgang til kamre og lignende skal i  

 almindelighed ikke have en bredde der er mindre end 75 cm, målt som  

 lysningsmål i karmen.
 Såfremt der er tale om døre til enkeltmandskamre eller  

 døre der i almindelighed kun skal benyttes af en person kan en  

 dørbredde på 70 cm anvendes.
 3.5	Døre der giver adgang til toiletter eller badekabiner skal i  

 almindelighed ikke have en bredde der er mindre end 60 cm.
Regel 18  Kabysrum og proviantrum 1	I alle skibe skal komfuret være anbragt i et særskilt  

 rum, der dog i skibe med en bruttotonnage på under 200 tillige kan  

 anvendes som spiserum for mandskabet.
2	Rummet skal være af passende størrelse og være  

 godt oplyst og ventileret.
Der skal over komfuret være anbragt en  

 hætte med aftræksrør til det fri.
 3	Komfuret skal være forsvarligt opstillet og sikret.  

 Træværk skal være beskyttet mod antændelse.
4	Der skal i kabysrummet være tilgang af ferskvand gennem et  

 rørsystem.
Der må ikke i rummet være aftapningshane for  

 søvand.
5	Kabysrummet skal være forsynet med fornødne vaske med  

 afløb, ligesom der skal findes afløb i dørken.
Skotter  

 og dørk skal være af et materiale, der er  

 uigennemgrængeligt for vand og let at renholde.
 6	Der skal være passende mulighed for opbevaring af proviant samt  

 køle- og fryseindretninger for letfordærvelige  

 fødevarer.
Regel 19  Drikkevandsanlæg 1	Fast indbyggede drikkevandstanke skal have kofferdam mod tanke, der  

 kan anvendes til andre væsker, olie og lignende.
Kofferdamme kan dog  

 udelades mod tanke udelukkende bestemt for søvand.
Skibssiden under  

 lastet vandlinie må i nittede skibe ikke danne begrænsninger for  

 en drikkevandstank.
2	Drikkevandstankene skal have de fornødne mandehuller, og de  

 skal i videst muligt omfang være tilgængelige for såvel  

 udvendig som indvendigt eftersyn.
Tillader deres bygning og størrelse  

 ikke adgang til deres indre, skal de være forsynet med et  

 tilstrækkeligt antal rensehuller.
Mandehuller og/eller rensehuller og  

 deres dæksler skal være således konstrueret, at ansamling  

 af urenheder over dækslerne undgås.
 .1	Mandedæksler og rensedæksler skal være monteret  

 på karme mindst 50 mm høje og være  

 mærket"Drikkevandstank".
.2	Alt stål i drikkevandstanke skal være fuldsvejst.
Alle  

 indvendige overflader, herunder overflader i mindre beholdere o.l., skal have  

 en egnet overfladebehandling, der er godkendt af Søfartsstyrelsen.
 .3	Der må ikke føres rør, der indgår i andre  

 rørsystemer, gennem drikkevandstanke.
 .4	Tankene skal kunne tømmes helt, enten ved sugning fra tankens  

 laveste punkt eller gennem en bundskrue.
3	Luftrør og påfyldningsrør til tanke skal  

 være ført op i forsvarlig højder over dæk, minimum  

 400 mm.
Luftrørets munding skal være indrettet således, at  

 urenheder ikke kan komme ind i tankene ad denne vej.  

 Påfyldningsrør skal være forsynet med dæksler, der  

 ikke må kunne forveksles med dæksler til tanke for andet  

 formål.
4	Drikkevandstanke skal være forsynet med standrør eller  

 anden godkendt pejlanordning, der skal være således indrettet, at  

 der ikke ad den vej kan tilføres vandet forurening.
Såfremt  

 pejlrør for pejlstok/bånd er monteret, skal lukkemidlet hertil  

 kunne aflåses f.eks. med hængelås og der skal  

 påmærkes "Drikkevandstank" 5	Drikkevandstanke skal af hensyn til ventilation normalt være  

 forsynet med mindst to luftrør, der skal være forsynet med  

 fintmasket net 6	Pumper skal være af membran- eller centrifugaltypen eller anden  

 formålstjenelig type der ikke kræver smøring af de dele,  

 der er i forbindelse med drikkevandet.
7	Rørsystemet må ikke have forbindelse med andre  

 rørsystemer i skibet, og der må kun benyttes materialer og  

 komponenter der er egnede til formålet (f.eks.VA-godkendt). Dersom  

 rørledningerne til drikkevandssystemet er mærket, skal  

 mærkningen være i overensstemmelse med gældende  

 standardiseringsregler.
Blinde stikledninger på hovedledninger skal  

 være forsynet med afspærringsmiddel ved hovedledningen.
Rør der kan blive udsat for frost skal være  

 tilstrækkeligt isolerede.
Rør for drikkevand må ikke  

 føres gennem tanke beregnet for andre væsker med undtagelse af  

 tanke for søvand.
8	Hvis ferskvandsgeneratorer, destillationsapparater og lignende  

 installeres, skal disse være af godkendt type.
Søsugningen fra  

 ferskvandsgeneratorer skal være placeret klar af alle afløb fra  

 skibet.
 9	Når der er kommet vand på drikkevandsanlægget, men  

 inden dette tages i brug, skal der foretages en bakteriologisk analyse af  

 drikkevandsprøver fra anlægget.
Vandprøverne, hvoraf en skal være fra kabyssen, skal  

 være udtaget af et anerkendt laboratorioum (f.eks  

 levnedsmiddelkontrollen) og analyseret af dette i henhold til  

 Miljøstyrelsens gældende bestemmelser.
Retningsgivende for  

 Søfartsstyrelsens godkendelse vil være laboratoriets  

 analyserapport med analyse (kemisk og bakteriologisk) og konklusion.
 10	Ved konstatering af forurenet drikkevandsanlæg skal der  

 foretages en desinfektion udført i henhold til Sundhedsstyrelsens  

 vejledning om desinfektion ved rengøring af drikkevandstanke og  

 drikkevandsledninger i skibe.
Regel 20  Hejsebåre Der skal på et passende sted være anbragt en hejsebåre  

 af egnet type.
Regel 21  Kontorer I skibe med en bruttotonnage på over 3000 skal der til brug for  

 dæks- og maskinafdeling findes et eller flere særskilte rum,  

 indrettet som kontorer.
Regel 22  Renholdelse og tilsyn 1	Opholdsrum skal holdes i ren og ordentlig stand.
Rengøring  

 skal foretages daglig.
De må kun benyttes til varer eller forråd,  

 som tilhører den eller dem, til hvem rummet er bestemt.
 2	Opholdsrum skal desinficeres i fornødent omfang efter enhver  

 smitsom sygdom om bord.
 3	Opholdsrum, hvori der konstateres utøj, skal omgående  

 rengøres og desinficeres.
4	Skibsføreren eller den, han har overdraget dette hverv, skal  

 sammen med et eller flere medlemmer af mandskabet inspicere alle opholdsrum  

 med højst en uges mellemrum.
Resultatet heraf skal indføres i  

 skibsdagbogen, hvor en sådan findes, og ellers i tilsynsbogen.
Regel 23  Udgangsforhold 1	Der skal på hver etage fra hvert større rum eller gruppe  

 af rum være 2 udgangsmuligheder placeret så langt fra hinanden  

 som muligt.
 2	Udgangene skal yderligere placeres således, at en brand  

 på en etage ikke kan spærre personer inde på en anden  

 etage.
 3	Den ene af udgangene kan være en nødudgang gennem en  

 luge/dør eller koøje/vindue, hvortil der stilles  

 følgende krav:
 .1	En luge eller dør til frit dæk skal have en fri lysning  

 på minimum 0,60 x 0,60 m.
.2	Lugen eller døren skal indefra kunne åbnes direkte uden  

 brug af nøgle eller værktøj.
Udefra skal lugen eller  

 døren ligeledes kunne åbne direkte, dog er det tilladt, at  

 håndtag eller enden indretning er aftagelig og placeret på et  

 centralt sted, f.eks. på broen.
Lugen eller døren må ikke  

 være forsynet med hængelåsbeslag.
.3	Et koøje eller vindue, der benyttes til nødudgang,  

 skal have en minimum lysning på 0,45 m i diameter for koøjer og  

 0,45 m på den smalle led for vinduer .4	Hvis adgangen fra apteringen til nødudgangen foregår  

 gennem separate rum (styremaskinrum, andre kamre eller lignende), må  

 døre til sådanne rum ikke aflåses, medmindre de er  

 udstyret med sparkelem som kan fjernes i flugtretningen.
 .5	Der skal monteres de nødvendige lejdere, trin og  

 håndbøjler for at lette adgangen gennem nødudgangen.
 .6	Der skal på passende steder, f.eks. døre, sparkelemme,  

 ved vinduer /koøjer m.v. påmærkes  

 >>NØDUDGANG<<..
AFSNIT III 	 	PASSAGERERS OPHOLDSRUM Regel 24  Passagerers opholdsrum m.v.
 De i afsnit II, regel 4, bortset fra stk. 4.1.2 og 4.2.2, samt regel 5,  

 regel 6, regel 9.2, regel 16 og regel 17 fastsatte definitioner og  

 bestemmelser finder, uanset skibets bruttotonnage, tilsvarende anvendelse,  

 såfremt intet andet er anført nedenfor.
Regel 25  Beliggenhed 1	Opholdsrum må ikke anbringes i overbygninger, der ikke har  

 permanent karakter, og ej heller foran kollisionsskottet eller på det  

 dæk, der er lavere end det, der ligger umiddelbart under vandlinien ved  

 størst tilladte dybgang.
 2	Passagerer må ikke anbringes i rum, der ikke er godkendt  

 hertil.
 3	Soverum skal på passende måde være adskilt fra  

 tilstødende rum, ligesom de skal være forsynet med en tydelig  

 angivelse af det største antal personer, de er bestemt til.
Regel 26   Fastsættelse af passagerantallet i de enkelte rum 1	Passagerskibe i fart, der strækker sig over mere end 1 nat:
 .1	Der skal findes køjeplads eller godkendt fast liggeplads til  

 alle passagerer.
.2	Personantallet i soverum fastsættes ved at dividere  

 soverummets frie dørkareal med 1,1 m2. Hvor soverum  

 indrettes med særskilt bade-, eller bade- og toiletrum, kan dettes frie  

 dørkareal medregnes ved beregningen af personantallet.  

 Uregelmæssige dørkarealer, hvor længde og bredde er under  

 0,6 m, tages ikke i betragtning ved beregningen.
En bruseniche, der har de  

 angivne minimumsmål, kan indgå i det frie areal.
.3	På åbent dæk, hvortil der er adgang for  

 passagerer, skal der ud over det i regel 26.2 nævnte areal findes  

 mindst 0,5 m2 frit dæksareal for hver passager.
Ved  

 beregningen heraf fradrages de dele af dækket, hvor passagererne ikke  

 bekvemt kan stå eller sidde.
 2	Passagerskibe i fart, der ikke strækker sig over mere end 1  

 nat:
 .1	Skibe, der går i natfart, dvs. fart mellem kl. 22.00 og 06.00,  

 af over 6 timers varighed, skal have lukkede rum for alle passagerer.
 .2	Passagerantallet i andre rum end soverum fastsættes som det  

 mindste af tallene:
 .1 Det dørkareal - målt i m2 - hvorpå  

 passagererne kan opholde sig, dvs. med fradrag af serveringsdiske og adgangen  

 til disse samt til udgange og lignende, divideret med 0,85 m2.
 .2 Det i regel 26.2.2.1 nævnte dørkareal multipliceret med  

 middelhøjden - målt i m - i rummet målt fra oversiden af  

 dæksbelægningen til underkant af dæksbjælkerne eller  

 disses beklædning, divideret med 1,9 m3.
 .3 Antallet af siddepladser i rummet.
 .3	Personantallet i soverum fastsættes ved at dividere  

 soverummets frie dørkareal med 0,85 m2. Hvor soverum  

 indrettes med særskilt bade-, eller bade- og toiletrum, kan dette frie  

 dørkareal medregnes ved bereningen af personantallet.  

 Uregelmæssige dørkflader, hvor længde og bredde er under  

 0,6 m, tages ikke i betragtning ved beregningen.
 .4	Søfartsstyrelsen kan tillade afvigelser fra bestemmelserne i  

 regel 26.2.2 og 26.2.3 , i perioden 1. maj til 30. september.
 3	Passagerskibe i dagfart:
 .1	For skibe i dagfart, dvs. fart, der ikke overstiger 6 timer indenfor  

 tidsrummet mellem kl. 22.00 og 06.00, skal der for hver passager beregnes  

 0,85 m2. frit dørkareal i lukkede rum, der ikke er soverum;  

 dog må rummet ikke beregnes til flere passagerer, end der er siddeplads  

 til.
 .2	For eventuelle soverum gælder bestemmelserne i regel  

 26.2.3.
.3	I tiden fra 1. maj til 30. september kan det, udover det i lukkede  

 rum tilladte antal passagerer, yderligere tillades at befordre passagerer  

 på frit dæk, hvor der mindst skal beregnes 0,55 m2.  

 dæksareal for hver passager.
Ved beregningen af passagerantallet skal  

 fradrages den plads, som er nødvendig til skibets navigering m.v.  

 herunder håndtering af og indskibning i redningsmidler, samt alle de  

 dele af dækket, hvorpå passagererne ikke bekvemt kan sidde eller  

 stå.
 .4	I skibe eller fartøjer med dæk, hvor det i tiden fra 1.  

 maj til 30. september er tilladt at befordre passagerer på frit  

 dæk som ovenfor anført, skal der findes lukkede rum til mindst  

 1/6 af det størst tilladte passagerantal.
Regel 27  Toiletter 1	Der skal findes 1 toilet og 1 håndvask for hver 50 passagerer  

 eller påbegyndte del af dette antal.
 .2	Toiletterne skal være forsvarligt beskyttet mod sø og  

 vejr og have de fornødne udskylningsanordninger.
 3	Alle toiletter skal være godt oplyst og ventileret.
 4	De i regel 27.1-27.3 nævnte bestemmelser gælder ikke for  

 åbne fartøjer.
Søfartsstyrelsen, den 29. marts 1999 i   	De i dette kapitel afsnit I og II  

 nævnte bestemmelser bygger på den internationale konvention om  

 skibsmandskabets opholdsrum - ILO konvention nr. 92 af 18. juni 1949 og nr.  

 133 af 30. oktober 1970 ii  Følgende reservedele vil blive anset for nødvendige  

 som	minimum:
 4) 	100% supplement af luftfiltre.
 5) 	Et sæt kileremme af hver type.
 6) 	En reservedelskasse med specialværktøj samt mindre  

 reservedele og O-ringe.
