 Klitfogeden antages af sandflugtskommissionen som medhjælp for  

 kommissionens kommunale medlem, der er hans nærmeste foresatte.
 Klitfogeden har pligt til at følge de anvisninger og pålæg, der gives ham  

 af det kommunale medlem og overklitfogeden.
 Klitfogeddistriktets grænser fastlægges af sandflugtskommissionen.
 Klitfogeden deltager i sandflugtskommissionens besigtigelser i sit  

 klitfogeddistrikt.
 Klitfogedens opgaver består i:
A.
Opsyn med dæmpningstilstanden i klitfogeddistriktet på såvel fredede  

 som ikke-fredede sandflugtsstrækninger.
B.
Opretholdelse af orden på klitfredede arealer (klitter og strandbred).
C.
Deltagelse i og ledelse af dæmpningsarbejder.
 Vedrørende A:
Sandflugt eller sandflugtsfare på ikke-fredede arealer skal indberettes,  

 uanset sandflugtens omfang eller farens størrelse.
For fredede arealers  

 vedkommende gives tilsvarende indberetning, såfremt der skønnes at være  

 risiko for sandflugt af større omfang end det for stedet sædvanlige.
 Indberetningerne gives snarest muligt til det lokale medlem, og i  

 faretruende situationer aldeles omgående.
Klitfogeden påser, at fredningsliniens afmærkning er i orden.
Konstatering  

 af ødelagte eller manglende pæle indberettes til statsskovsdistriktet.
Klitfogeden skal være opmærksom på, at afstanden mellem klitfod og  

 fredningslinie skal være mindst 100 m.
Måtte der på grund af  

 kysttilbagerykning opstå tvivl om, hvorvidt denne betingelse er opfyldt,  

 meddeles det til statsskovdistriktet.
Klitfogeden skal efter anmodning fra  

 private lodsejere yde vejledning vedrørende udførelsen af de dem pålagte  

 dæmpningsarbejder.
 Vedrørende B.
 Klitfogeden påser, at der i de fredede klitter ikke - medmindre særlig  

 tilladelse foreligger:
1. opføres eller træffes forberedelse til opførelse af  

 bygninger eller udvidelse af bestående bygninger, 2. anlægges veje, stier eller parkeringspladser.
3. opsættes skilte, master, hegn og bænke, henkastes  

 eller nedgraves affald eller etableres private afspærringer eller forbud mod  

 færdsel, 4. fjernes eller beskadiges vegetation eller  

 materialer, der tjener dæmpningsformål, 5. græsses husdyr på arealer, der ikke lovligt må  

 udnyttes til landbrugsmæssige formål, 6. foretages gravning eller anden oprodning af  

 grunden, der kan fremme sandflugt, 7. foregår ridning, kørsel, parkering eller camping, 8. foregår færdsel i områder, hvor der af  

 sandflugtshensyn er etableret færdselsforbud.
 9. foretages afbrænding af hede, affald, kvas (bål) og  

 lign.
 Klitfogeden påser, at der på den fredede strandbred ikke, medmindre særlig  

 tilladelse foreligger:
10. opstilles kiosker, bade- eller strandlysthuse,  

 eller etableres anlæg af nogen art, 11. camperes eller på anden måde sker overtrædelse af  

 bestemmelserne i vejledningen for besøgende i klitter og klitplantager.  

 Opstilling af telte i dagtimerne - fra kl. 07-21 - er tilladt.
På  

 strandbredder åbne for motorkørsel må campingvogne henstilles i samme  

 tidsrum.
Forseelser påtales på stedet.
Efterkommes klitfogedens henstillinger ikke,  

 søges bistand hos politiet for såvidt angår overtrædelse af bestemmelser  

 vedrørende publikums færdsel og ophold.
Større overtrædelser af  

 sandflugtslovens bestemmelser (f.eks. vedr. byggeri, vejanlæg, hegning  

 o.lign.) meddeles omgående til det kommunale medlem og statsskovdistriktet.
 Vedrørende C:
Klitfogeden sørger efter aftale med det kommunale medlem for, at de  

 godkendte dæmpningsarbejder bliver udført.
Han skal således antage den  

 nødvendige, kvalificerede arbejdskraft, anvise og lede arbejdet, vejlede og  

 kontrollere arbejderne og ved udførelse af akkordarbejde foretage opmåling af  

 de præsterede ydelser.
Efter statsskovdistriktets nærmere bestemmelse gælder enten 1. Klitfogeden er ansvarlig for, at de ham pålagte  

 regnskabsmæssige opgaver udføres forskriftsmæssigt, og at fristen for  

 aflevering af regnskabet overholdes eller 2. Klitfogeden kontrollerer de af arbejderne udfyldte  

 timesedler, som afleveres til det kommunale medlem.
 Afskedigelse.
 Klitfogeden kan afskediges og selv søge sin afsked med 3 måneders varsel.  

 Kriminelle forseelser eller grov tjenstlig forsømmelse kan medføre  

 øjeblikkelig afskedigelse.
 Ikrafttrædelse.
 Nærværende instruks træder i kraft den 1. maj 1984. Samtidigt ophæves  

 klitdirektoratets instruks af 1. juni 1962 for klitfogederne.
 SKOVSTYRELSEN, den 24. APR. 1984.
