 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner som ændret ved lov nr. 328 af 10. juni 1976  

 fastsættes:
Uddannelsens struktur og formål § 1.  Kommunikationsuddannelsen på Roskilde  

 Universitetscenter er en kandidatuddannelse på 5 år.
Den består af en  

 basisuddannelse på 2 år og en overbygning på 3 år.
Overbygningen består af 3  

faglige moduler, som enten er et af fagene i gymnasie- og  

 HF-læreruddannelsen eller en af centrets mellemuddannelser, og af 3  

 kommunikationsmoduler (modul 1-3).
Stk. 2.  Om basisuddannelsen henvises til bekendtgørelse  

 om basisuddannelser på Roskilde Universitetscenter.
Om fagene i gymnasie- og  

 HF-læreruddannelsen og om centrets mellemuddannelser henvises til  

 bekendtgørelser herom (særbekendtgørelserne). Om de almindelige bestemmelser,  

 der gælder for overbygningerne, herunder om evalueringen (bedømmelsen),  

 henvises til bekendtgørelse om uddannelser på Roskilde Universitetscenter  

 (fællesbekendtgørelsen).
§ 2.  Kommunikationsmodulerne på Roskilde  

 Universitetscenter har til formål på videnskabeligt grundlag at give de  

 studerende teoretiske og praktiske forudsætninger for at - varetage informationsopgaver, der forudsætter en specialiseret faglig  

 viden, herunder funktioner i tilknytning til forskning og højere uddannelser,  

 offentlig forvaltning, organisationer og større virksomheder samt visse  

 funktioner i tilknytning til massemedier, - forestå tilrettelæggelse og fremstilling af undervisningsmaterialer,  

 informationsmaterialer og debatoplæg i forskellige medier og - undervise i mediekundskab og informationsteknik, med særlig vægt på  

 faglig formidling.
 § 3.  Kommunikationsmodul 1 udformes som en afrundet  

 helhed, der selvstændigt kan kombineres med anden videregående uddannelse.
 § 4.  De studerende skal have bestået mindst eet  

 fagligt modul for at kunne begynde på kommunikationsmodulerne.
 Stk. 2.  De studerende skal have bestået  

 kommunikationsmodul 1 for at kunne begynde på modulerne 2 og 3.
 § 5.  De studerende opfylder kravene i  

 kommunikationsmodulerne ved projektarbejde, ved deltagelse i kurser og  

 seminarer og ved feltarbejde, herunder virksomhedsbesøg.
 Stk. 2.  Studerende, der alene følger  

 kommunikationsmodul 1, jf. § 3, kan erstatte projektarbejdet med 2  

 hjemmeopgaver i tilknytning til kurserne efter § 7, stk. 3 og 4. De nærmere  

 bestemmelser fastsættes i studieordningen.
Kommunikationsmodulernes indhold Fælles for modul 1-3 § 6.  De studerende skal tilegne sig teorier, begreber  

 og metoder inden for følgende områder:
 1. Kommunikationsteori, med særlig vægt på problemer  

 ved planlægning, gennemførelse og vurdering af informationsopgaver.
 2. Medie- og formidlingsinstitutionernes historie,  

 sociologi og organisation.
 3. Sproglige og tekstlige problemer i kommunikationen.
 4. Psykologiske, socialpsykologiske og pædagogiske  

 problemer i kommunikationen.
 5. Erkendelses- og videnskabsteoretiske problemer i  

 tilknytning til videnskabsformidling, herunder »popularisering«.
 Stk. 2.  De studerende skal opnå praktisk erfaring med  

 selvstændigt at tilrettelægge og udforme formidlingsprodukter, herunder den  

 nødvendige træning i informations- og litteratursøgning.
 Stk. 3.  De studerende skal opnå et sådant kendskab til  

 de tekniske krav i de forskellige informationsmedier, at de kan samarbejde  

 med det tekniske personale om at løse formidlingsopgaver.
Modul 1. Kombinationsmodulet § 7.  Modulet skal give de studerende en grundlæggende  

 viden om de problemer af kommunikations- og mediemæssig art, der knytter sig  

 til formidling af en faglig problemstilling til en bestemt modtagergruppe.  

 Der lægges vægt på elementære teorier, begreber og metoder i forbindelse med  

 planlægning, gennemførelse og vurdering af en medieproduktion.
Stk. 2.  Modulet omfatter et arbejde - i projektform -  

 med de teoretiske og praktiske problemer ved formidlingen af et fagligt stof  

 med tilknytning til den studerendes fagområde.
Arbejdet kan bestå i at  

 fremstille et medieprodukt - eller dele heraf - eller det kan bestå i at  

 analysere et foreliggende informationsmateriale, dets tilblivelse og  

 anvendelse.
 Stk. 3.  Modulet omfatter 3 obligatoriske kurser:
 1. Lyd- og videoarbejdets metodik.
2. Tekstarbejdets metodik.
Skrift/billedkommunikation.  

 Manuskriptteknik.
 3. Indføring i mediesociologi, med særlig vægt på  

 sociologiske og socialpsykologiske problemer i forbindelse med planlægning og  

 vurdering af medieproduktioner og informationskampagner.
 Stk. 4.  Studienævnet kan tillade studerende, som  

 dokumenterer, at de allerede har tilegnet sig de nødvendige praktiske og  

 tekniske forudsætninger, at erstatte kursus 1 og/eller 2 med et kursus i  

 erkendelses- og videnskabsteori, med særlig vægt på videnskabsformidling.
Modul 2. Medie- og institutionsmodulet § 8.  Modulet skal give de studerende kendskab til den  

 danske medieverdens historiske og aktuelle struktur, sammenholdt med  

 udviklingen af forskellige offentlighedsformer, og en mere dybtgående indsigt  

 i typiske medie- og formidlingsinstitutioners målsætning, organisation og  

 økonomiske forhold.
 Stk. 2.  Modulet omfatter et mere dybtgående studium - i  

 projektform - af et problem inden for et eller flere af følgende områder:
 1. Mediehistorie.
 2. Medie- og formidlingsinstitutionernes struktur og  

 funktion.
 3. Forskningsinstitutionernes relationer til aftagere  

 og brugere af forskningsresultaterne.
 Projektet skal have forbindelse med den studerendes fagområde.
 Stk. 3.  Modulet omfatter 2 obligatoriske kurser:
 1. Mediehistorie og offentlighedsteori.
 2. Typiske medie- og formidlingsinstitutioners  

 struktur og funktion.
Modul 3. Formidlingsmodulet § 9.  Modulet skal give de studerende en mere  

 dybtgående indsigt i metoder i arbejdet med informationsmedier og i de  

 teorier og begreber, der knytter sig hertil.
Der lægges lige stor vægt på  

 forarbejdet til produktionen, på produktionens indhold, fremstillingsformer  

 og »sprog«, og på vurderingen af resultatet i forhold til  

 målsætningen.
Den studerende skal fordybe sig i et afgrænset mediemæssigt  

 område.
Stk. 2.  Modulet omfatter et mere dybtgående arbejde - i  

 projektform - med de teoretiske og praktiske problemer ved formidlingen af et  

 fagligt problem med tilknytning til det valgte mediemæssige område.
Den  

 studerende skal gennemføre en produktion, der sigter mod formidling af det  

 faglige problem til en bestemt modtagergruppe.
De studerende skal herunder  

 gennemføre en afprøvning af produktet med repræsentanter for modtagergruppen.
 Stk. 3.  Modulet omfatter 2 obligatoriske kurser:
1. Udtryksmuligheder og -begrænsninger i et afgrænset  

 mediemæssigt område.
De studerende vælger mellem: a) Lydmedier. b)  

 Lyd/billedmedier. c) Skrift/billedmedier.
 2. Analyse og diskussion af typiske  

 formidlingsprodukter i forskellige medier.
Evaluering § 10.  Hvert modul afsluttes med en moduleksamen.
De  

 obligatoriske kurser evalueres ved intern prøvning.
 § 11.  For at kunne deltage i en moduleksamen skal den  

 studerende have bestået de obligatoriske kurser i modulet.
§ 12.  Moduleksamen består af en mundtlig prøve, som  

 skal vise, om den studerende har opfyldt modulets formål.
Prøven tager  

 udgangspunkt i projektrapporten og har form af en samtale mellem  

 eksaminand(er), eksaminator(er) og censorer om projektarbejdet og - i modul 3  

 og i givet fald modul 1 - om formidlingsproduktet.
 Stk. 2.  Der gives 1 karakter for prøven.
§ 13.  Hvis kombinationsmodulet er gennemført med 2  

 hjemmeopgaver i stedet for projektarbejde, jf. § 5, stk. 2, består  

 moduleksamen af 2 adskilte mundtlige prøver med udgangspunkt i hver sin  

 hjemmeopgave.
Prøverne skal vise, om den studerende har opfyldt modulets  

 formål.
Hver prøve har form af en samtale mellem eksaminand(er),  

 eksaminator(er) og censorer om arbejdet i forbindelse med den pågældende  

 hjemmeopgave.
Der gives  2 karakterer, 1 for hver prøve.
Andre bestemmelser § 14.  Den, der har gennemført en  

 kommunikationsuddannelse efter § 1, betegnes som candidatus/candidata  

 communicationis, (cand. comm).
 § 15.  Undervisningsministeriet, direktoratet for de  

 videregående uddannelser kan dispensere fra bekendtgørelsens bestemmelser,  

 når det findes begrundet i usædvanlige forhold.
