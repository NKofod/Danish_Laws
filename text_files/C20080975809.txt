Bilag 1 Bilag 2 Cirkulære om grafiske arbejdere ved en række institutioner Generelle bemærkninger 1. Finansministeriet og HK/Privat har indgået vedlagte organisationsaftale af 10. november 2008 for grafiske arbejdere ved en række institutioner.
 2. Organisationsaftalen udgør sammen med den gældende OAO-S-fællesoverenskomst det samlede overenskomstgrundlag.
 3. Ved fornyelsen af organisationsaftalen har parterne aftalt, at organisationsaftalen får virkning fra 1. april 2009, og at den hidtidige organisationsaftale forlænges indtil 31. marts 2009, dog således at de generelle ændringer, der er aftalt som led i CFU-forliget, også får virkning for de ansatte omfattet af denne organisationsaftale på de aftalte tidspunkter.
 4. Parterne har endvidere fra samme tidspunkt aftalt en forhøjelse af pensionsbidraget fra 12,90 pct. til 13,75 pct.
5. I forbindelse med saneringen af institutionsoversigten i bilag 1 har parterne lagt til grund, at en række institutioner er udgået af oversigten som følge af de foretagne sammenlægninger af universiteter, højere læreranstalter og forskningsinstitutioner, og at der ikke i oversigten er behov for særskilt at anføre de enkelte fakulteter og institutter.
Tilsvarende er forsvarets institutioner sammenlagt til Forsvarskommandoen.
Herudover er der udtaget et større antal institutioner, hvor der i en årrække ikke har været ansat grafiske medarbejdere.
Parterne er herved enige om, at udtagningen af oversigten ikke er til hinder for, at institutionerne efter behov på ny kan oprette stillinger som grafiske arbejdere i overensstemmelse med organisationsaftalens § 1, stk. 1, og at den foretagne udtagning fra oversigten ikke i sig selv har betydning.
 6. Med hensyn til frihed 1. maj, juleaftensdag, nytårsaftendag og grundlovsdag følges de hidtil ved de enkelte institutioner gældende regler og kutymer.
Ikrafttræden Cirkulæret har virkning fra 1. april 2009. Samtidig ophæves cirkulære af 27. april 2006 (Perst. nr. 024-06) om organisationsaftale for grafiske arbejdere ved en række statsinstitutioner.
Personalestyrelsen, den 10. november 2008 T.T.
Lind Organisationsaftale for grafiske arbejdere ved en række institutioner Nedennævnte bestemmelser supplerer og/eller fraviger fællesoverenskomsten med Offentligt Ansattes Organisationer  Det Statslige Område.
§ 1. Dækningsområde A.
Faglærte Organisationsaftalen omfatter stillinger, der oprettes som faglærte grafiske arbejdere, det vil sige litografer, typografer, bogbindere og restaurerings- og konserveringsteknikere med eksamen fra Kunstakademiets konservatorskole (grafisk linje) som restaurerings- eller konserveringstekniker, til besættelse på overenskomstvilkår.
 Stk. 2. Organisationsaftalen dækker endvidere eksisterende stillinger, hvor parterne er enige om, at der overvejende udføres grafisk arbejde, og hvor HK/Privat yderligere dokumenterer, at forbundet repræsenterer flertallet af de ansatte i de pågældende stillinger.
Stk. 3. Ikke-faglærte, der er ansat i stillinger, der er omfattet af organisationsaftalen i henhold til stk. 2, overgår til organisationsaftalen bestemmelser for faglærte under forudsætning af, at det dokumenteres, at de har mindst 5 års relevant arbejdserfaring og har fulgt eller vil følge fagets relevante efteruddannel­seskurser.
Hvis der er enighed mellem parterne, kan kravet om 5 års relevant arbejdserfaring dog fraviges i den konkrete situation.
B.
Andre ansatte Stk. 4. Organisationsaftalen omfatter tillige stillinger i staten, der oprettes som bogbinderiassistent til besættelse på overenskomstvilkår.
C.
Institutioner Stk. 5. Organisationsaftalens dækningsområde er staten samt de selvejende institutioner, hvor Finansministeriet fastsætter løn- og ansættelsesvilkår for alle personalegrupper.
I bilag 1 er anført de institutioner, der er omfattet af organisationsaftalen på underskriftsdatoen.
Bilaget ajourføres i takt med, at nye institutioner omfattes.
§ 2. Lønsystemet Lønsystemet er etableret i henhold til rammeaftalen om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet er et basislønsystem, der består af en basisløn suppleret med en tillægsdel.
Tillægsdelen omfatter lokalt aftalte funktionstillæg, kvalifikationstillæg engangsvederlag samt resultatløn.
 Stk. 3. Ved ansættelse på deltid ydes forholdsmæssig løn.
 Stk. 4. Alle basislønninger er angivet i årligt grundbeløb (niveau 1. oktober 1997).
 Stk. 5. Overtidsbetaling beregnes pr. time som en 1/1924 af den af den samlede faste løn, eksklusiv eventuelt rådigheds-/merarbejdstillæg.
§ 3. Løn § 4. Elever Elever følger aftalen om aflønning af (håndværker)elever, der fremgår af organisationsaftalen for håndværkere.
§ 5. Pension Pensionsordningen omfatter ansatte, der ikke er omfattet af anden obligatorisk pensionsordning, herunder civilarbejderloven, hvis den pågældende:
1) er fyldt 20 år, 2) har i alt 9 måneders sammenlagt beskæftigelse i det offentlige før eller efter det 20. år, 3) har mindst 15 timer ugentlig beskæftigelse i gennemsnit.
 Betingelsen i punkt 2 gælder dog ikke for ansatte, som under forudgående ansættelse har været omfattet af Grafisk Pension.
 Ved det offentlige forstås stat, kommuner, tilskudsområder og lignende.
 Stk. 2. Der indbetales pensionsbidrag af basislønnen samt af varige og midlertidige tillæg ydet i henhold til § 2, stk. 1 og 2.
Stk. 3. Det samlede pensionsbidrag udgør 13,75 pct. af de pensionsgivende løndele.
Af pensionsbidraget, der indbetales af ansættelsesmyndigheden, anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 4. Pensionsbidragene indbetales til Grafisk Pension.
§ 6. Pension for ansatte omfattet af civilarbejderloven Ansatte omfattet af civilarbejderloven er omfattet af aftale af 12. august 2005 om pensionsforhold for grafiske arbejdere under Forsvarsministeriet omfattet af civilarbejderloven (bilag 2).
Stk. 2. Der kan som supplement lokalt aftales pensionsbidrag af varige og midlertidige tillæg.
I givet fald indbetaler ansættelsesmyndigheden et pensionsbidrag på 13,75 pct. af tillægget, hvis tillægget ligger under den tjenestemandspensionsgivende løn på slutskalatrinnet i det i pensionsaftalen fastlagte skalatrinsforløb.
Hvis tillægget overstiger den tjenestemandspensionsgivende løn på slutskalatrinnet indbetales et pensionsbidrag på 18 pct. af det overskydende beløb.
Stk. 3. Pensionsbidraget indbetales af ansættelsesmyndigheden til Grafisk Pension.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 4. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
§ 7. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
§ 8. Ikrafttræden og opsigelse Denne aftale har virkning fra 1. april 2009 og kan af hver af parterne opsiges skriftligt med 3 måneders varsel til en 31. marts, dog tidligst til den 31. marts 2011. Samtidigt ophæves organisationsaftale af 19. april 2006 for grafiske arbejdere ved en række statsinstitutioner.
Bilag 1 Oversigt over institutioner omfattet af organisationsaftalen Arkitektskolen i Århus Danmarks Blindebibliotek Danmarks Journalisthøjskole Danmarks Statistik Danmarks Pædagogiske Bibliotek Det kongelige Bibliotek Forsvarskommandoen GEUS Kolding Tekniske Skole Kort- og Matrikelstyrelsen Københavns Tekniske Skole Københavns Universitet Miljøministeriet, Center for Koncernforvaltning Roskilde Universitetscenter Statens Luftfartsvæsen Vejdirektoratet Aalborg Universitet Aarhus Universitet PROTOKOLLAT Anciennitetstillæg Til typografer, der har været ansat i 10 år ved samme institution efter en overenskomst med Dansk Typograf-Forbund, ydes et tillæg på 3.556 kr. pr. år, der udbetales 1. maj.
Tillægget ydes kun til typografer, der er ansat inden 1. oktober 2002.
Bilag 2 Aftale om pensionsforhold for grafiske arbejdere under Forsvarsministeriet omfattet af civilarbejderloven I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter grafiske arbejdere på nyt lønsystem under Forsvarsministeriet omfattet af civilarbejderloven.
§ 2. Pensionsgivende skalatrinsforløb De i § 1 omhandlede grafiske arbejdere optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret som følger:
 Bogbinderiassistenter, der på tidspunktet for implementering af denne aftale, er indplaceret på skalatrin 28:
 Optjener tjenestemandspensionsret efter følgende skalatrinsforløb:
 28, 29, 30.
Skalatrin 29 og 30 er tillagt det hidtil gældende skalatrin for tjenestemandspensionsret.
Skalatrin 29 opnås efter 2 år på skalatrin 28, uanset om tiden på skalatrin 28 helt eller delvis ligger før denne aftales virkningstidspunkt.
Hvis mindst 2 år på skalatrin 28 er opnået, opnås skalatrin 29 fra denne aftales virkningstidspunkt.
Skalatrin 30 opnås efter 2 år på skalatrin 29 dog senest efter i alt 4 år på skalatrin 28 og eventuelt skalatrin 29, uanset om tiden på skalatrin 28 helt eller delvis ligger før denne aftales virkningstidspunkt.
Hvis mindst 4 år på skalatrin 28 er opnået, opnås skalatrin 30 fra denne aftales virkningstidspunkt.
 Typografer, der på tidspunktet for implementering af denne aftale, er indplaceret på skalatrin 36:
 Optjener tjenestemandspensionsret efter følgende skalatrinsforløb:
 36, 38.
Skalatrin 38 er tillagt det hidtil gældende skalatrin for tjenestemandspensionsret og opnås efter 2 år på skalatrin 36, uanset om tiden på skalatrin 36 helt eller delvis ligger før denne aftales virkningstidspunkt.
Hvis mindst 2 år på skalatrin 36 er opnået, opnås skalatrin 38 fra denne aftales virkningstidspunkt.
 Hvis en grafisk arbejder avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte grafiske arbejder kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. april 2005.
 Stk. 2. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
