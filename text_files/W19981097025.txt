 Kvindens praktiserende læge udskrev en recept på 100  

 depottabletter Litarex (6 mmol lithium), som skulle indtages i doseringen 1  

 tablet, 3 gange dagligt, mod depression, og recepten kunne anvendes 5 gange  

 med 3 ugers mellemrum.
Ved én af kundens henvendelser kunne det pågældende  

 apotek ikke effektuere udleveringen af Litarex, da tabletterne var i  

 restordre fra grossisten, hvorfor apotekets provisor kontaktede den  

 receptudstedende læge og spurgte, om der kunne udleveres et alternativt  

 præparat.
Det blev aftalt, at apoteket skulle udlevere Lithiumkarbonat  

 tabletter (8,1 mmol lithium) i stedet for Litarex.
 Ifølge lægen anmodede han under telefonsamtalen udtrykkeligt  

 provisoren om at efterregne doseringen, således at der var fuld  

 overensstemmelse mellem det gamle og det nye præparats lithiumindhold  

 målt i milliækvivalent.
 Ifølge provisoren spurgte hun under samtalen, om doseringen skulle  

 være uændret, hvilket blev besvaret bekræftende, idet  

 lægen oplyste, at patientens lithiumniveau ikke var særlig  

 højt, samt at doseringen senere kunne reguleres nærmere på  

 baggrund af nye blodprøver.
 Kunden fik på denne baggrund udleveret 100 tabletter Litiumkarbonat,  

 som i overensstemmelse med anvisningen blev indtaget i doseringen 1 tablet, 3  

 gange dagligt.
Modstridende oplysninger ved substitution fra  

 Litarex til Litiumkarbonat På grund af sagens modstridende oplysninger  

 vedrørende indholdet af telefonsamtalen, fandt  

 Patientklagenævnet ikke grundlag for at fastslå, at der var sket  

 en lovovertrædelse ved substitutionen af medikamentet.
Nævnet  

 udtalte således ikke kritik overfor apoteket eller lægen.
