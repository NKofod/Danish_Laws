I.
REGULATIVETS OMRÅDE.
§ 1 Nærværende regulativ gælder for fiskeriet i Gyldens å fra dens munding i  

 havet op til vandfaldet.
II.
BESTEMMELSER OM FISKERIET.
§ 2 A.
Fredningstiden for gedde bortfalder.
B.
Bestyrelsen bemyndiges til at søge om dispensation fra  

 fredningsbestemmelserne i lov om ferskvandsfiskeri af 19. december 1951, § 17  

 a., så der i tidsrummet fra 1. november til 31. januar må fanges farvet ørred  

 til udklækningsanstalten »Rønne's forsyning med befrugtet rogn.
 Til dette fiskeri i fredningstiden må kun benyttes ruser og ketcher, og  

 fiskeriet drives for foreningens regning af samtlige fire lodsejere på det i  

 § 1 nævnte område.
C.
De i lov om ferskvandsfiskeri af 19. december 1951 § 19, under litra e.  

 og f. nævnte forbud bortfalder.
§ 3 I åen udsættes årlig det antal ørredyngel, som er fastsat i den af  

 Danmarks Fiskeri- og Havundersøgelser udarbejdede udsætningsplan for åen, i  

 nøje overensstemmelse med planen for så vidt angår yngelens fordeling.
III.
FORBEDRINGER AF VANDOMRÅDET.
§ 4 Bestyrelsen er bemyndiget til at tage initiativet til opførelse af sådanne  

 for vandet stemmende værker, som hensynet til fiskeyngelens trivsel kunne  

 gøre ønskelige, og som vandsynsautoriteterne kan tiltræde.
§ 5 Foreningens bestyrelse skal påtale alle forureninger af vandet, som kan  

 antages at skade fiskeriet.
Den skal særlig have sin interesse henvendt på at  

 skaffe yngelen så gode vilkår for trivsel og opvækst som muligt.
IV.
FORENINGENS INDRE ANLIGGENDER.
§ 6 Foreningen af lodsejere benævnes: »Fiskeriforeningen for Gyldens  

 å«.
Medlem af foreningen er enhver lodsejer på det i § 1 nævnte område.
Ingen  

 andre kan være medlem.
§ 7 a.
Foreningens bestyrelse består af en ulønnet formand, der tillige er  

 kasserer.
Han vælges på den ordinære generalforsamling med simpel majoritet  

 for to år ad gangen.
b.
Valg til bestyrelsen skal modtages, derimod kan et medlem nægte at  

 modtage genvalg for lige så langt et tidsrum, som han alt har fungeret.
c.
Når bestyrelsen er valgt, skal der ske indberetning til  

 fiskeriministeriet, om hvem der er valgt, ligesom der skal gives indberetning  

 til ministeriet om senere stedfundne ændringer i bestyrelsens sammensætning.  

 Dersom regulativets bestemmelser om valg af bestyrelse ikke overholdes, kan  

 fiskeriministeren, hvis der ikke inden 6 måneder efter derom fremsat  

 henstilling fra fiskeriministeriet vælges en bestyrelse, efter fristens udløb  

 ophæve regulativet, hvilket ved fiskeriministerens foranstaltning bringes til  

 almindelig kundskab for alle vedkommende.
d.
Regnskabet fremlægges til godkendelse på den ordinære  

 generalforsamling, efter at være revideret og underskrevet af formanden, der  

 er ansvarlig for foreningens eventuelle midler.
§ 8 Den ordinære generalforsamling sammenkaldes af formanden i hver februar  

 måned enten ved bekendtgørelse i to lokale blade eller ved mundtlig eller  

 skriftlig henvendelse med opgivelse af dagsorden til hvert enkelt medlem.
 På den ordinære generalforsamling skal formanden aflægge beretning om  

 foreningens virksomhed og fremlægge det reviderede regnskab til foreningens  

 godkendelse.
 Ekstraordinære generalforsamlinger bekendtgøres på samme måde som den  

 ordinære og sammenkaldes på samme måde som den ordinære, så ofte formanden  

 finder det nødvendigt, eller når mindst halvdelen af foreningens medlemmer  

 tilstiller formanden en af dem underskreven begæring herom, indeholdende  

 dagsorden, hvorefter formanden inden otte dage skal bekendtgøre  

 generalforsamlingen.
Om indkaldelse til generalforsamling tilstilles der fiskeriministeriet  

 meddelelse med dagsorden.
Fiskeriministeren eller dennes stedfortræder har  

 ret til at overvære generalforsamlingen og deltage i forhandlingerne, men har  

 ingen stemmeret.
§ 9 Enhver lovlig indvarslet generalforsamling er beslutningsdygtig og tager  

 sine bestemmelser med simpel majoritet.
Skriftlig fuldmagt er gyldig.
Jfr.  

 iøvrigt lov om ferskvandsfiskeri af 19. december 1951, § 23.
§ 10 Udbyttet af fiskeriet i fredningstiden fordeles blandt medlemmerne i  

 forhold til hvad hver især fisker.
Udgifter til klækkeanstalten fordeles  

 ligeledes i forhold til, hvad hver især har fanget af ørred.
§ 11 Overtrædelser af regulativets bestemmelser forebringes - for så vidt de  

 ikke skal pådømmes af domstolene - for generalforsamlingen, der tager  

 bestemmelse om, hvorledes overtræderen skal straffes.
--------- Foranstående i henhold til § 9 i lov om ferskvandsfiskeri af 4. maj 1907  

 udarbejdede regulativ stadfæstes herved påny i medfør af lov nr. 501 af 19.  

 december 1951 om ferskvandsfiskeri, efter at regulativet er ændret i  

 overensstemmelse med denne lov.
 Dette ændrede regulativ træder i kraft den 15. august 1956.
 Fiskeriministeriet, den 24. juli 1956.
Chr.
Christiansen.
/G.L.
Mourier.
