Cirkulære om tilbagebetaling af tillægsskat i henhold til  

 dødsboskattelovens § 86  

1) 1. Indledning Ved lov nr. 1058 af 17.  

 december 2002 blev dødsboskattelovens § 86 ophævet med virkning for  

 dødsboer vedrørende personer afgået ved døden den 1. januar 2003 eller  

 senere.  

 For personer afgået ved døden før den 1. januar 2003 er dødsboskattelovens  

 § 86 fortsat gældende.
Efter den nu ophævede § 86 i  

 dødsboskatteloven  

 var der hjemmel til at opkræve en tillægsskat af dødsboer, hvis afdøde havde  

 overtrådt straffelovens § 289 eller skattekontrollovens §§ 13, 15  

 eller 16.
 Justitsministeriet har ved brev af 3. juli 2003 oplyst, at  

 det er Justitsministeriets opfattelse, at tillægsskatten efter den nu  

 ophævede  

 § 86 i dødsboskatteloven må anses som en straf i Den Europæiske  

 Menneskerettighedskonventions forstand, og at det derfor vil være i strid med  

 konventionens art. 6, stk. 2, at anvende denne bestemmelse over for  

 dødsboer/arvinger, i hvert fald når der ikke før dødsfaldet er blevet taget  

 stilling  

 til spørgsmålet om den afdødes skyld.
 Betalte tillægsskatter, som ikke er forældede, skal følgelig  

 tilbagebetales, ligesom eventuelt ikke betalte tillægsskatter skal frafaldes.
2. Anvendelsesområde Cirkulæret finder  

 anvendelse  

 ved behandlingen af krav om tilbagebetaling af tillægsskat opkrævet i medfør  

 af  

 den dagældende dødsboskattelovs § 86.
3. Tilbagebetaling Der skal ske  

 tilbagebetaling af  

 betalte tillægsskatter, som ikke er forældede, ligesom eventuelt ikke betalte  

 tillægsskatter skal frafaldes.
Ved et eventuelt krav om tilbagebetaling af  

 tillægsskatten vil dansk rets almindelige regler om tilbagebetaling finde  

 anvendelse.
Berettiget til tilbagebetaling er dødsboer, som har indbetalt  

 tillægsskat efter den dagældende dødsboskattelovs § 86.
Der skal ske underretning om kravet på tilbagebetaling af  

 tillægsskat inkl. forrentning til den skifteret, som i sin tid behandlede det  

 bo, som nu skal have tillægsskatten tilbagebetalt.
Skifteretten skal samtidig  

 anmodes om at oplyse boets kontaktperson.
Hvorvidt et dødsbo skal reassumeres  

 som følge af boets krav på tilbagebetaling beror på skifterettens afgørelse.
4. Forældelse Told- og Skattestyrelsen  

 anser  

 krav på tilbagebetaling af tillægsskat for at være omfattet af den femårige  

 forældelse i henhold til forældelseslovens § 1, stk. 1, nr. 6, om  

 beløb erlagt i urigtig formening om skyld (condictio indebiti-krav).
Told- og Skattestyrelsen anser forældelsesfristen for  

 suspenderet fra og med den 3. juli 2003, som er datoen på Justitsministeriets  

 brev.
Dvs. at indbetalinger foretaget fra den 3. juli 1998 og frem, skal  

 tilbagebetales.
5. Forrentning Ikke forældede  

 tillægsskatter  

 skal forrentes med den rentesats, der for den pågældende periode gælder efter  

 § 5 i renteloven, dvs. den officielle udlånsrente, som Nationalbanken  

 har  

 fastsat henholdsvis pr. den 1. januar og den 1. juli det pågældende år med  

 tillæg af 7 pct.
Der henvises til SKM2003.280.TSS og procesvejledningen 2003,  

 2  

 - afsnit J.
6. Kompetence og klagefrister Dødsboets  

 tilbagebetalingskrav  

 skal rejses over for dødsboets regionale told- og skattemyndigheder, som  

 træffer afgørelse i 1. instans.
 Såfremt et dødsbo ønsker at klage over de regionale told- og  

 skattemyndigheders afgørelse, kan der klages til Told- og Skattestyrelsen,  

 jf.  

 sagsudlægningsbekendtgørelsens § 22.
 Klagefristen til Told- og Skattestyrelsen er 3 måneder, jf.  

 sagsudlægningsbekendtgørelsens § 20. I øvrigt finder reglerne i  

 skattestyrelseslovens kap. 3 og 3 A anvendelse.
