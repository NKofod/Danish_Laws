Ændringsforslag stillet den 18. maj 2022 Ændringsforslag til 3. behandling af Forslag til lov om ændring af dagtilbudsloven (Statslig refusion for visse typer af kommunale udgifter til udlændinge med opholdstilladelse efter lov om midlertidig opholdstilladelse til personer, der i Afghanistan har bistået danske myndigheder m.v.) [af børne- og undervisningsministeren (Pernille Rosenkrantz-Theil)]:
Til § 1 Af børne- og undervisningsministeren:
 1) I indledningen indsættes efter »28. december 2021,«: »og som ændres ved det af Folketinget den 19. maj 2022 vedtagne forslag til lov om ændring af dagtilbudsloven, lov om folkeskolen og forskellige andre love (Særlige pasnings- og undervisningsmuligheder til fordrevne børn og unge fra Ukraine)«.
[Konsekvens af vedtagelsen af L 202 A] 2) I den under nr. 1 foreslåede ændring af § 99, stk. 1, ændres i den indledende tekst »som nr. 10« til: »som nr. 11« og det foreslåede nye nummer betegnes som nr. 11.
[Konsekvens af vedtagelsen af L 202 A] Bemærkninger Til nr. 1 og 2 Ændringsforslagene stilles som en konsekvens af, at lovforslaget ved 2. behandling opdeles i to lovforslag. Ændringsforslagene sikrer, at der ikke som følge af vedtagelsen af ændringsforslaget om en opdeling af lovforslaget i to dele vedtages 2 x nr. 10 i dagtilbudslovens § 99, stk. 1.
