Landsskatteretskendelse vedr. tilbagebetaling af  

 tillægsafgift for privar anvendelse af varebil Klagen skyldes Rigspolitiets  

 afslag på anmodning om halv tilbagebetaling af halv tillægsafgift for privat  

 anvendelse af varebil, der er erlagt i henhold til vægtafgiftslovens § 2,  

 stk.  

 3, nr. 2, for perioden 11. juni 2001 til 11. maj 2004.
Landsskatterettens  

 afgørelse Rigspolitiets afgørelse  

 stadfæstes.
Sagens oplysninger Klageren har i en årrække  

 arbejdet som servicetekniker.
Om sit arbejde har klageren bl.a. oplyst, at  

 han  

 udfører teknisk service på kopi-, print-, og faxmaskiner i Midt- og  

 Nordjylland  

 og derfor anvender bil i sit daglige arbejde.
Han starter arbejdet hjemmefra  

 og  

 kører ca. i alt 50.000 km om året.
I bilen skal der være reservedele til 15  

 forskellige maskintyper samt fax.
I andre tilfælde medtages også ekstraudstyr  

 til kunden for montering.
I juni 2001 anskaffede  

 klageren en varebil af mærket Citroen Xsara Picasso Van 2,0 HDI.
Klageren har  

 bl.a. oplyst, at han før kørte i en personbil af mærket Citroen Xantia med  

 bagsædet lagt ned.
Han var imidlertid træt af at tømme bilen hver gang  

 familien  

 skulle med, ligesom behovet for at medbringe reservedele i bilen var steget  

 løbende  

 med implementering af nye produkter.
Han har beholdt personbilen, som han for  

 det meste anvender i fritiden.
 I forbindelse med  

 indregistreringen af varebilen underskrev klageren en erklæring om, at  

 varebilen udelukkende skulle anvendes privat, og varebilen blev  

 indregistreret  

 til anvendelsen godstransport privat den 11. juni 2001. Klageren har herom  

 bl.a. oplyst, at han personligt i juni 2001 rettede henvendelse til ToldSkat,  

 og at han her fik oplyst, at hvis han ikke var momsregistreret, kunne  

 varebilen  

 kun registreres som privat personbefordring.
Klageren har videre oplyst,  

 at han efterfølgende blev opmærksom på, at dette ikke var korrekt.
Han  

 underskrev derfor den 11. maj 2004 en ny erklæring om, at varebilen skal  

 anvendes blandet privat og erhvervsmæssigt.
Om klagerens  

 ansættelsesforhold er det bl.a. nærmere oplyst, at han i 1994 blev ansat som  

 servicetekniker.
Af ansættelsesaftalen fremgår det bl.a., at selskabet skulle  

 stille varevogn til rådighed for kundebesøg samt levering af varer de første  

 ca. 6 måneder.
Herefter ville bilordningen blive ændret således, at klageren  

 selv skulle stille egnet bil til disposition og modtage kørselsgodtgørelse  

 for  

 den erhvervsmæssige del efter statens takster.
I 1997/98 overgik firmaet til  

 andet selskab, og klageren har siden da været ansat i der.
Klageren har  

 oplyst,  

 at hans ansættelsen  

 er en fortsættelse  

 af  

 tidligere ansættelse.
Klageren har endvidere  

 fremlagt kopi af en ansættelsesaftale fra januar 2001. Af denne fremgår det  

 bl.a., at klageren ansættes som servicetekniker, tilknyttet kontoret i X med  

 anciennitet regnet fra august 1994. Ifølge kontrakten defineres  

 arbejdsopgaver  

 nærmere i en jobbeskrivelse, der følger snarest.
Kontrakten indeholder ikke  

 nærmere vedrørende firmabil, egen bil eller andet.
 Af en fremlagt  

 stillingsbeskrivelse af 19. juni 2002 fremgår bl.a. under punktet centrale  

 arbejdsopgaver følgende:
10. Holde firmabil i god  

 stand, tage den til de foreskrevne serviceeftersyn, idet firmaets  

 Bilpolitik  

 i øvrigt overholdes. Klageren har vedrørende  

 spørgsmålet om firmabil bl.a. oplyst, at han ikke er forpligtet til at stille  

 bil til rådighed, men at dette er en mulighed.
Såfremt han ikke benyttede  

 denne  

 mulighed, ville han få udleveret en firmabil af mærket Opel Zafira Flexivan,  

 som imidlertid ikke må anvendes til privat kørsel.
Klageren kører nogle gange  

 direkte til sport fra arbejde, hvorfor han ikke har valgt denne løsning.
Til dokumentation af dette  

 har klageren fremlagt en beskrivelse af firmaets bilpolitik dateret 1.  

 november  

 2001. Det fremgår heraf bl.a., at medarbejdere med bilordning kan vælge  

 imellem  

 at benytte egen bil eller firmabil.
For teknikere er der som firmabil angivet  

 tre forskellige bilmærker, Ford Focus Stationcar, Peugeot 307 Stationcar og  

 Opel Zafira Flexivan.
Det fremgår videre, at firmabiler indregistreret på  

 gule  

 plader ikke må benyttes til privat kørsel.
 Det fremgår bl.a. videre, at  

 medarbejdere, der er berettiget til firmabil, kan vælge at anvende egen bil  

 efter følgende retningslinjer:
En privat bil må være  

 vedligeholdt og af en sådan art, at firmaets image ikke lider skade.
Bilen må  

 derfor ikke afvige væsentligt fra de modeller, der indgår i firmaets bilpark,  

 og det er således ikke tilladt at benytte sportsvogne, off-roaders etc.
I  

 tvivlstilfælde rettes der henvendelse til nærmeste foresatte.
For Teknisk Service gælder  

 desuden, at en privat bil foruden persontransport skal være egnet til at  

 transportere de reservedele, der er nødvendige for arbejdets udførelse.
Af  

 sikkerhedsmæssige årsager skal bilen desuden kunne rumme størsteparten af  

 reservedelene i bagagerummet.
( ) For firmakørsel med egen bil  

 ydes et tilskud som udgør kr. 1.490,- pr. måned.
 Kilometerpenge ydes i henhold  

 til statens takster, og afregnes månedligt via rejseregnskabet.
Kørsel mellem hjem og firma  

 er at betragte som privatkørsel.
Misligholdelse af dette kan få  

 ansættelsesmæssige  

 konsekvenser. Til dokumentation for den  

 erhvervsmæssige kørsel har klageren fremlagt oplysningssedler for årene 2001,  

 2002 og 2003 hvoraf fremgår beløb på godt 100.000 kr. i rubrik 48 (skattefri  

 rejse- og befordringsgodtgørelse samt skattefri uddannelsesydelse) for hvert  

 af  

 årene.
Til dokumentation af, at klageren modtager tilskud på 1.490 kr. pr.  

 måned er fremsendt kopi af lønsedler for december måned 2002 og 2003, maj  

 måned  

 2004 og juli måned 2005, hvoraf fremgår et beløb på 1.490 kr. benævnt fast  

 kørselstilskud.
 Til dokumentation af, at det  

 er nødvendigt at transporten af arbejdsredskaber m.v. foregår i varebil, er  

 der  

 fremlagt to fotos, der viser det lager af reservedele til servicering af  

 diverse kontormaskiner, som klageren kører rundt med.
Rigspolitiets afgørelse Rigspolitiet har ikke  

 imødekommet klagerens anmodning om tilbagebetaling af halvdelen af  

 tillægsafgift  

 for privat anvendelse af varebil, der er opkrævet i henhold til  

 vægtafgiftslovens § 2, stk. 3, nr. 2, for den omhandlede periode.
 Der er herved bl.a. henvist  

 til, at det af § 2, stk. 1, i bkg. nr. 114 af 19. februar 1998 om opkrævning  

 af  

 vægtafgift af motorkøretøjer m.v. fremgår, at afgiften beregnes på grundlag  

 af  

 de ved registreringen eller ved senere anmeldelser tilvejebragte oplysninger  

 om  

 køretøjets art, afgiftspligtige vægt, indretning og anvendelse, herunder om  

 køretøjet benytter benzin som drivkraft eller anden drivkraft.
Endvidere fremgår det, at  

 hvis der efter køretøjets registrering sker ændringer med køretøjet, som er  

 af  

 betydning for afgiftens beregning, påhviler det ejeren (brugeren) straks at  

 gøre anmeldelse herom til et motorkontor. Ændringerne har afgiftsmæssig  

 virkning fra og med anmeldelsesdatoen.
På denne baggrund er der grundlag for  

 at  

 opkræve tillægsafgift for privat anvendelse af varebilen for perioden 11.  

 juni  

 2001 til 11. maj 2004.
 Det fremgår endvidere ikke af  

 sagen, hvem der har oplyst klageren om, at varebilen ikke kunne registreres  

 til  

 blandet privat og erhvervsmæssig anvendelse, da han ikke var momsregistreret.
Klagerens påstand og  

 argumenter Klagerens repræsentant har  

 fremsat påstand om refusion af vægtafgift for den omhandlede periode, idet  

 klageren er berettiget til at betale halv tillægsafgift i henhold til  

 vægtafgiftslovens § 2, stk. 3, nr. 2.
Klageren er således i  

 forbindelse med varebilens første indregistrering blevet fejlinformeret om,  

 at  

 han skulle være momsregistreret for at få lov til at betale halv og ikke hel  

 tillægsafgift.
Dette er jo imidlertid ikke en betingelse, og klageren har da  

 også alene ved at underskrive en tro og love erklæring den 11. maj 2004 fået  

 bilen omregistreret, så den nu er indregistreret til blandet privat og  

 erhvervsmæssig  

 anvendelse.
 Selv om bekendtgørelse om  

 opkrævning af vægtafgift ikke i sig selv giver mulighed for en  

 tilbagebetaling  

 af tillægsafgiften, kan klageren med rette gøre ToldSkat  

 erstatningsansvarlige  

 for den fejlagtige rådgivning, klageren fik i maj 2001, og som har bevirket,  

 at  

 klageren i en periode på ca. tre år har haft sin bil indregistreret til en  

 anden anvendelse end den faktiske: Blandet privat og erhvervsmæssig  

 anvendelse.
 Ud fra en samlet vurdering af  

 klagerens arbejdsforhold opfylder klageren betingelserne i vægtafgiftslovens  

 §  

 2, stk. 3, hvorefter et køretøj kan anses for at blive anvendt blandet privat  

 og erhvervsmæssigt, når ejeren ganske vist ikke er ansættelseskontraktligt  

 forpligtet til at stille varebil til rådighed, men dog har en type arbejde,  

 der  

 helt klart nødvendiggør, at det er en varebil, der anvendes til udførelse af  

 arbejdsopgaverne.
 Hvad angår Rigspolitiets  

 henvisning til, at det ikke fremgår af sagen, hvem der har oplyst klageren  

 om,  

 at varebilen ikke kunne registreres som anvendt blandet privat og  

 erhvervsmæssigt, er det bl.a. anført, at det på det tidspunkt i 2001 var den  

 almindelige opfattelse hos ToldSkat, at man skulle være momsregistreret for  

 at  

 kunne få en bil registreret til blandet privat og erhvervsmæssig anvendelse.
Klageren har i 2001 i  

 forbindelse med bilens indregistrering fået enslydende svar fra såvel  

 ToldSkats  

 omstilling, kontorpersonale, afdelingsledere og andre på sin forespørgsel  

 uagtet, at han oplyste, at bilen skulle bruges ca. 80 % erhvervsmæssigt og  

 kun  

 20 % privat.
Til trods for denne oplysning fik han samstemmende at vide, at  

 registrering til blandet anvendelse alene kunne ske, hvis han var  

 momsregistreret.
Landsskatterettens  

 bemærkninger og begrundelse Indledningsvis bemærkes, at  

 Landsskatteretten ikke har kompetence til at træffe afgørelse om, hvorvidt de  

 statslige told- og skattemyndigheder som anført af repræsentanten er  

 erstatningsansvarlige som følge af fejlagtig rådgivning af klageren.
Der  

 henvises herved til vægtafgiftslovens § 20, stk. 2, modsætningsvis.
 Af § 2 i vægtafgiftslovens  

 fremgår bl.a. følgende:
   

  

 § 2.  

  

 Af samtlige afgiftspligtige køretøjer svares vægtafgift, ( ).  

 Af motorkøretøjer omfattet af § 4, stk. 1, II, A, hvis første indregistrering  

 som nye ligger efter den 2. juni 1998, betales endvidere tillæg for privat  

 anvendelse samt for blandet privat og erhvervsmæssig anvendelse.
 Stk. 2.  

  

 Et køretøj anses for at blive anvendt privat, når den  

 registrerede ejer (bruger) ikke anvender køretøjet i forbindelse med udøvelse  

 af virksomhed eller er forpligtet til at anvende det ved udførelse af  

 arbejdsopgaver som led i et ansættelsesforhold.
Stk.  

 3.  

  

 Et  

 køretøj anses for at blive anvendt blandet privat og erhvervsmæssigt, når den  

 registrerede ejer (bruger) er ( ) En fysisk person, der som led  

 i et ansættelsesforhold skal anvende køretøjet ved udførelse af  

 arbejdsopgaver  

 for ansættelsesstedet eller anvender køretøjet i forbindelse med selvstændigt  

 bierhverv, som efter momslovgivningen anses for at være afgiftspligtig  

 virksomhed eller efter skattelovgivningen anses for erhvervsmæssigt, og det  

 under hensyn til formålet er nødvendigt, at kørselen udføres med en  

 varebil. Vægtafgiftslovens § 9 har  

 følgende ordlyd:
  

  

 § 9.  

  

 Når et køretøj søges registreret, skal anmelderen angive, om  

 køretøjet er indrettet til at benytte benzin som drivkraft eller anden  

 drivkraft.
For køretøjer omfattet af § 4, stk. 1, II, A, hvis første  

 indregistrering som nye ligger efter den 2. juni 1998, skal anmelderen  

 endvidere angive, om køretøjet skal anvendes privat, blandet privat og  

 erhvervsmæssigt eller udelukkende erhvervsmæssigt.
Det samme gælder ved  

 efterfølgende ændring af registrering eller anvendelse af de pågældende  

 køretøjer.  

 Skatteministeren fastsætter efter aftalt med justitsministeren de nærmere  

 regler om angivelse af oplysninger om køretøjets anvendelse samt  

 dokumentation  

 herfor.
 Stk.  

 2.  

  

 Om enhver ændring, der er af betydning for afgiftens beregning, skal den  

 afgiftspligtige straks afgive anmeldelse til politiet.
Stk. 3.  

  

 Skatteministeren fastsætter efter forhandling med  

 justitsministeren de nærmere regler for afgiftens omberegning som følge af  

 anmeldte ændringer og træffer herunder bestemmelse om tidspunktet for  

 overgang  

 til de ændrede afgiftsbeløb. § 2 i bekendtgørelse nr. 114  

 af 19. februar 1998 om opkrævning af vægtafgift af motorkøretøjer m.v. har  

 følgende ordlyd:
   

  

 § 2.  

  

 Afgiften beregnes på grundlag af de ved registreringen eller  

 ved senere anmeldelser tilvejebragte oplysninger om køretøjets art,  

 afgiftspligtige vægt, indretning og anvendelse, herunder om køretøjet  

 benytter  

 benzin som drivkraft eller anden drivkraft.
Stk.  

 2.  

  

 Hvis der efter køretøjets registrering sker ændringer med køretøjet, som  

 er af betydning for afgiftens beregning, påhviler det ejeren (brugeren)  

 straks  

 at gøre anmeldelse herom til et motorkontor. Ændringerne har afgiftsmæssig  

 virkning fra og med anmeldelsesdatoen. Det fremgår, at klageren i  

 forbindelse med indregistreringen af varebilen underskrev en erklæring om, at  

 varebilen udelukkende skulle anvendes privat, og at Rigspolitiet har beregnet  

 afgiften i henhold til bekendtgørelsens § 2, stk. 1, på grundlag af disse  

 oplysninger.
Retten finder det ikke med  

 det af klageren oplyste dokumenteret eller i tilstrækkelig grad  

 sandsynliggjort,  

 at klagerens erklæring skyldes en fejl begået af de statslige told- og  

 skattemyndigheder.
Der kan derfor ved sagens afgørelse allerede af den grund  

 ikke lægges vægt på det af klageren oplyste.
Det fremgår endvidere af § 2,  

 stk. 2, i vægtafgiftsbekendtgørelsen, at det påhviler ejeren (brugeren)  

 straks  

 at gøre anmeldelse til motorkøretøj, hvis der sker ændringer med køretøjet,  

 der  

 er af betydning for afgiftens beregning.
Videre fremgår det, at ændringerne  

 har  

 afgiftsmæssig virkning fra og med anmeldelsesdatoen.
Uanset der ikke er sket  

 egentlige ændringer med køretøjet, finder retten, at det af sammenhængen  

 mellem  

 vægtafgiftslovens § 9 og bekendtgørelsens § 2 fremgår, at den af klageren  

 anmeldte ændring den 11. maj 2004 har afgiftsmæssig virkning fra og med  

 anmeldelsesdatoen.
 Det er derfor med rette, at  

 Rigspolitiet har afslået klagerens anmodning om regulering af afgift med  

 tilbagevirkende kraft.
 Derfor stadfæstes afgørelsen.
