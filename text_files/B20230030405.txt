Bekendtgørelse om ændring af bekendtgørelse om rådighed § 1 I bekendtgørelse nr. 1700 af 19. august 2021 om rådighed, som ændret ved bekendtgørelse nr. 1732 af 27. august 2021, bekendtgørelse nr. 2094 af 24. november 2021, bekendtgørelse nr. 2682 af 28. december 2021 og bekendtgørelse nr. 394 af 28. marts 2022, foretages følgende ændringer:
 1. Indledningen affattes således:
»I medfør af § 52 f, § 57, stk. 5, § 62, stk. 10, § 62 a, stk. 4, § 62 b, stk. 3, § 63 a, stk. 3, § 65, stk. 6, § 65 a, stk. 7, § 88, stk. 4, og § 100 c i lov om arbejdsløshedsforsikring m.v., jf. lovbekendtgørelse nr. 234 af 10. februar 2022, og efter forhandling med Beskæftigelsesrådet fastsættes efter bemyndigelse:« 2. § 13, stk. 6, affattes således:
»Stk. 6. Et medlem kan vælge, om samtaler med a-kassen, dog ikke cv-samtalen efter § 25 i lov om en aktiv beskæftigelsesindsats, skal holdes ved personligt fremmøde, telefonisk eller ved personligt digitalt fremmøde.
A-kassen kan dog beslutte, at en samtale skal afholdes ved personligt fremmøde, hvis a-kassen vurderer, at der er behov for en fysisk samtale, herunder hvis medlemmet har behov for særlig vejledning om jobsøgning, eller der er tvivl om medlemmets rådighed.« 3. § 19, stk. 2, affattes således:
»Stk. 2. Stk. 1 finder også anvendelse, hvor en samtale skal holdes telefonisk, eller ved personligt digitalt fremmøde, og hvor samtalen ikke holdes på grund af forhold, som skyldes medlemmet.« 4. I § 41, stk. 1, 1. pkt., ændres »personlige samtaler« til: »samtaler« og »jf. dog stk. 7« til: »jf. § 13, stk. 6«.
 5. I § 41, stk. 2, ændres »jf. dog stk. 7 og § 13, stk. 6« til: »jf. § 13, stk. 6«.
 6. § 41, stk. 7 og 8, ophæves.
§ 2 Bekendtgørelsen træder i kraft den 22. marts 2023.
