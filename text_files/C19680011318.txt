 I medfør af § 69 i patentlov nr. 479 af 20. december 1967 fastsættes:
 § 1.  Formanden for patentankenævnet skal påse, at den  

 nødvendige samordning af ankenævnets virksomhed finder sted, og at arbejdet  

 udføres på hensigtsmæssig måde.
 § 2.  Formanden kan indkalde samtlige medlemmer af  

 patentankenævnet til fællesmøde for at behandle ankenævnets administrative  

 forhold og andre spørgsmål af betydning for ankenævnets virksomhed.  

 Ankenævnet kan fastsætte nærmere regler for sin virksomhed, og beslutning  

 herom skal træffes i fællesmøde.
Stk. 2.  I fællesmødet kan ikke træffes nogen bslutning,  

 medmindre formanden og mindst halvdelen af de øvrige medlemmer deltager i  

 mødet.
For enhver beslutning skal der være stemmeflerhed.
Ved stemmelighed er  

 formandens stemme udslaggivende.
 § 3.  Formanden bestemmer under hensyn til den enkelte  

 sags beskaffenhed, hvem og hvor mange af patentankenævnets medlemmer der skal  

 deltage i sagens behandling og afgørelse.
 Stk. 2.  Ved behandling og afgørelse af klage over  

 direktoratet for patent- og varemærkevæsenets afgørelser skal sædvanligvis  

 deltage to retskyndige og tre teknisk kyndige medlemmer.
 Stk. 3.  I enhver sags behandling og afgørelse skal  

 mindst deltage et retskyndigt og et teknisk kyndigt medlem.
 § 4.  Et medlem af patentankenævnet må ikke deltage i  

 behandlingen af nogen sag, i hvilken han har taget del i direktoratet for  

 patent- og varemærkevæsenet, eller i hvilken han har været repræsentant eller  

 rådgiver for nogen af parterne.
 Stk. 2.  Et medlem må heller ikke deltage i en sags  

 behandling, hvis der i øvrigt foreligger nogen omstændighed, der er egnet til  

 at svække tilliden til hans upartiskhed i sagen.
 Stk. 3.  I afgørelse af spørgsmål som omhandlet i stk. 1  

 og 2 må vedkommende medlem ikke deltage.
 Stk. 4.  Såfremt et medlem af patentankenævnet har eller  

 får tilknytning til en erhvervsdrivende virksomhed som bestyrelsesmedlem,  

 konsulent eller lignende, skal han gøre anmeldelse herom til  

 handelsministeren, der bestemmer, om forholdet er foreneligt med den  

 pågældendes hverv som medlem af patentankenævnet.
 § 5.  Patentankenævnets medlemmer må ikke optræde som  

 fuldmægtig i patentsager.
 § 6.  Medlemmer skal underrettes om de sager, hvori de  

 skal deltage, med oplysning om parternes navn og sagens art.
 Stk. 2.  Mener et medlem, at han på grund af inhabilitet  

 ikke bør deltage i behandlingen af en bestemt sag, skal han straks underrette  

 formanden, der om fornødent udpeger et andet medlem til at deltage i sagens  

 behandling.
 § 7.  Ved fastsættelse af frist, inden for hvilken  

 bestemte foranstaltninger skal træffes, og ved berammelse af sager til  

 mundtlig forhandling skal det påses, at parterne får en efter  

 omstændighederne passende tid til at træffe sådan foranstaltning eller  

 tilstrækkelig tid til at forberede sig til forhandlingen.
 Stk. 2.  Indkaldelse til mundtlig forhandling skal ske  

 således, at der foreligger bevis for, at parterne har modtaget indkaldelsen.
 § 8.  Formanden bestemmer efter samråd med de øvrige  

 medlemmer, der deltager i sagens behandling, tidspunktet for sagens  

 berammelse til mundtlig forhandling, eller hvornår den i øvrigt skal optages  

 til afgørelse.
§ 9.  Formanden drager omsorg for, at der føres en  

 mødeprotokol.
De af patentankenævnet trufne afgørelser optages i en særlig  

 protokol.
 § 10.  Patentankenævnet bestemmer, hvorledes og i  

 hvilket omfang nævnets afgørelser skal offentliggøres.
 Handelsministeriet, den 20. maj 1968.
 Knud Thomsen.
 /Georg Jensen.
