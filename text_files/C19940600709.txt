Indhold Cirkulære Generelle bemærkninger Organisationsaftale § 1.  Løn § 2.  Lønberegning § 3.  Overarbejde § 4.  Opsigelse § 5.  Ikrafttræden og opsigelse Generelle bemærkninger Finansministeriet og Kvindeligt Arbejderforbund i Danmark har den 4.  

 januar 1994 indgået medfølgende organisationsaftale for ansatte ved Statens  

 Filmcentrals Jyllandskontor, der er beskæftiget med særligt arbejde  

 vedrørende filmeftersyn, kontrol og reparation.
 Organisationsaftalen udgør sammen med fællesoverenskomsten mellem  

 Finansministeriet og Statsansattes Kartel af 22. juni 1993 det samlede  

 overenskomstgrundlag.
 Den hidtidige organisationsaftale af 1. oktober 1991 (cirkulære af 24.  

 oktober 1991, APD.nr. 92/91) ophæves hermed.
Finansministeriet, Administrations- og Personaledepartementet Den 12. januar 1994 P.M.V.
 E.B.
Torben Møller ORGANISATIONSAFTALE FOR ANSATTE VED STATENS FILMCENTRALS JYLLANDSKONTOR, DER BESKÆFTIGES MED SÆRLIGT ARBEJDE VEDRØRENDE BL.A.
FILMEFTERSYN, KONTROL OG REPARATION Nedennævnte bestemmelser supplerer og/eller fraviger fællesoverenskomsten  

 mellem Finansministeriet og Statsansattes Kartel.
§ 1.  Løn Lønnen beregnes på grundlag af en årsløn, der svarer til lønnen på  

 skalatrin 15, 16 og 17 (stedtillægsområde IV).
 Alle skalatrin er 2-årige.
 Allerede ansatte pr. 1. april 1991 aflønnes efter skalatrin 17.
§ 2.  Lønberegning Ved ansættelse på deltid sker aflønning med en timeløn, der udgør 1/1924  

 af årslønnen. Årslønnen udgår 12 x den til enhver tid gældende månedsløn.
 Stk. 2. Lønnen beregnes ud fra en beskæftigelsesgrad (B), der opgøres som  

 følger:
 Månedslønnen beregnes herefter som 1/12 x B x årslønnen.
§ 3.  Overarbejde Ved overarbejde forstås arbejde ud over 37 timer ugentlig.
 For eventuel beordret overarbejde betales 1/1924 af årslønnen plus et  

 tillæg af 50 pct. heraf.
 For hver 37 timers tjeneste i tidsrummet kl. 17.00 - 06.00 ydes 2 timers  

 frihed efter de for statens tjenestemænd gældende regler.
§ 4.  Opsigelse Månedslønnede, som opsiges, men genoptager arbejdet, når dette tilbydes  

 dem inden for et tidsrum af 1 år, genindtræder i tidligere ved institutionen  

 opnået opsigelsesanciennitet.
Såfremt den pågældende dokumenterer ikke at  

 have haft arbejde i fraværstiden inden for et tidsrum af 2 år, ændres  

 ovenstående »1 år« til »2 år«.
§ 5.  Ikrafttræden og opsigelse Organisationsaftalen har virkning fra den 1. april 1993 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1995.
København den 4. januar 1994 Kvindeligt Arbejderforbund Finansministeriet i Danmark P.M.V.
