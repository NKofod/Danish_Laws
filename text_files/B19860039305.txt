§ 1 I justitsministeriets bekendtgørelse nr. 330 af 21. juni 1977 om  

 køretøjers største bredde, længde, højde, vægt og akseltryk, som senest  

 ændret ved bekendtgørelse nr. 536 af 27. oktober 1983, foretages følgende  

 ændringer under henvisning til direktiv 85/ 3/ EØF:
 1. § 14 affattes således:
 »§ 14.  Motordrevet køretøj med hjul, der er  

 forsynet med luftgummiringe, må hverken i belæsset eller ubelæsset stand køre  

 på vej, såfremt det tryk, der overføres til vejen fra hjulene på en aksel  

 (akseltrykket), overstiger 10.000 kg.
Stk. 2.  For 2 aksler, hvis indbyrdes afstand er større  

 end eller lig med 1,0 m, men mindre end 2,0 m, må det samlede akseltryk ikke  

 overstige 16.000 kg.
For den enkelte af 2 aksler, hvis indbyrdes afstand er  

 mindre end 1,3 m, må akseltrykket dog ikke overstige 8.000 kg.
Stk. 3.  For den enkelte af 3 aksler, hvor afstanden  

 mellem 1. og 2. samt 2. og 3. aksel er mindre end 2,0 m, må akseltrykket  

 heller ikke overstige 8.000 kg.
Såfremt en af disse afstande er mindre end  

 1,3 m, må det samlede akseltryk dog ikke overstige 22.000 kg.
Stk. 4.  Ved beregningen af akseltrykket anses aksler,  

 hvis indbyrdes afstand er mindre end 1,0 m, som en aksel.« 2. Efter § 14 indsættes:
 »§ 14 a.  Påhængskøretøj, der er koblet til  

 motordrevet køretøj, og som er forsynet med hjul med luftgummiringe, må  

 hverken i belæsset eller ubelæsset stand køre på vej, såfremt det tryk, der  

 overføres til vejen fra hjulene på en aksel (akseltrykket), overstiger 10.000  

 kg.
 Stk. 2.  På et påhængskøretøj må det største samlede  

 akseltryk i en akselgruppe på 2 aksler ikke overstige:
a. 18.000 kg, såfremt afstanden mellem de 2 aksler er under 1,8 m, men  

 mindst 1,3 m, b. 16.000 kg, såfremt den nævnte afstand er under 1,3 m, men mindst 1,0 m,  

 og c. 11.000 kg, såfremt den nævnte afstand er under 1,0 m.
Stk. 3.  På et påhængskøretøj må det største samlede  

 akseltryk i en akselgruppe på 3 aksler ikke overstige 24.000 kg.
Akseltrykket  

 må dog ikke overstige:
a. 22.000 kg, såfremt afstanden mellem blot 2 af de 3 aksler er under 1,3  

 m, men mindst 1,0 m og b. 21.000 kg, såfremt den nævnte afstand er under 1,0 m.
 Stk. 4.  Ved beregningen af akseltrykket i andre  

 akselgrupper end nævnt i stk. 2 og 3 anses aksler, hvis indbyrdes afstand er  

 mindre end 1,0 m, som en aksel.
§ 14 b.  For sættevogn må det samlede akseltryk ikke  

 overstige 24.000 kg.
Trækkes sættevognen af en bil med en tilladt totalvægt  

 på over 3.500 kg, må det samlede akseltryk dog ikke være større end 1,5 gange  

 den trækkende bils tilladte totalvægt.
Stk. 2.  I sættevognstog med 5 eller flere aksler skal  

 afstanden mellem bilens bageste aksel og sættevognens forreste aksel være  

 mindst 2,5 m.
Afstanden skal dog være mindst 3,0 m, såfremt sættevognen har 3  

 aksler, hvor nogen indbyrdes afstand er mindre end 1,1 m.
Stk. 3.  I sættevognstog med en faktisk totalvægt på  

 mere end 44.000 kg, skal afstanden mellem bilens bageste aksel og  

 sættevognens forreste aksel være mindst 4,0 m.« 3. Efter § 32 indsættes som nyt kapitel:
Udenlandske køretøjer § 32 a.  Bestemmelserne i § 1, stk. 2, § 9, stk. 2, og  

 § 14 b, stk. 2, gælder ikke for køretøjer, der ikke er indregistreret i  

 Danmark, og hvis ejer eller bruger har bopæl i udlandet.« Kapitel 6 og 7 bliver herefter kapitel 7 og 8.
 4. § 33, stk. 1, affattes således:
»Overtrædelse af §§ 1 og 2, § 4, § 5, 2. pkt., § 6, stk. 1, § 7, stk.  

 1 og 2, § 8, § 9, stk. 2, § 10, 2. pkt., § 11, stk. 1, § 13, 2. pkt., § 14,  

 stk. 1-3, § 14 a, stk. 1-3, §§ 14 b-17, § 18, 2. pkt., § 20, stk. 1 og 2, §§  

 21-23, § 24, stk. 1 og 2, § 25, stk. 1, §§ 26-29, § 30 og § 31, 2. pkt.  

 straffes med bøde.« § 2 Bekendtgørelsen træder i kraft den 1. juli 1986.
