Nr LSF 323 Forslag til Lov om ændring af lov om statstilskud til forbedringsarbejder  

 m.v. i helårsboliger og fritidsboliger (Udvidede tilskudsmuligheder) Fremsat af boligministeren (Kofod-Svendsen) den 19. maj 1993 Vedtaget ved tredjebehandling den 23. juni 1993 Lov nr. 444 af 30/06/1993 § 1 I lov om statstilskud til forbedringsarbejder m.v. i helårsboliger og  

 fritidsboliger, jf. lovbekendtgørelse nr. 52 af 4. februar 1993, som ændret  

 ved lov nr. 182 af 14. april 1993, foretages følgende ændringer:
1. I § 1 ændres »et samlet beløb på 2,85 mia.  

 kr.« til: »3,35 mia. kr.« 2 . I § 1 indsættes som stk. 2:
» Stk. 2. Boligministeren bemyndiges til at fastsætte  

 bestemmelser om, i hvilket omfang tilskud uanset stk. 1 kan ydes til  

 institutioner, foreninger, stiftelser m.v., som indeholder etablerede  

 permanente overnatningsmuligheder, og som er godkendt i medfør af  

 ligningslovens § 8 A, samt til fredede og bevaringsværdige bygninger.  

 Fastsættelse af bestemmelser om fredede og bevaringsværdige bygninger, jf. 1.  

 pkt., skal ske efter samråd med miljøministeren.« § 2 Loven træder i kraft dagen efter bekendtgørelsen i Lovtidende.
Dog træder  

 § 1, stk. 2, 1. pkt., som affattet ved denne lovs § 1, nr. 2, i kraft den 1.  

 juli 1993 og § 1, stk. 2, 2. pkt., som affattet ved denne lovs § 1, nr. 2, i  

 kraft den 1. september 1993.
Oprindeligt fremsat forslag § 1 I lov om statstilskud til forbedringsarbejder m.v. i helårsboliger og  

 fritidsboliger, jf. lovbekendtgørelse nr. 52 af 4. februar 1993 som ændret  

 ved lov nr. 182 af 14. april 1993 foretages følgende ændringer:
 1. I § 1 ændres »et samlet beløb på 2,85 mia.  

 kr.« til: »3,35 mia. kr.«.
 2 . I § 1 indsættes som stk. 2:
Stk. 2 . Boligministeren bemyndiges til at fastsætte bestemmelser  

 om, i hvilket omfang tilskud uanset stk. 1, kan ydes til institutioner,  

 foreninger, stiftelser m.v. som indeholder etablerede permanente  

 overnatningsmuligheder og som er godkendt i medfør af ligningslovens § 8 A,  

 samt til fredede og bevaringsværdige bygninger.
Fastsættelse af bestemmelser  

 om fredede og bevaringsværdige bygninger, jf. 1. pkt., skal ske efter samråd  

 med miljøministeren.
§ 2 Loven træder i kraft dagen efter bekendtgørelsen i lovtidende, dog træder  

 § 1, stk. 2, 1. pkt., som affattet ved denne lovs § 1, nr. 2 i kraft den 1.  

 juli 1993 og § 1, stk. 2, 2. pkt, som affattet ved denne lovs § 1, nr. 2 i  

 kraft den 1. september 1993.
Bemærkninger til lovforslaget Almindelige bemærkninger Lovforslaget fremsættes som led i regeringens samlede udspil om  

 strukturreformer og beskæftigelsesfremmende initiativer.
Lov om statstilskud til forbedringsarbejder m.v. i helårsboliger og  

 fritidsboliger trådte i kraft den 1. juli 1991 med en løbetid på 2 år.
Pr. 1.  

 januar og pr. 14. april 1993 blev loven ændret, idet tilskudsordningen herved  

 er blevet permanent ligesom tilskudsmulighederne er blevet udvidede.
Tilskudsrammen for 1993 er fastsat til 1.500 mill kr.
Trækket på rammen  

 viser en kraftigt stigende tendens.
Medens det i starten af året  

 »kun« udgjorde ca. 50 mill. kr. om ugen, ligger trækket i april/maj  

 måneder på ca. 100 mill. kr. om ugen med tendens til yderligere stigning.
Fortsætter trækket i dette omfang, må det forudses, at rammen er opbrugt  

 medio juni måned.
Da ordningen ved ændring fra engangstilskud på 7.000 kr.  

 til årlige 10.000 kr.'s tilskud blev udbygget med en bestemmelse om, at  

 arbejder kun er tilskudsberettigede, såfremt der meddeles tilsagn inden  

 igangsætning af de fysiske arbejder, vil det betyde, at yderligere arbejder  

 ikke kan forventes igangsat.
 Da en sådan opbremsning vil have væsentlig negativ beskæftigelsesmæssig  

 effekt, foreslås det, at hæve tilskudsrammen med 500 mill. kr. i 1993 dels  

 ved at fremrykke midler fra 1994 og dels ved en egentlig forøgelse af rammen.
I regeringsgrundlaget blev det aftalt at afsætte ialt 1.800 mill. kr. i  

 1994 til statstilskudsloven.
Af disse 1.800 mill. kr. fremrykkes 300 mill.  

 kr. til 1993. Hertil kommer en egentlig forøgelse på 200 mill. kr.
 Forslaget indebærer endvidere udvidede tilskudsmuligheder i form af en  

 bemyndigelse til boligministeren til at fastsætte bestemmelser om, i hvilket  

 omfang der skal kunne ydes tilskud til institutioner, foreninger, stiftelser  

 m.v. som indeholder allerede etablerede overnatningsmuligheder og som er  

 godkendt i medfør af ligningslovens § 8 A.
 Herudover indeholder forslaget bemyndigelse til boligministeren efter  

 samråd med miljøministeren til at fastsætte yderligere bestemmelser om i  

 hvilket omfang, der skal kunne ydes tilskud til fredede og bevaringsværdige  

 bygninger.
Det er således hensigten, at der i medfør af bemyndigelsen skal fastsættes  

 bestemmelser om, at tilskud til visse i medfør af ligningslovens § 8 A  

 godkendte institutioner skal fastsættes til max. 10.000 kr. pr.  

 overnatningsenhed.
Tilskuddet til fredede og bevaringsværdige bygninger, med  

 undtagelse af offentligt ejede fredede og bevaringsværdige bygninger, som  

 ikke anvendes til beboelse, skal fastsættes til max. 50.000 kr. pr. bolig  

 beliggende i disse bygninger, eller for så vidt angår de fredede og  

 bevaringsværdige bygninger, som anvendes til andre formål end beboelse til  

 max. 50.000 kr. pr. 200 m2 bruttoetageareal pr. år, dog max. 250.000 kr. pr.  

 bygning pr. år.
 Endvidere er det hensigten i bekendtgørelsen at udvide den i medfør af  

 loven fastsatte positivliste til at omfatte udendørsarbejder på bolignære  

 friarealer.
 Det er således hensigten, at der lægges vægt på egentlige anlægsarbejder i  

 form af belægninger, dvs. udførelse og renovering af udendørs overflader -  

 såsom indgangspartier, indkørsler, adgangsveje, trapper og terrasser,  

 herunder handicapforanstaltninger samt belægninger i gårdmiljøer.
 Belægningsarbejderne vil typisk bestå i opbygning/udskiftning af  

 underbund, herunder nødvendig rydning, udførelse af belægning samt nødvendig  

 kantbegrænsning.
 Det vil klart komme til at fremgå af positivlisten, at kun ovennævnte  

 anlægsarbejder er tilskudsberettigede.
Økonomiske og administrative konsekvenser Lovforslaget indebærer, at tilskudsrammen for 1993 forhøjes med ialt 500  

 mill. kr.
 Merudgiften ved denne forøgelse forventes at udgøre 400 mill. kr. i 1993  

 og 100 mill. kr. i 1994.
 Med en vis usikkerhed skønnes de øgede investeringer at give en samlet  

 merbeskæftigelse på knap 3.000 personer i løbet af 1993/94. På grund af  

 tidsmæssige forskydninger skønnes nettoeffekten at blive en merbeskæftigelse  

 på ca. 2.000 personer i 1993 og ca. 1.000 personer i 1994.
Af tilskudsrammen for 1993 afholdes engangsudgifter på indtil 2,5 mill.  

 kr. til ændring af det administrative edb-system, trykning af nye skemaer,  

 udgifter til information herunder annoncering, pjecer mv.
Hertil kommer  

 afholdelse af kommunernes udgifter til registrering af bevaringsværdige  

 bygninger, som ikke allerede er registreret gennem Miljøministeriets  

 kommuneatlas.
Kommunernes udgifter maksimeres til en fast takst pr. bygning,  

 som den enkelte kommune finder bevaringsværdig.
Takstens størrelse fastsættes  

 efter forhandling med Kommunernes Landsforening.
 Med de udvidede tilskudsmuligheder til fredede og bevaringsværdige  

 bygninger, forventes gennemførelsen af lovforslaget at medføre et merarbejde  

 i Miljøministeriet i størrelsesordenen 1/2 årsværk vedrørende de fredede  

 bygninger, som afholdes ved omprioriteringer indenfor Miljøministeriets  

 rammer.
Bemærkninger til de enkelte bestemmelser Til § 1 Til nr. 1 Det foreslås, at tilskudsrammen forøges med 500 mill. kr. fra ialt 2,85  

 mia. kr. til ialt 3,35 mia. kr. frem til udgangen af finansåret 1993.
Til nr. 2 Det foreslås, at boligministeren bemyndiges til at fastsætte bestemmelser  

 om, at tilskud kan ydes til at omfatte etablerede permanente  

 overnatningsenheder indeholdt i bygninger ejet af foreninger, fonde,  

 stiftelser, institutioner m.v., der er godkendt i henhold til ligningslovens  

 § 8 A.
Listen over fonde, foreninger, stiftelser, institutioner m.v. og religiøse  

 samfund, der er godkendt i henhold til ligningslovens § 8 A er optaget i  

 Told- og Skattestyrelsens cirkulære af 11. juni 1992. Listen omfatter ca.  

 1600 navngivne fonde, foreninger m.v.
Listen revideres hvert år.
 Det er hensigten i bekendtgørelsen at fastsætte det årlige tilskud til at  

 være max. 10.000 kr. pr. overnatningsenhed.
 Efter de gældende regler i statstilskudsloven er boliger ejet af fonde,  

 foreninger, stiftelser, institutioner m.v. godkendt i medfør af § 8 A  

 allerede tilskudsberettigede.
 Vedrørende afgrænsningen af hvilke af de i medfør af § 8 A godkendte  

 institutioner m.v. med overnatningsmuligheder, der skal kunne opnå tilskud  

 efter loven, er det hensigten at afgrænse udvidelsen til bygninger med  

 overnatningsenheder, der alene anvendes til et socialt, kulturelt eller  

 kirkeligt formål, der kan karakteriseres som almenvelgørende eller på anden  

 måde almennyttigt, som f.eks. spejderhytter, højskoler, herberger,  

 forsamlingshuse m.v.
 Det er en betingelse, at de enkelte bygninger for at kunne opnå tilskud i  

 hvert enkelt tilfælde er godkendt i henhold til § 8 A i ligningsloven.
 Det bemærkes, at de omhandlede overnatningsenheder ikke er underlagt  

 offentlig edb-registrering, og at tilskudstildelingen dermed ikke kan  

 kontrolleres uden en egentlig besigtigelse foranlediget af  

 kommunalbestyrelsen.
 Det er på denne baggrund hensigten, at kommunalbestyrelsen i  

 bekendtgørelsen til loven pålægges at foretage kontrol vedrørende antallet af  

 tilskudsberettigede etablerede permanente overnatningsmuligheder, jfr.  

 ovenfor.
Fredede bygninger Det foreslås endvidere at give boligministeren bemyndigelse til efter  

 samråd med miljøministeren at fastsætte bestemmelser om udvidelse af  

 tilskudsordningen vedrørende bygninger, som er fredet i henhold til  

 bygningsfredningsloven, jf.
Miljøministeriets lovbekendtgørelse nr. 81 af 10.  

 februar 1986, med undtagelse af offentligt ejede fredede bygninger, som ikke  

 anvendes til beboelse.
 Det er hensigten i bekendtgørelsen til loven at fastsætte bestemmelser om  

 følgende forhold vedrørende fredede bygninger:
 Tilskud skal kunne ydes til alle fredede bygninger med undtagelse af  

 offentligt ejede fredede bygninger, som ikke anvendes til beboelse.
 Tilskudsbeløbet til boliger (herunder fritidsboliger) beliggende i fredede  

 bygninger agtes forhøjet til max. 50.000 kr. pr. bolig pr. år og skal i  

 øvrigt meddeles under samme betingelser som tilskud på 10.000 kr. ydes efter  

 de nugældende regler.
 For så vidt angår de fredede bygninger, der anvendes til andre formål end  

 beboelse, er det hensigten at give mulighed for at opnå et årligt tilskud på  

 max. 50.000 kr. pr. 200 m2 bruttoetageareal pr. år, dog max. 250.000 kr. pr.  

 bygning pr. år.
 Det vil være en betingelse, at ejeren overfor kommunalbestyrelsen  

 dokumenterer, at arbejder udført på fredede bygninger har de nødvendige  

 godkendelser i henhold til bygningsfredningslovens § 10, stk. 1, inden der  

 sker udbetaling af tilskuddet.
Denne udvidelse af tilskudsordningen vil ikke umiddelbart kunne  

 administreres af det til den eksisterende ordning etablerede edb-system, da  

 fredede bygninger ikke før med udgangen af 1993 påregnes edb-mæssigt  

 registeret.
Der eksisterer på nuværende tidspunkt alene en central  

 registrering, som indtil da vil kunne benyttes ved en manuel behandling af  

 disse sager i kommunerne.
 En sådan midlertidig manuel behandling må dog formodes ikke at være særlig  

 omkostningskrævende, idet antallet af fredede bygninger er begrænset.  

 Antallet af fredede bygninger på landsplan udgør ca. 9.500 fordelt på ca.  

 3.750 ejendomme.
Bevaringsværdige bygninger Endelig foreslås det at give boligministeren bemyndigelse til efter samråd  

 med miljøministeren at fastsætte bestemmelser om udvidelse af  

 tilskudsordningen til at omfatte bevaringsværdige bygninger med undtagelse af  

 offentligt ejede bevaringsværdige bygninger, som ikke anvendes til beboelse.
 En bygnings bevaringsværdi kan bestemmes på flere måder:
 For det første gennem bestemmelser i bevarende lokalplaner,  

 byplanvedtægter eller gennem beslutninger i medfør af landsbyggelovens § 43,  

 stk. 1, litra c (beslutninger om bevaring af bebyggelsers ydre fremtræden).
 For det andet gennem de systematiske registreringer af bygningers  

 bevaringsværdi, der er udført for foreløbig ca. 150.000 bygningers  

 vedkommende af Miljøministeriet og en række kommuner i de såkaldte  

 kommuneatlas (SAVE-registreringssystemet), og som omfatter alle bygninger  

 opført før 1940. Disse registreringer, som forudsættes gennemført for flere  

 kommuner, er tilgængelige og operative gennem kommunernes tilknytning til  

 Kommunedata I/S og indgår i bygningsbevaringsregistret, der er koordineret  

 med andre ejendomsdata af Boligministeriets samordningsudvalg.
For de kommuner, der ikke er omfattet af atlaskortlægningsarbejdet, er der  

 etableret mulighed for, at kommunerne på eget initiativ kan foretage en  

 registrering af et delområde i kommunen.
Hertil har Miljøministeriet udsendt  

 en detaljeret vejledning om, hvordan registreringen og vurderingen af  

 bevaringsværdige bygninger kan udføres.
Skema til vurdering af bygningen med  

 BBR-oplysninger påført kan fås hos Kommunedata.
 Det foreslås på denne baggrund, at det i bekendtgørelsen til loven  

 fastsættes, at en udvidet tilskudsmulighed i første omgang afgrænses til:
 - Udvendige bevarings- og forbedringsarbejder på bevaringsværdige  

 bygninger, der er omfattet af gældende bevarende lokalplan, byplanvedtægt  

 eller bestemmelser efter landsbyggelovens § 43, stk. 1, litra c.
- Udvendige bevarings- og forbedringsarbejder på bygninger, der i  

 Miljøministeriets og kommunens bevaringsregistrering SAVE, er klassificeret i  

 bevaringskategorierne 1-4 (kommuneatlas) samt - Udvendige bevarings- og forbedringsarbejder på bygninger beliggende i  

 kommuner for hvilke, der ikke er udarbejdet kommuneatlas og som af  

 kommunalbestyrelsen klassificeres som bevaringsværdige (kategorierne 1-4) i  

 henhold til samme kriterier som ligger til grund for  

 SAVE-registreringssystemet.
 Det er som sædvanlig kommunalbestyrelsen, som fortolker indholdet af  

 bevarende lokalplaner, byplanvedtægter og § 43 beslutninger, og det er  

 ligeledes kommunalbestyrelsen, som for så vidt angår øvrige bevaringsværdige  

 bygninger sikrer, at bevaringsinteressen varetages, og som i bekendtgørelsen  

 til loven om statstilskud til forbedringsarbejder m.v i helårsboliger og  

 fritidsboliger får hjemmel til at kunne stille kvalitative krav i forbindelse  

 med gennemførelsen af tilskudsberettigede arbejder på bygningen svarende til  

 de kvalitative krav, som kommunalbestyrelsen kan stille til gennemførelse af  

 arbejder på bygninger omfattet af bevarende lokalplaner.
Det er på denne baggrund hensigten, at der i bekendtgørelsen etableres en  

 ordning, hvorefter boliger beliggende i bevaringsværdige bygninger hvert år  

 har mulighed for enten at benytte tilskudsordningen i sin nuværende  

 udformning (10.000 kr.'s ordningen) eller at benytte en ordning, der giver  

 mulighed for at opnå max. 50.000 kr. i tilskud til arbejder vedrørende tag  

 (herunder tagrender og skorstene, kviste og tårne), ydermure (herunder  

 facadeudsmykning og arkitektoniske detaljer), vinduer, døre, karnapper,  

 fundamenter samt indgangspartier.
For så vidt angår bygninger, der anvendes  

 til andre formål end beboelse, skal der kunne opnås max. 50.000 kr. pr. 200  

 m2 bruttoetageareal, dog max. 250.000 kr. pr. bygning pr. år, hvilket svarer  

 til det foreslåede vedrørende fredede bygninger.
Tilskuddet beregnes iøvrigt  

 under samme betingelser som efter de nugældende regler.
 De ovenfor nævnte tilskudsberettigede arbejder er beskrevet i  

 Miljøministeriets informationsblade om bygningsvedligeholdelse  

 »Information om bygningsbevaring«, som er opstillet i kommunernes  

 tekniske forvaltninger og som uddeles vederlagsfrit.
Til § 2 Det foreslås, at loven træder i kraft dagen efter bekendtgørelsen i  

 lovtidende, dog foreslås det at § 1, stk. 2, 1. pkt. vedrørende  

 boligministerens bemyndigelse til at fastsætte bestemmelser om, i hvilket  

 omfang tilskud kan ydes til institutioner, foreninger, stiftelser m.v., der  

 indeholder permanente overnatningsmuligheder (affattet ved denne lovs § 1,  

 nr. 2) træder i kraft den 1. juli 1993. Det foreslås endelig, at lovens § 1,  

 stk. 2, 2. pkt. om bemyndigelse til boligministeren efter samråd med  

 miljøministeren til at fastsætte bestemmelser om, i hvilket omfang tilskud  

 kan ydes til bevaringsværdige og fredede bygninger (affattet ved denne lovs §  

 1, nr. 2) træder i kraft den 1. september 1993.
