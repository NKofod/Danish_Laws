I henhold til § 5, stk. 2 og 3, i lov nr. 431 af 13. juni 1990 om gymnasiet mv. fastsættes følgende:
Vejledning af ansøgere og forældre § 1.  Amtsrådet drager omsorg for, at ansøgere og  

 forældre i en skriftlig vejledning og ved orienteringsmøder på  

 gymnasieskolerne orienteres om undervisningstilbud på gymnasieskoler i  

 amtskommunen, og om betingelserne for optagelse i 1. gymnasieklasse.  

 Vejledningen, der udsendes til skolerne til brug ved disses orientering om  

 ungdomsuddannelserne, skal indeholde oplysninger om reglerne for  

 befordringsgodtgørelse, depositumordningen og amtskommunens ordning  

 vedrørende elevbetaling for visse undervisningsmidler.
Vejledningen skal  

 indeholde tilsvarende oplysninger om private gymnasieskoler i amtskommunen,  

 og det skal fremgå, at undervisningen på private gymnasiseskoler ikke er  

 gratis for eleverne.
 Stk. 2.  Amtsrådet skal koordinere orienteringsmøderne  

 dels inden for amtskommunen dels med orienteringsmøder på gymnasieskoler i  

 tilgrænsende amtskommuner, således at ansøgerne får mulighed for at deltage i  

 flere orienteringsmøder inden for en rimelig afstand fra bopælen.
 Stk. 3.  For så vidt angår det storkøbenhavnske område  

 påhviler orienteringen Københavns Amtsråd samt Københavns og Frederiksberg  

 kommuner i fællesskab.
Optagelsesbetingelser § 2.  Optagelse i 1. gymnasieklasse er betinget af, at  

 ansøgeren Stk. 2.  En ansøger, der har afsluttet 10. klasse i  

 folkeskolen, vil kunne optages i 1. gymnasieklasse, når ansøgeren opfylder de  

 betingelser, der er fastsat i stk. 1, nr. 2-5, og i stk. 2. Folkeskolens  

 udvidede afgangsprøve kan dog ved anvendelse af nr. 4 - 5 træde i stedet for  

 folkeskolens afgangsprøve.
 § 3.  Optagelse i 1. gymnasieklasse kan normalt kun  

 ske ved skoleårets begyndelse, men rektor kan i særlige tilfælde optage  

 elever senere.
 § 4.  Med hensyn til optagelse af ansøgere, der ikke  

 opfylder betingelserne i § 2, samt om optagelse senere end i 1.  

 gymnasieklasse henvises til bilag 1.
Ansøgning om optagelse i 1. gymnasieklasse § 5.  Ved ansøgning om optagelse i 1. gymnasieklasse  

 anvendes et skema, der udarbejdes af Undervisnings- og Forskningsministeriet,  

 jf. § 6. Ansøgere, der går i grundskolens 9. eller 10. klasse, afleverer  

 ansøgningsskemaet til disses hidtidige skole, som sender det til den primært  

 søgte gymnasieskole.
Ansøgere, der ikke går i skole, sender ansøgningsskemaet  

 til den søgte gymnasieskole inden for en af Undervisnings- og  

 Forskningsministeriet fastsat frist.
 § 6.  Ansøgningsskemaet forsynes med oplysninger fra  

 den afleverende skole og fra ansøgeren.
Stk. 2.  Den afleverende skole oplyser om Stk. 3.  Ansøgeren oplyser:
 Med hensyn til definition af fortsætter- og begyndersprog henvises til  

 bilag 2.
Stk. 4.  Ansøgere, der har et handicap, som medfører  

 væsentlige vanskeligheder for ansøgeren ved skriftlige og/eller mundtlige  

 præstationer, bilægger ansøgningen en erklæring, der dokumenterer  

 handicappets tilstedeværelse, art og grad.
Erklæringen skal indeholde  

 oplysning om, ved hvilke præstationer handicappet medfører vanskeligheder for  

 ansøgeren, samt om ansøgeren har fået eller søgt særlig undervisning på grund  

 af sit handicap.
Erklæringen skal være afgivet af en, der er sagkyndig med  

 hensyn til det pågældende handicap (skolepsykolog, læge mv.). Ved  

 læseretardering (ordblindhed) skal der altid foreligge erklæring fra en  

 skolepsykolog.
Ansøgning om optagelse på kostafdelinger § 7.  Ønsker en ansøger at blive optaget på  

 kostafdelingen på en gymnasieskole, indsender ansøgeren udover det skema, der  

 er nævnt i §§ 5-6, en særskilt ansøgning til kostskolen med oplysning om,  

 hvilken gymnasieskole, evt. anden kostskole, ansøgeren ønsker at blive  

 optaget på, hvis vedkommende ikke opnår plads på kostskolen.
Stk. 2.  Ved ansøgning om optagelse som kostelev på en  

 kostskole anvendes et skema, der rekvireres fra den kostskole, man primært  

 søger optagelse på.
Ansøgningen indsendes til kostskolen, jf. stk. 1, inden  

 den frist, der er fastsat i henhold til § 5, stk. 1.
 Stk. 3.  Rektor træffer afgørelse om tildeling af  

 kostelevpladser på kostskolerne.
 Stk. 4.  Med hensyn til betalingen for ophold på  

 offentlige kostafdelinger ved gymnasieskoler henvises til bekendtgørelsen  

 herom.
 Stk. 5.  Modtager en offentlig kostskole flere ansøgere,  

 end der er plads til, skal rektor sætte sig i forbindelse med de afviste  

 ansøgere med henblik på en eventuel henvisning til een af de øvrige  

 offentlige kostskoler, uanset at det sekundære ønske ikke er en kostskole.
Optagelse § 8.  Så snart resultaterne ved den skriftlige del af  

 folkeskolens afsluttende prøver i dansk og regning/matematik foreligger,  

 indberetter den afleverende skole karaktererne for de ansøgere, der er  

 betegnet »måske egnet« eller »ikke egnet«, til  

 vedkommende gymnasieskole.
Har en ansøger fra 10. klasse ikke indstillet sig  

 til prøve i dansk og/eller regning/matematik, er det de karakter, som  

 ansøgeren har opnået ved den skriftlige del af folkeskolens afgangsprøver i  

 faget/fagene ved afslutningen af 9. klasse, der indberettes.
 Stk. 2.  Har en ansøger, der har indstillet sig til  

 folkeskolens afsluttende prøve i den ordinære prøvetermin i dansk og  

 regning/matematik, på grund af sygdom eller forhold, der må ligestilles  

 hermed, ikke eller kun delvist gennemført de skriftlige prøver, indberettes i  

 steder de årskarakterer, som ansøgeren har opnået i skriftlig dansk og  

 skriftlig regning/matematik, jfr. § 9, stk. 3.
 § 9.  Rektor for den primært ansøgte gymnasieskole  

 træffer afgørelse, om en ansøger kan optages eller må afvises på grundlag af  

 den afleverende skoles udtalelse eller om der først tages stilling hertil  

 efter en optagelsesprøve, efter følgende regler:
 Stk. 2.  En ansøger, der af den afleverende skole er  

 betegnet som »ikke egnet«, og som ikke opfylder de i stk. 1, nr. 3,  

 fastsatte betingelser, kan efter begæring aflægge en optagelsesprøve.  

 Begæring om at aflægge optagelsesprøve efter denne bestemmelse indgives inden  

 den 1. august til rektor.
 Stk. 3.  For ansøgere, der på grund af sygdom eller  

 forhold, der må sidestilles hermed, ikke eller kun delvis har gennemført de  

 skriftlige prøver i dansk og regning/matematik, lægges ansøgerens årskarakter  

 i skriftlig dansk og regning/matematik til grund ved afgørelsen efter stk. 1,  

 jf. § 8, stk. 2, i det omfang, hvori prøverne ikke er gennemført.
 Stk. 4.  Ved bedømmelsen af, om resultatet er  

 tilfredsstillende, tager rektor hensyn til, om en ansøger har et handicap,  

 der medfører væsentlige vanskeligheder for ansøgeren.
 Stk. 5.  Optagelse sker under forudsætning af, at  

 ansøgeren aflægger de mundtlige prøver, der kræves i § 2, jf. dog § 11, stk.  

 2.
§ 10.  Optagelsesprøven, der er mundtlig, aflægges på  

 den gymnasieskole, hvor ansøgeren primært ønsker af blive optaget.
Med hensyn  

 til prøvens forløb henvises til bilag 3.
Stk. 2.  Rektor afgør efter drøftelse med de lærere, der  

 har medvirket ved prøven, om ansøgeren kan optages.
Afgørelsen træffes under  

 hensyntagen til:
 § 11.  Elever, der er optaget uden aflæggelse af en  

 optagelsesprøve, skal ved begyndelsen af skoleåret over for vedkommende  

 gymnasieskole dokumentere, at de har aflagt de prøver, der kræves.
 Stk. 2.  Rektor kan tillade, at en ansøger, der på grund  

 af sygdom eler forhold, der må sidestilles hermed, ikke eller kun delvis har  

 gennemført de mundtlige prøver der kræves, alligevel optages, hvis ansøgeren  

 i øvrigt opfylder betingelserne for optagelse.
Fordeling af ansøgerne § 12.  Ansøgerne optages på den gymnasieskole, de har  

 søgt som deres primære ønske.
Såfremt der er flere primære ansøgere, end en  

 skole kan optage, optages overskydende primære ansøgere i overensstemmelse  

 med deres sekundære ønsker i størst muligt udstrækning.
 Stk. 2.  Fordelingsudvalget, jf. § 13, foretager  

 fordelingen af de optagne ansøgere mellem amtskommunens gymnasieskoler, jf.  

 stk. 1.
 Stk. 3.  Fordelingsudvalget sender ansøgningerne fra  

 ansøgere uden for amtskommunen, der ikke kan optages, til fordelingsudvalget  

 i den amtskommune, henholdsvis det storkøbenhavnske område, hvor ansøgeren er  

 hjemmehørende.
Stk. 4.  Fordelingsudvalget indberetter efter  

 fordelingen det samlede antal klasser ved de offentlige gymnasieskoler og  

 klassernes fordeling på de enkelte gymnasieskoler samt ansøgertallet til de  

 enkelte skoler fordelt på primære og, sekundære ansøgere til Undervisnings-  

 og Forskningsministeriet.
De private gymnasieskoler indberetter på  

 tilsvarende måde.
Undervisnings- og Forskningsministeriet fastsætter nærmere  

 retningslinjer om indberetningen.
 § 13.  I hver amtskommune nedsættes et  

 fordelingsudvalg omfattende rektorerne for de offentlige og private  

 gymnasieskoler i amtskommunen samt 1-3 repræsentanter udpeget af amtsrådet.
 Stk. 2.  I det storkøbenhavnske område nedsættes et  

 fordelingsudvalg for Københavns Kommune, Frederiksberg Kommune og Københavns  

 Amtskommune omfattende rektorerne for de offentlige og private gymnasieskoler  

 i området samt 1-2 repræsentanter udpeget af hver af de kommunale enheder.
 Stk. 3.  Fordelingsudvalget fastsætter selv sin  

 forretningsorden, herunder valg af formand og evt. nedsættelse af et  

 forretningsudvalg.
 § 14.  Amtsrådet fastsætter på grundlag af  

 gymnasieskolernes bygningsmæssige kapacitet det maksimale antal klasser ved  

 den enkelte offentlige gymnasieskole samt det mindste antal elever pr.  

 klasse, skolen er forpligtet til at optage efter ansøgning.
 Stk. 2.  Ændringer i de fastsatte antal efter stk. 1  

 skal med henblik på optagelsen et bestemt år finde sted inden den 1. november  

 i det forudgående år og indberettes til Undervisnings og  

 Forskningsministeriet.
 Stk. 3.  I særlige tilfælde kan amtsrådet pålægge en  

 gymnasieskole en midlertidig overbelægning.
 § 15.  Gymnasieskolens bestyrelse fastsætter det  

 maksimale antal elever i klasserne ved skolen i overensstemmelse med den  

 minimumsramme for klassestørrelser i amtskommunens gymnasieskoler, som  

 amtsrådet fastsætter.
Andre bestemmelser § 16.  Bestemmelserne i §§ 2-11 finder tilsvarende  

 anvendelse ved optagelse af elever i 1. gymnasieklasse ved en privat  

 gymnasieskole.
 § 17.  Bestemmelserne i denne bekendtgørelse finder  

 tilsvarende anvendelse for ansøgere, der søger optagelse i 1. gymnasieklasse  

 i umiddelbar tilslutning til afslutningen af 9. eller 10. klasstrin på en  

 efterskole eller en kommunal ungdomsskole med heltidsundervisning, som  

 forbereder til folkeskolens afsluttende prøver.
Stk. 2.  Bestemmelserne i denne bekendtgørelse finder  

 endvidere tilsvarende anvendelse for ansøgere, der søger optagelse i 1.  

 gymnasieklasse i umiddelbar tilslutning til afslutningen af et 1 eller  

 2-årigt kursus ved et anerkendt privat grundskolekursus.
Optagelsen er dog  

 yderligere betinget af, at ansøgeren har fulgt undervisningnen i enten  

 samtidsorientering eller historie, geografi og biologi.
 § 18.  Klage over afgørelser i henhold til denne  

 bekendtgørelse kan indbringes for Undervisnings- og Forskningsministeriet.  

 Fordelingsudvalgets afgørelser efter § 12 om ansøgernes fordeling på de  

 enkelte gymnasieskoler kan dog ikke indbringes for anden administrativ  

 myndighed.
 § 19.  For ansøgere, som efter § 12, stk. 1, optages  

 på en skole i en amtskommune, hvor den pågældende ikke er hjemmehørende, kan  

 amtskommunen kræve betaling fra den amtskommue, hvor ansøgeren er  

 hjemmehørende.
 Stk. 2.  Betalingen sker årligt på grundlag af  

 elevtalsoplysninger pr. 1. september.
 Stk. 3.  Afgørelser, som amtsrådet træffer i medfør af  

 stk. 1, kan ikke indbringes for Undervisnings- og Forskningsministeriet.
 Stk. 4.  En ansøger er hjemmehørende i den kommune, hvor  

 ansøgeren er tilmeldt folkeregistret, og i den amtskommune, hvor ansøgerens  

 folkeregisterkommune ligger.
 § 20.  Bestemmelserne om amtsrådet i §§ 14 og 19  

 finder tilsvarende anvendelse i Københavns og Frederiksberg kommuner.
 § 21.  For Sorø Akademis Skole træder Undervisnings-  

 og Forskningsministeriet i amtsrådets sted i bestemmelsen i § 14.
 Ikrafttræden mv.
 § 22.  Bekendtgørelsen træder i kraft den 1. januar  

 1991 og anvendes første gang ved optagelse i 1. gymnasieklasse i 1991.  

 Samtidig ophæves bekendtgørelse nr. 417 af 16. september 1985 om optagelse i  

 1. gymnasieklasse med senere ændringer samt cirkulære om optagelse af elever  

 med utraditionel baggrund, merit for ophold ved udenlandske  

 uddannelsesinstitutioner og om optagelsesprøver i gymnasiet af den 10. marts  

 1989 og cirkulære om fortsætter- og begyndersprog af 23. marts 1990.
 Stk. 2.  For så vidt angår optagelsen 1991 skal den  

 bygningsmæssige kapacitet, jf. § 14, stk. 1, fastsættes inden den 1. februar  

 1991.
Undervisnings- og Forskningsministeriet,  

 den 21. november 1990 Bertel Haarder / Steffen Jensen Bilag 1 Bestemmelser om optagelse af ansøgere, som ikke opfylder betingelserne i  

 bekendtgørelsens § 2, samt om optagelse senere end i 1. gymnasieklasse m.v.
 § 1.  Ansøgere, som ikke har haft mulighed for at  

 opfylde optagelseskravene, f.eks. på grund af ophold i udlandet eller  

 udenlandsk baggrund, kan optages i 1. gymnasieklasse, hvis rektor for den  

 primært ønskede skole skønner, at vedkommende har den nødvendige faglige og  

 sproglige baggrund for at gennemføre uddannelsen på den normerede tid.  

 Ansøgeren kan evt. henvises til en optagelsesprøve.
 Stk. 2.  Det er en forudsætning for optagelsen, at  

 eleven efter studentereksamen vil have opnået et niveau i tysk eller fransk,  

 som mindst svarer til folkeskolens afgangsprøve i faget, f.eks. ved at eleven  

 har valgt et af sprogene som begyndersprog eller aflægger folkeskolens  

 afgangsprøve i eet af sprogene inden udgangen af 3. gymnasieklasse.
§ 2.  For ansøgere, som ikke kommer direkte fra  

 grundskolen, gælder de normale optagelsesbetingelser, idet en eventuel  

 egnethedserklæring fra folkeskolen bevarer sin gyldighed i tre år, og  

 ansøgerne behandles i overensstemmelse hermed.
Rektor for den primært ansøgte  

 skole kan dog i alle tilfælde henvise ansøgeren til en optagelsesprøve.
Stk. 2.  For ansøgere, som ikke har en  

 egnethedserklæring fra folkeskolen, afholdes en optagelsesprøve, idet rektor  

 dog her også skal tage ansøgerens beskæftigelse i perioden efter folkeskolen  

 i betragtning ved vurderingen af ansøgerens egnethed.
Rektor træffer  

 afgørelse om optagelse ud fra en helhedsvurdering af ansøgeren.
 Stk. 3.  Elever fra Europaskolerne, som er oprykket i  

 Europaskolens 5. klasse, kan optages i gymnasiet uden optagelsesprøve.
 § 3.  Ansøgere fra friskoler, private grundskoler og  

 efterskoler, som ikke forbereder til folkeskolens afgangsprøver, kan optages  

 efter en optagelsesprøve, idet rektor også skal tage den afleverende skoles  

 beskrivelse af eleven i betragtning ved vurderingen af ansøgerens egnethed.
Stk. 2.  Der dispenseres kun fra kravet om folkeskolens  

 afgangsprøver, og ikke fra kravet om forkundskaber svarende hertil, herunder  

 kravet om 9 års skolegang og om, at der er fulgt undervisning i tysk eller  

 fransk på 7.-9. klassetrin, ligesom ansøgere til matematisk linje skal have  

 modtaget undervisning i fysik svarende til folkeskolens 9. klasse.
Rektor  

 træffer afgørelse om optagelse ud fra en helhedsvurdering af ansøgeren.
 § 4.  Rektor kan optage elever senere i forløbet, hvis  

 det, eventuelt efter faglige prøver, vurderes, at ansøgeren har de nødvendige  

 forkundskaber til at kunne følge undervisningen på det klassetrin, hvor  

 vedkommende optages, jf. her især kravet om tysk eller fransk, jf. § 1.
 Stk. 2.  Ansøgere fra andre nordiske lande, fra  

 Europaskolerne og fra internationale skoler, som giver undervisning efter  

 reglerne for International Baccalaureate, optages normalt på et sådant  

 klassetrin, at de kan fuldføre deres uddannelse uden forsinkelse.
Stk. 3.  Det er en forudsætning for indstilling til  

 studentereksamen, at eleven har gennemført mindst to års undervisning i  

 gymnasieskolen.
Stk. 4. Rektor kan eventuelt dispensere fra  

 undervisning og årskarakter i de fag, der afsluttes efter 1. gymnasieklasse  

 under forudsætning af, at eleven enten kan dokumentere at have modtaget  

 undervisning i faget på tilsvarende niveau (f.eks. ved en udenlandsk  

 uddannelsesinstitution) eller aflægger prøve i faget.
Karakteren for prøver  

 aflagt efter denne bestemmelse indgår i elevens eksamenskarakterer, men  

 prøven tæller ikke med i elevens samlede prøveantal på 10 prøver som led i  

 studentereksamen.
Rektor kan endvidere tillade, at en elev følger  

 undervisningen i et manglende fag på et andet klassetrin.
Bilag 2 Definition af fortsætter- og begyndersprog.
 § 1.  Elever, som har gennemført tre års undervisning  

 i tysk optages på hold med fortsættersproget, og elever, som ikke har  

 gennemført denne undervisning optages på hold med begyndersproget.
 § 2.  Elever, der har gennemført undervisning i  

 fransk, som afslutter med en prøve, der svarer til folkeskolens afgangsprøve  

 i tysk, optages i gymnasiet på hold med fransk som fortsættersprog.
 Stk. 2.  I alle andre tilfælde optages eleverne på hold  

 med fransk som begyndersprog.
 § 3.  Elever, som i tysk eller fransk opfylder  

 betingelserne for optagelse på fortsætterhold, kan ikke optages på  

 begynderhold i dette sprog.
§ 4.  Elever på sproglig linje som undtagelsesvis  

 opfylder betingelserne for optagelse på fortsætterhold såvel i tysk som i  

 fransk, kan følge undervisning i begge sprog på fortsætterhold, idet det ene  

 erstatter begyndersproget.
Disse elever kan imidlertid ikke vælge begge  

 fortsættersprog som valgfag på højt niveau.
Bilag 3 Om optagelsesprøven til 1.g.
 Optagelsesprøven har til formål at undersøge, om eleven er i besiddelse af  

 en sådan modenhed og indsigt, at eleven må forventes at kunne følge  

 undervisningen i gymnasiet på tilfredsstillende måde og fuldføre uddannelsen  

 på normal tid.
Samtlige elever, der skal til optagelsesprøve, prøves i dansk.
Herudover  

 prøves ansøgerne til sproglig linje i engelsk og tysk eller fransk og  

 ansøgere til matematisk linje i matematik samt fysik og kemi.
Det medvirker to lærere i hvert fag ved optagelsesprøven.
Prøvens form er  

 for hvert fags vedkommende en samtale af ca. et kvarters varighed.
Hvor  

 prøven har udgangspunkt i en ulæst tekst, gives eleven 5-10 minutter til en  

 orienterende gennemlæsning.
 Eleven skal forud for prøven orienteres om indeholdet af denne.
 I dansk har samtalen som grundlag en kort ulæst tekst.
I engelsk og tysk eller fransk tager samtalen udgangspunkt i en ulæst og i  

 fornødent omfang glosseret tekst på ca. 1/4 side.
Tekststykkets sværhedsgrad  

 bør svare til niveauet i grundskolens 9. klasse.
Samtalen bør hovedsagelig  

 foregå på det pågældende sprog.
Oversættelse til dansk at enkelte sætninger  

 kan indgå, og der kan, eventuelt i forbindelse hermed, stilles spørgsmål om  

 elementære grammatiske begreber.
I matematik og i fysik og kemi vil det være naturligt, at prøven indledes  

 ved, at eleven redegør for, hvad denne har arbejdet med i det forløbne  

 skoleår.
Samtalen kan herefter dreje sig om nogle af disse faglige emner.
Til  

 belysning kan der i samtalen i matematik indgå løsning af opgaver med enkel  

 problemstilling.
I fysik og kemi kan eksperimentelt arbejde indgå.
For  

 elever, der ikke kommer direkte fra grundskolen, tages udgangspunkt i stof  

 fra 9. klasse.
For alle fag gælder, at samtalen skal belyse elevens generelle faglige  

 modenhed og forståelse for arbejdet med faget.
Prøven er således ikke primært  

 en færdighedsprøve, der tester specifikke faglige færdigheder.
