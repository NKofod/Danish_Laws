Nævnet giver afslag på foreningens ansøgning om tilladelse til lokal  

 radiovirksomhed med den begrundelse, at der ikke er tale om en selvstændig  

 ledelse af foreningen.
Udvalget fandt ud fra det oplyste i sagen, at der ikke  

 var tilstrækkeligt grundlag for på forhånd at antage, at ansøgeren ikke ville  

 udfolde selvstændig programvirksomhed.
Udvalget traf derfor afgørelse om, at  

 nævnet skulle genoptage behandlingen af ansøgningen.
Udvalget vedr.
Lokal Radio og TV har på sit møde den 15. december 1992  

 behandlet en klage af 23. oktober 1992 fra Lokalradioforeningen i Ballerup,  

 v/Steen Breiner, Ballerup, over afslag på ansøgning om sendetilladelse til  

 lokal radiovirksomhed.
Afgørelsen er truffet af Det Lokale Radionævn i  

 Ballerup på et møde den 20. oktober 1992 og meddelt i brev af 28. oktober  

 1992. Udvalget vedr.
Lokal Radio og TV har behandlet sagen på grundlag af  

 følgende oplysninger: I brev af 28. oktober 1992 begrunder nævnet afslaget  

 med, at man efter fornyet behandling af foreningens ansøgning, ikke finder,  

 at der ud fra en samlet vurdering er tale om en selvstændig ledelse af  

 foreningen og dermed ikke om selvstændig programvirksomhed.
I nævnets  

 vurdering af ansøgningen har det bl.a. indgået, at foreningens næstformand er  

 anført som næstformand i en anden radio i Herlev, at der er uklarhed med  

 hensyn til den person, der tidligere var oplyst at være foreningens sekretær,  

 og som tillige er anført som formand for Herlev radioen.
Nævnet har ikke  

 modtaget underretning om afholdelsen af en generalforsamling i oktober 1992,  

 hvor en udskiftning skulle have fundet sted.
Ifølge foreningens egne  

 vedtægter er bestyrelsen således ikke fuldtallig, at formanden for foreningen  

 efter nævnets skøn stadigvæk har tilknytning til den daglige ledelse af  

 Herlev Radioen og derudover optræder som kontaktperson for denne, at  

 foreningens navn og ramme for programfladen minder om Herlev Radioens og en  

 radio i Gladsaxe, som dog ikke sender.
I brev af 23. oktober 1992 klager  

 foreningen over afgørelsen, som klager ikke finder respekterer den af  

 nærværende udvalg trufne afgørelse af 24. august 1992, hvorved nævnets  

 afgørelse om at nægte klageren sendetilladelse blev tilsidesat, og nævnet  

 pålagt at behandle sagen på ny.
I nævnets udtalelse af 18. november 1992  

 fastholdes afslaget.
Det anføres supplerende af nævnet, at efter hvad der er  

 blevet oplyst af Herlev nævnet findes det ikke godtgjort, at der ikke længere  

 skulle være personsammenfald på bestyrelsesniveau og personer med fælles  

 interesser hos Herlev Radioen og Lokalradioforeningen i Ballerup.
I  

 materialet om Herlev Radioen bemærker nævnet, at der ikke er sket ændringer i  

 bestyrelsessammensætningen, men at radioen blot har skiftet navn.
I brev af  

 25. november 1992 oplyser klager, at Herlev Radioen pr. 1. oktober 1992 er  

 ophørt med at eksistere.
Derudover gør klager gældende, at med hensyn til  

 spørgsmålet om personsammenfald på bestyrelsesniveau mellem Herlev Radioen og  

 Lokalradioforeningen i Ballerup var dette bragt til ophør allerede på  

 tidspunktet for nævnets første behandling af foreningens ansøgning den 4. maj  

 1992. Denne oplysning støttes af en skriftlig erklæring fra Herlev nævnet af  

 23. oktober 1992 til klager.
Med hensyn til spørgsmålet om afholdelsen af  

 generalforsamling i Lokalradioforenigen i Ballerup bekræfter klager, at der  

 endnu ikke har været afholdt generalforsamling: men at der efter at nævnet  

 har truffet sin afgørelse, er indkaldt til møde den 4. december 1992.  

 Udvalget vedr.
Lokal Radio og TV skal herefter udtale: Således som sagen  

 foreligger oplyst - herunder erklæringen af 23. oktober 1992 fra  

 Lokalradionævnet i Herlev Kommune - findes der ikke tilstrækkeligt grundlag  

 for på forhånd at antage, at klageren ikke vil udfolde selvstændig  

 programvirksomhed.
Under forudsætning af, at klageren efter afholdelsen af  

 den nævnte generalforsamling dokumenterer at opfylde de formelle betingelser  

 for at opnå en sendetilladelse, bør nævnet derfor genoptage behandlingen af  

 klagerens ansøgning med henblik på at give tilladelsen.
Udvalget træffer  

 derfor følgende afgørelse: Det lokale Radionævn i Ballerup skal genoptage  

 behandlingen af klagerens ansøgning.
Såfremt tilladelsen ikke er meddelt  

 klageren inden d. 15. januar 1993, skal udvalget udbede sig nævnets  

 begrundelse herfor, således at udvalget i så fald kan behandle sagen på ny på  

 udvalgets næste møde d. 19. januar 1993.
