§ 1 I bekendtgørelse nr. 524 af 19. juni 1992 om unges farlige arbejde  

 foretages følgende ændringer:
 1. Som ny § 16 indsættes under samme overskrift:
 » § 16.  Unge må ikke deltage i egentlige  

 pengetransporter.
 Stk. 2.  Ved arbejde i åbningstiden i bagerbutikker,  

 kiosker, grillbarer, videobutikker, tankstationer og lignende må unge ikke  

 beskæftiges mellem kl. 18.00 og kl. 6.00 på hverdage og mellem kl. 14.00 og  

 kl. 6.00 på lørdage, søn- og helligdage, medmindre den unge arbejder sammen  

 med en person over 18 år, jf. dog bekendtgørelse nr. 465 af 25. oktober 1985  

 om unges aften- og natarbejde.
 Stk. 3.  Ved arbejde omfattet af stk. 2, og hvor  

 arbejdet foregår i et storcenter, må den unge dog beskæftiges alene eller  

 sammen med andre unge inden for storcentrets almindelige åbningstid mellem  

 kl. 18.00 og kl. 20.00 på hverdage og mellem kl. 14.00 og kl. 20.00 på  

 lørdage, søn- og helligdage, hvis der i storcentret i disse perioder enten  

 foretages hyppig patruljering af sikkerhedsvagter, eller hvis arbejdet i  

 butikken foregår under anden form for overvågning.
 Stk. 4.  Ved arbejde, hvor unge beskæftiges i  

 åbningstiden i butikker, der er isoleret beliggende i et område uden  

 almindelig færdsel, finder stk. 2 tilsvarende anvendelse.
Stk. 5.  Ved arbejde i øvrigt, der indebærer en særlig  

 risiko for vold, må unge ikke beskæftiges, medmindre den unge arbejder sammen  

 med en person over 18 år.« 2. Som nyt stykke 3 i § 23 indsættes:
»Stk. 3.  Arbejdstilsynet kan efter høring af det  

 stedlige politi kun tillade fravigelse fra bestemmelsen i § 16, stk. 2, hvis  

 arbejdsgiveren godtgør, at arbejdsforholdene er sikre, under hensyntagen til  

 bl.a. arbejdsstedets beliggenhed, arbejdsstedets indretning og de trufne  

 sikkerhedsforanstaltninger.
I tilladelsen skal angives, inden for hvilke  

 tidspunkter, den unge må arbejde alene.« 3. Bilag 3 ændres som anført i bilag til denne  

 bekendtgørelse.
§ 2 Bekendtgørelsen træder i kraft den 1. september 1995.
Arbejdsministeriet, den 25. juli 1995 Jytte Andersen / Niels Ole Andersen Bilag I bilag 3 indsættes som nyt pkt. 2:
