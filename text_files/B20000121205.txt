Bekendtgørelse om gruppefritagelse for  

 kategorier af  

 forsknings- og udviklingsaftaler I medfør af konkurrencelovens § 10, jf.  

 lovbekendtgørelse nr. 687 af 12. juli 2000, fastsættes:
 § 1. Den danske tekst af Kommissionens forordning  

 (EF) nr. 2659/2000 af 29. november 2000 om anvendelse af EF-traktatens  

 artikel 81, stk. 3, på kategorier af forsknings- og  

 udviklingsaftaler, finder tilsvarende anvendelse på aftaler omfattet af  

 konkurrencelovens § 6, stk. 1, jf. stk. 3. Dog finder artikel  

 7 - 9 i forordning nr. 2659/2000 ikke anvendelse.
 Stk. 2. Forordningen er optrykt som bilag til denne  

 bekendtgørelse.
§ 2. I artikel 1 i forordning (EF) nr. 2659/2000  

 skal »traktatens artikel 81, stk. 3« forstås som en henvisning til  

 »konkurrencelovens § 10«, og »traktatens artikel 81, stk. 1« skal  

 forstås som en henvisning til »konkurrencelovens § 6,  

 stk. 1«.
I artikel 1 - 2 skal »forordning« forstås som  

 »bekendtgørelse«.
I artikel 4 - 5 skal »fællesmarkedet« og  

 »Fællesskabet« forstås som »det danske marked«.
§ 3. Erhvervsministeren kan efter indstilling fra  

 Konkurrencerådet tilbagekalde en fritagelse efter denne  

 bekendtgørelse, hvis Konkurrencerådet i et konkret  

 tilfælde konstaterer, at en forsknings- og udviklingsaftale, der er  

 omfattet af fritagelsen efter denne bekendtgørelse, alligevel har  

 virkninger, som er uforenelige med betingelserne i konkurrencelovens  

 § 8, stk. 1, og navnlig når 1)	forsknings- og udviklingsaftalen i væsentlig grad  

 vanskeliggør tredjemands gennemførelse af forskning og  

 udvikling på det relevante område som følge af den  

 begrænsede forskningskapacitet, der er til rådighed  

 andetsteds, 2)	forsknings- og udviklingsaftalen som følge af den  

 særlige struktur på udbudssiden i væsentlig grad  

 vanskeliggør tredjemands adgang til markedet for  

 aftaleprodukterne, 3)	aftaleparterne uden objektiv gyldig grund ikke udnytter resultaterne  

 af den fælles forskning og udvikling, 4)	aftaleprodukterne ikke på det danske marked eller en  

 væsentlig del heraf er udsat for effektiv konkurrence fra identiske  

 produkter eller produkter, som på grund af deres egenskaber, pris og  

 anvendelsesformål af brugerne anses for at svare dertil, eller 5)	den effektive konkurrence inden for forskning og udvikling på  

 et bestemt marked vil blive udelukket som følge af forsknings- og  

 udviklingsaftalen.
 § 4. I perioden fra den 1. januar 2001 til den 30.  

 juni 2002 finder forbudet i konkurrencelovens § 6, stk. 1, jf.  

 stk. 3, ikke anvendelse på aftaler, der allerede var i kraft den  

 31. december 2000, som ikke opfylder betingelserne for fritagelse efter denne  

 bekendtgørelse, men som opfylder betingelserne for fritagelse efter  

 bekendtgørelse nr. 1005 af 16. december 1997 om gruppefritagelse for  

 kategorier af aftaler vedrørende forskning og udvikling.
 § 5. Bekendtgørelsen træder i kraft  

 den 1. januar 2001, og gælder indtil den 31. december 2010.
