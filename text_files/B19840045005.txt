 I medfør af § 6, nr. 1 og 2, § 11, stk. 2, § 45, stk. 3, § 56, § 69 b og §  

 83, stk. 2, i lov om miljøbeskyttelse, jfr. lovbekendtgørelse nr. 663 af 16.  

 december 1982, fastsættes:
Bekendtgørelsens område § 1.  Ved varmeindvindingsanlæg forstås i denne  

 bekendtgørelse anlæg, herunder varmepumpeanlæg, der indvinder vand og på  

 mekanisk eller anden måde overfører varmeenergi fra dette til et eller flere  

 opvarmningssystemer.
 Stk. 2.  Bestemmelserne i denne bekendtgørelse finder  

 ikke anvendelse på anlæg, der etableres efter reglerne i lov nr. 293 af 10.  

 juni 1981 om anvendelse af Danmarks undergrund.
Stk. 3.  Bekendtgørelsen fastsætter regler for  

 tilladelse til afledning af afkølet vand fra sådanne anlæg til jorden gennem  

 boringer, nedsivningsanlæg eller andre indretninger og ved udledning i  

 vandløb, søer, andre ferske vande eller havet.
Endvidere fastsættes regler  

 for anlæggenes drift og for tilsyn og kontrol med anlæggene.
Almindelige bestemmelser om tilladelse til  

 afledning § 2.  Ingen må etablere eller benytte et anlæg til  

 afledning af afkølet vand fra et varmeindvindingsanlæg, forinden der er  

 meddelt tilladelse til afledning efter reglerne i denne bekendtgørelse.
§ 3.  Tilladelse meddeles af amtsrådet.
Ansøgning om  

 tilladelsen indgives til kommunalbestyrelsen, der videresender ansøgningen  

 med sine bemærkninger.
 Stk. 2.  I hovedstadsområdet varetager hovedstadsrådet  

 de opgaver, som ved bekendtgørelsen er henlagt til amtsrådene.
 § 4.  Meddelte tilladelser til afledning kan siden  

 tilbagekaldes efter reglerne i miljøbeskyttelsesloven.
 § 5.  Medfører bortfaldet af en tilladelse til  

 vandindvinding, eller bortfaldet af en tilladelse til afledning, at  

 varmeindvindingsanlægget ikke benyttes, kan amtsrådet påbyde, at indvindings-  

 og afledningsdelen skal nedtages uden erstatning.
Vilkår for etablering af et afledningsanlæg § 6.  Tilbageføring af vand fra et  

 varmeindvindingsanlæg til undergrunden må kun finde sted, hvis vandet i  

 anlægget er indvundet fra undergrunden.
Afledningen må endvidere kun finde  

 sted, hvis der efter amtsrådets skøn ikke vil ske en uhensigtmæssig  

 vandudveksling mellem forskellige grundvandstyper.
 Stk. 2.  Der må ikke gives tilladelse til afledning til  

 undergrunden nærmere end 75 m fra et indvindingsanlæg, der indvinder  

 grundvand til drikkevandsforsyning.
§ 7.  Tilladelse til afledning til undergrunden må kun  

 gives, hvis det ud fra en forud foretaget beregning kan vurderes, Stk. 2.  Bestemmelsen i stk. 1, litra b), kan dog  

 fraviges for de grundvandsmagasiner, som ikke skal benyttes til indvinding  

 til almene vandforsyningsanlæg.
 § 8.  Indvindings- og afledningsboringer skal udføres  

 i overensstemmelse med miljøministeriets bekendtgørelse nr. 4 af 4. januar  

 1980 om udførelse af boringer efter grundvand.
Stk. 2.  Vandindtag fra og udløb til søer og moser skal  

 være placeret vandret og i samme dybde.
I vandløb skal vandindtag og udløb  

 være placeret på en sådan måde, at der ikke sker væsentlige ændringer i  

 vandløbets fysiske udformning, og således at der ikke skabes gener for  

 fiskenes vandring.
 § 9.  Ethvert varmeindvindingsanlæg skal være forsynet  

 med en hane til udtagning af prøver af det vand, der indvindes og afledes.
§ 10.  I varmeindvindingsanlæg, hvor der benyttes  

 fordamper, skal den del af fordamperen, der berører vandet, være udført uden  

 samlinger.
Fordamperen skal være udført af kobber eller rustfrit stål efter  

 amtsrådets nærmere bestemmelse.
 Stk. 2.  Til brug for afgørelsen om materialespørgsmålet  

 skal ansøgeren efter amtsrådets anvisning lade foretage en analyse af det  

 vand, der agtes indvundet til anlægget.
 Stk. 3.  Amtsrådet kan efter udtalelse fra  

 miljøstyrelsen tillade brugen af andre materialer.
 § 11.  Anlæg, der benytter varmepumpe, skal være  

 udstyret med en effektiv lavtrykspressostat.
 Stk. 2.  Anlæg, der benytter varmepumpe med en total  

 oliefyldning større end 1 kg i samme kølekredsløb, skal være forsynet med en  

 effektiv olieudskiller i serie med kompressorens trykrør.
 § 12.  Som kølemidler i varmepumper må kun anvendes de  

 stoffer, som i ISO/ R 817 er anført under R 12, R 22 eller R 502, og stoffer,  

 som er godkendt af miljøstyrelsen.
 § 13.  Hvis nogen del af et varmeindvindingsanlæg skal  

 etableres på fremmed ejendom, skal etableringen være sikret ved tinglyst  

 deklaration.
 § 14.  I sin tilladelse skal amtsrådet fremhæve de  

 vilkår, der gælder for anlægget efter §§ 8-13.
 Stk. 2.  Amtsrådet kan stille yderligere vilkår for  

 etablering af anlægget.
Vilkår for drift af et  

 varmeindvindingsanlæg § 15.  Ved afledning fra varmeindvindingsanlæg til  

 vandløb, søer, moser eller andre ferske vande må der maksimalt ske en  

 sænkning af temperaturen på 5 grader C fra indløb til afløb i  

 varmeindvindingsanlægget.
Afløbstemperaturen må aldrig være under 2 grader C.
§ 16.  3 måneder og igen 1 år efter anlæggets  

 ibrugtagning skal der efter amtsrådets anvisning foretages en analyse af det  

 vand, der afledes fra varmeindvindingsanlægget, for indhold af de stoffer,  

 der kan opløses fra de vandberørte dele af anlægget.
For anlæg med varmepumpe  

 skal tillige analyseres for eventuelt udslip af kompressorolie.
 Stk. 2.  Kopier af analyseattesterne skal indsendes til  

 kommunalbestyrelsen og amtsrådet.
 Stk. 3.  Anlægsejerne skal lade analyseattesterne  

 opbevare i mindst 5 år.
 § 17.  Et varmeindvindingsanlæg skal mindst en gang  

 årligt ved anlægsejerens/ brugerens foranstaltning efterses af en sagkyndig i  

 varmeindvindingsanlæg efter amtsrådets nærmere bestemmelser.
 § 18.  Viser det sig ved eftersynet eller på anden  

 måde, at driften af varmeindvindingsanlægget er unormal, eller der er  

 mistanke om, at den er unormal, jfr. § 22, skal anlæggets ejer/ bruger straks  

 indberette forholdet til kommunalbestyrelsen.
§ 19.  For ethvert varmeindvindingsanlæg skal  

 anlægsejeren oprette en kontrolbog.
Amtsrådet kan foreskrive, hvilke  

 oplysninger kontrolbogen skal indeholde.
Stk. 2.  I bogen skal anlægsejeren/ brugeren indføre  

 alle forhold af betydning for anlægget, herunder oplysninger om ændringer af  

 anlægget, om unormal drift eller mistanke om unormal drift og om  

 indberetninger til og påbud fra kommunalbestyrelsen.
Ved eftersyn i medfør af  

 § 17 skal den sagkyndige foretage notat om eftersynet i kontrolbogen.
 Stk. 3.  Kontrolbogen skal opbevares mindst 5 år efter,  

 at bogen er udskrevet eller anlægget er ophørt.
 § 20.  I sin tilladelse skal amtsrådet fremhæve de  

 driftsforskrifter, der gælder efter §§ 15-19.
 Stk. 2.  Amtsrådet kan i tilladelsen stille yderligere  

 vilkår for anlæggets drift.
Tilsyn § 21.  Kommunalbestyrelsen fører tilsyn med, at  

 varmeindvindingsanlæg ikke udsætter grundvandet eller vandet i vandløb, søer,  

 moser, andre ferske vande eller havet m.v. for kemisk eller termisk  

 forurening.
 Stk. 2.  Kommunalbestyrelsen og personer, som  

 kommunalbestyrelsen har bemyndiget til at udføre tilsynet, har mod  

 forevisning af legitimation adgang til offentlige og private ejendomme for at  

 tilvejebringe oplysninger til brug for tilsynet samt bemyndigelse til at  

 træffe de til forebyggelse eller fjernelse af forurening nødvendige  

 foranstaltninger.
 § 22.  Finder kommunalbestyrelsen, at et anlæg ikke  

 fungerer tilfredsstillende, kan den med angivelse af en tidsfrist give  

 ejeren/ brugeren de påbud om foranstaltninger til forebyggelse eller  

 imødegåelse af forurening, som den finder fornødne, herunder at anlægget ikke  

 må bruges.
 Stk. 2.  Udgifterne ved opfyldelsen af påbuddet påhviler  

 den, til hvem påbuddet er givet.
 § 23.  Kommunalbestyrelsen skal underrette amtsrådet  

 om meddelte påbud.
 Stk. 2.  Endvidere skal kommunalbestyrelsen til  

 amtsrådet videregive alle oplysninger, som kommunalbestyrelsen kommer i  

 besiddelse af angående utætheder på varmevekslere og overskridelser af  

 fastsatte temperaturkrav.
 § 24.  Hvis et påbud efter § 5 eller § 22 ikke  

 efterkommes inden for den fastsatte frist, kan kommunalbestyrelsen lade  

 foranstaltningen udføre for den pågældendes regning.
Bestemmelser om afgørelser og klager § 25.  Amtsrådets og kommunalbestyrelsens afgørelser  

 efter bekendtgørelsen skal træffes i overensstemmelse med reglerne i kapitel  

 10 i lov om miljøbeskyttelse.
 Stk. 2.  Afgørelserne kan påklages til miljøstyrelsen  

 efter reglerne i miljøbeskyttelseslovens kapitel 11. Miljøstyrelsens  

 afgørelser kan ikke påklages til anden administrativ myndighed.
Straf § 26.  Overtrædelse af § 2, § 6, stk. 1, §§ 8-13 og §§  

 15-19 og tilsidesættelse i øvrigt af vilkår for en tilladelse efter  

 bekendtgørelsen straffes med bøde, medmindre højere straf er forskyldt efter  

 den øvrige lovgivning.
Det samme gælder for overtrædelser af påbud efter §§ 5  

 og 22.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Ikrafttrædelse og overgangsbestemmelser § 27.  Denne bekendtgørelse træder i kraft den 15.  

 september 1984.
§ 28.  Varmeindvindingsanlæg, der er tilladt inden  

 bekendtgørelsens ikrafttræden, skal inden 1. juli 1985 bringes i en sådan  

 stand, at de opfylder bekendtgørelsens krav.
Amtsrådet kan dog tillade  

 afvigelser herfra efter en konkret vurdering.
Miljøstyrelsen skal underrettes  

 om sådanne dispensationer.
