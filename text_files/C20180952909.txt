Cirkulære om dispositionsbegrænsninger for 2018 § 1. Med virkning for finansåret 2018 gennemføres en begrænsning af ministeriernes dispositionsadgang over de på finansloven opførte bevillinger.
Dispositionsbegrænsningen vedrører finansiering af regeringens handlingsplan til fremme af danskere i EU.
§ 2. Der foretages en fordobling af puljen til lønrefusion mv. for nationale eksperter udsendt til EUs institutioner.
I forbindelse hermed nedsættes ministeriernes driftsrammer med de i bilag 1 viste beløb.
 § 3. Dispositionsbegrænsningen skal udvises som et mindreforbrug på forslag til tillægsbevillingslov for 2018. Dispositionsbegrænsningen skal i TB-oversigterne kategoriseres under Dispositionsbegrænsninger med følgende tekst: »Fremme af danskere i EU«.
 § 4. Finansministeriet kan i særlige tilfælde dispensere fra bestemmelserne i § 2.
