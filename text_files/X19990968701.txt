Nyt om arbejdsskader - livstruende sygdomme -  

 hastebehandling Baggrund Lov om sikring mod følger af arbejdsskader  

 indeholder frister for, hvor hurtigt der skal træffes afgørelse  

 i arbejdsskadesager.
Styrelsen behandler som hovedregel sagerne i den  

 rækkefølge, anmeldelserne modtages i styrelsen.
Det sker  

 naturligvis for alt andet lige at sikre borgerne samme behandling.
Uanset dette ligebehandlingsprincip prioriterer styrelsen  

 sagerne i et vist omfang, selv om det betyder, at et senere anmeldt  

 tilfælde behandles forud for tidligere anmeldte.
Denne prioritering  

 foretages ud fra individuelle hensyn.
 En sådan opprioritering sker typisk, fordi styrelsen  

 bliver opmærksom på, at skadelidte er så alvorligt syg, at  

 døden må anses for nært forestående.
 Opprioriteringen sker for at forhindre, at den almindelige  

 sagsbehandlingstid bliver årsag til, at skadelidte ikke når at  

 få en afgørelse i sin sag.
Eksempel på en sagstype, der hastebehandles Kræftlidelsen mesotheliom er en lidelse, hvor  

 skadelidte efter diagnosticering normalt har et meget begrænset tidsrum  

 tilbage at leve i.
 Når styrelsen får en anmeldelse af en  

 erhvervssygdom, hvor diagnosen angives som mesotheliom,  

 iværksættes hastebehandling derfor altid med det samme.
Det betyder, at alle nødvendige sagsskridt  

 udføres på en sådan måde, at sagen kan  

 afgøres hurtigst muligt.
Det vil sige, at sagsbehandleren ringer og  

 faxer i stedet for at sende breve samt at alle, der kontaktes i forbindelse  

 med sagsoplysningen, gøres opmærksom på, at sagen  

 haster.
Kommentar Styrelsen vælger altså i særlige  

 tilfælde at opprioritere behandlingen af visse sager.
 Det er en meget væsentlig forudsætning for at  

 styrelsen kan behandle disse sager forud for andre sager, at styrelsen  

 får de relevante oplysninger om, at skadelidte har en livstruende  

 sygdom.
 Yderligere oplysninger kan fås hos kontorchef Ole  

 Pontoppidan.
