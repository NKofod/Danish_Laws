 Efter § 13, stk. 1, nr. 2, § 14 og § 15, stk. 2, i lov nr. 115 af 31.  

 marts 1982 om biavl fastsættes:
 § 1.  Levende bier, herunder bidronninger, må ikke  

 flyttes fra Jylland og Fyn med omliggende øer til øerne øst for Storebælt,  

 til Samsø eller til Anholt.
 Stk. 2.  Det i stk. 1 nævnte forbud omfatter tillige  

 flytning af yngeltavler.
 Stk. 3.  Levende bier, herunder bidronninger, samt brugt  

 biavlsmateriel og vokstavlebygning må ikke flyttes til Bornholm eller til  

 Læsø.
 § 2.  Statens Bisygdomsnævn kan tillade, at  

 avlsdronninger med ledsagebier undtages fra forbudet i § 1, såfremt en  

 undersøgelse har vist, at de pågældende bier ikke er angrebet af Varroamider.
 § 3.  Overtrædelse af § 1 straffes med bøde.
 § 4.  Bekendtgørelsen træder i kraft den 1. maj 1989.
 Stk. 2.  Samtidig ophæves bekendtgørelse nr. 206 af 14.  

 april 1986 om forbud mod flytning af bier m.v.
