Fremsat den 20. februar 2001 af  

 Peter Skaarup (DF),  

 Kristian Thulesen Dahl (DF) og Pia Kj&aelig  

 ;rsgaard (DF) Forslag til folketingsbeslutning om at lukke ejendomme eller lejemål, hvorfra der  

 udgår kriminelle aktiviteter Folketinget pålægger regeringen inden udgangen  

 af indeværende folketingsår at fremsætte de  

 nødvendige lovforslag samt foretage de fornødne administrative  

 ændringer, der giver politiet beføjelse til at lukke ejendomme  

 eller lejemål, hvorfra der udgår kriminelle aktiviteter.
Bemærkninger til forslaget Forslagsstillerne er af den opfattelse, at  

 der skal gøres en effektiv indsats mod bordeller og de såkaldte  

 hashklubber.
Hashklubberne bliver mere og mere udbredte, og de danner  

 baggrund for en organiseret handel med hash og anden narkotika.
 Beslutningsforslaget pålægger regeringen inden  

 udgangen af indeværende folketingsår at fremsætte forslag,  

 der giver politiet beføjelse til at lukke ejendomme eller  

 lejemål, hvorfra der udgår kriminelle aktiviteter.
Bag forslaget ligger et ønske om specielt at kunne  

 ramme hash- og narkotikaklubber samt bordeller.
Det er tanken, at politiet  

 skal have en beføjelse til at kunne lukke ejendomme og lejemål,  

 hvorfra der »udgår kriminelle aktiviteter«, i dette tilfælde salg  

 af hash og andre narkotiske stoffer.
Det er tanken, at regeringen i relevant  

 lovgivning indsætter en bestemmelse om, at politiet får  

 beføjelse til lukke sådanne steder.
Forslaget skal også  

 kunne anvendes mod andre kriminelle aktiviteter end blot salg af hash og  

 narkotiske stoffer, der foregår fra ejendomme eller lejemål,  

 f.eks. salg af hæleri- eller sortbørsvarer.
I praksis skal det være sådan, at når  

 politiet konstaterer, at der fra en ejendom eller fra et lejemål  

 foregår salg af hash eller andre narkotiske stoffer, skal politiet med  

 loven/beføjelsen i hånden kunne lukke ejendommen eller  

 lejemålet omgående.
Ejendommen eller lejemålet skal om  

 nødvendigt ryddes og aflukkes/aflåses/plomberes på en  

 måde, så ejendommen eller lejemålet ikke umiddelbart igen  

 kan anvendes.
Personen bag ejendommen eller lejemålet skal herefter  

 retsforfølges for de kriminelle aktiviteter, der er foregået fra  

 ejendommen eller lejemålet.
Myndighederne har på andre områder en hjemmel,  

 der i praksis minder om den beføjelse, som forslagsstillerne  

 efterlyser.
For eksempel kan fødevareregionerne udstede påbud og  

 forbud over for restauranter og andre salgssteder af fødevarer og om  

 nødvendigt helt lukke forretningen/salgsstedet, hvis de hygiejniske  

 forhold ikke er i orden.
Ligeledes kan en karrusel, en rutschebane eller  

 lignende i et tivoli lukkes omgående, hvis myndighederne finder, at  

 installationen ikke er i orden.
Ifølge Aktuelt tirsdag den 16. januar 2001  

 ønsker narkotikapolitiet i København, at politikerne vedtager  

 en særlov, så man kan lukke det stigende antal hashklubber.  

 Lukkes klubberne ikke, frygter politiet, at de vil eksplodere i antal. »Og vi  

 frygter også, at der kommer hårdere stoffer ind i klubberne.
Tre  

 gange i løbet af den sidste måned har vi taget personer med  

 større mængder ecstasypiller på sig i klubberne.
Vi er  

 bange for, at antallet af hashklubber vokser, og at de bliver til sådan  

 nogle coffee-shops, som man kender fra Holland, og det vil vi vel ikke have.  

 Vi vil simpelthen ikke have, at det handles,« siger chefen for  

 Københavns politis narkotikaafdeling, kriminalinspektør Erik  

 Bjørn.
Ifølge DR s Kriminalmagasin tirsdag den 19.  

 december 2000 er der nu massevis af hashklubber i landets større byer.  

 Både Århus, Aalborg og Odense er hærget af hashklubberne.  

 Alene i hovedstadsområdet er der 56 hashklubber, blandt andet på  

 Østerbro, i Brønshøj, på Nørrebro og  

 på Amager.
Det fremgik desuden af udsendelsen, at hashklubbernes  

 omsætning for hovedstadsområdet anslås til at være  

 ca. en mio. kr. om dagen.
I provinsen skønnes der at være ca. 10  

 hashklubber i Århus, ca. 15 i Odense og ca. 5 i Aalborg.
Beboerne i områder med hashklubber har i  

 årevis følt sig utrygge og ønsket politisk handling, men  

 hidtil er intet sket.
Med de nye oplysninger i Kriminalmagasinet kan  

 politikerne ikke længere smyge sig uden om ansvaret, og derfor er der  

 efter forslagsstillernes opfattelse brug for øjeblikkelig  

 handling.
Det kan ikke være rigtigt, at beboerne skal finde  

 sig i støj- og lugtgener fra hashklubberne, fund af hashpiber og  

 sprøjter, som børnene kan stikke sig på, og den evige  

 trafik af personer, der foregår til og fra lejemålet, hvor  

 hashklubben findes.
Trygheden i dagliglivet for de lovlydige borgere må  

 tilbage i disse boligkvarterer.
Det er også problematisk, at hashklubberne  

 tilsyneladende styres af hærdede kriminelle grupper blandt rockere og  

 andengenerationsindvandrere.
Det betyder, at beboerne i de boligkvarterer,  

 hvor hashklubberne findes, af frygt for repressalier er mindre  

 tilbøjelige til at anmelde forbrydelser og klage over hashklubbernes  

 eksistens.
Og det gælder i særlig grad, hvis det er usikkert, om  

 sådanne klager og anmeldelser får den konsekvens, at hashbulerne  

 reelt kan lukkes.
Politiet har det problem i kampen mod hashklubberne, at  

 selv om brugere og ekspedienter tages med hash og narko på sig, kan det  

 måske medføre konsekvenser over for de pågældende  

 enkeltpersoner, men hashklubberne kan uhindret fortsætte.
Her  

 ønsker politiet øgede magtmidler, hvilket  

 nærværende beslutningsforslag vil sikre.
Forslaget skal  

 således også ses som en opbakning bag beboernes og politiets  

 ønsker.
Politiet ønsker sig brændende nye redskaber i  

 kampen mod hashklubberne.
Men selv om justitsministeren allerede den 8.  

 september 1998 og by- og boligministeren den 15. december 1999 i svar i  

 Folketinget til Dansk Folkeparti lovede bod og bedring, har der siden  

 været larmende tavshed fra regeringens side.
Spørgsmål og  

 svar på S 1014, S 455, S 744 og S 745 er optrykt som bilag til  

 forslaget.
Beslutningsforslaget skal også kunne anvendes over  

 for lejemål eller ejendomme, hvorfra der drives bordel- eller  

 sexklubvirksomhed.
For eksempel har bydelen Vesterbro i København i  

 mange år været plaget af den type virksomheder, men problemet er  

 tilsyneladende i voldsom stigning i kvarteret.
Over halvdelen af beboerne i  

 Sommerstedgade på Vesterbro har underskrevet protesterklæringer  

 mod forholdene og på andre måder forsøgt at råbe op  

 omkring de urimelige tilstande, der hersker i kvarteret, men politiet har  

 ikke de nødvendige redskaber til at gribe ind.
Derfor er der intet  

 sket.
 Forslagsstillerne mener, at det er at gøre grin med  

 lovlydige borgere, hvis borgerne skal finde sig i, at politiets kampagne mod  

 hashklubberne og bordellerne ikke kan føre til et endeligt  

 opgør med disse buler styret af kriminelle personer.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at lukke ejendomme  

 eller lejemål, hvorfra der udgår kriminelle aktiviteter.
(Beslutningsforslag nr.
B 120).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Ad spørgsmål nr.
S 1014 Fra justitsministeren er modtaget supplerende besvarelse  

 af et af Peter Skaarup stillet spørgsmål.  

 Spørgsmålet, der sammen med det foreløbige svar er  

 optaget i Folketingstidende 1997-98 (2. samling), forhandlingerne side 3003,  

 lød således:
 Til justitsministeren (3/8 98) af Peter Skaarup (DF):
»Hvilke initiativer vil ministeren tage i anledning af en  

 ulovlig hashklub i Viborggade 63 på Østerbro, hvor der  

 ifølge beboerne i området foregår åbenlys  

 hashhandel, der er støj- og lugtgener, og i det hele taget  

 føler beboerne sig utrygge ved situationen; vil ministeren tage  

 kontakt til politiet i sagen eller til udlejer - evt. via politiet, og hvad  

 kan der generelt lovgivningsmæssigt gøres for at få  

 hashklubben lukket?« Supplerende svar (8/9 98) Justitsministeren (Frank Jensen):
 Justitsministeriet har til brug for besvarelsen indhentet  

 udtalelser fra Bolig- og Byministeriet og Politidirektøren i  

 København, hvortil der henvises.
Justitsministeriet har tidligere i besvarelse af 16. juni  

 1998 af spørgsmål nr.
S 455 fra samme spørger og i  

 besvarelse af 20. januar 1998 af spørgsmål nr.
S 858 fra medlem  

 af Folketinget Pia Kjærsgaard (DF) henvist til udtalelser fra  

 Politidirektøren i København om politiets indsats over for de  

 såkaldte »hashklubber«.
I besvarelserne omtales endvidere blandt andet  

 udlevering af politiets rapportmateriale til brug for opsigelse af  

 lejemål.
I forlængelse heraf har Politidirektøren i  

 København supplerende oplyst, »... at Københavns politi i  

 sommerperioden af ressourcemæssige årsager ikke har været i  

 stand til at udføre egentlige målrettede indsatser mod netop  

 hashklubberne.
I det nævnte tidsrum er indsatsen i stedet  

 overgået til punktvise indsatser under den normale patruljevirksomhed.  

 Københavns politi, station 2, har således i juni og juli  

 måned optaget i alt 61 sager for overtrædelse af lov om  

 euforiserende stoffer, hvoraf 16 sager har relation til personkredsen omkring  

 hashklubberne.
Endvidere har Københavns politi fortsat et godt  

 kendskab til personkredsen bag hashklubberne.
Endvidere kan jeg oplyse, at  

 der vil blive foretaget udkørende fogedforretning i en klub i  

 Ålborggade i slutningen af august måned.
Kombinationen af  

 politiets indsats og henstillinger fra bydelsrådet til husejerne har  

 således en virkning, men det er en lang procedure, ligesom klubberne  

 erfaringsmæssigt opstår på ny i andre lejemål.«  

 Bolig- og Byministeriet har henvist til følgende besvarelse af 24.  

 juni 1998 af spørgsmål nr. 36 og 37 fra Folketingets  

 Boligudvalg, jf. alm. del - bilag 66 (2. samling) om lejeres mulighed for at  

 få opsagt lejemål, hvor en hashklub har til huse, og om hvilke  

 muligheder lejere har i det tilfælde, hvor udlejer ikke ønsker  

 at medvirke til en opsigelse: »Min forgænger afgav den 12. september  

 1997 en udredning af 22. august 1997 om lejerens retsstilling til  

 Folketingets Boligudvalg, jf. alm. del - bilag 362.
Udredningen omhandler bl.a. tilfælde som det  

 omtalte.
Af udredningen fremgår, at det ikke af loven udtrykkeligt  

 fremgår, at udlejeren kan ophæve lejeaftalen i tilfælde som  

 det nævnte.
Det antages dog, at forholdet vil kunne begrunde  

 ophævelse, såfremt det medfører stærkt  

 støjende adfærd eller anden væsentlig gene for de  

 øvrige beboere i ejendommen.
På baggrund af de i udredningen  

 anførte overvejelser foreslås for at forbedre lejerens  

 retsstilling:
 At udlejeren gives mulighed for at ophæve lejemålet,  

 når lejerens adfærd medfører gener for ejendommens beboere  

 som generel utryghed, forråelse af ejendommens miljø,  

 uhensigtsmæssig påvirkning af ejendommens børn og unge og  

 sundhedsmæssig risiko.
 At boligklagenævnsordningen udvides, så der gives  

 mulighed for at træffe afgørelse om fortabelse af  

 lejemålet for lejere, i situationer som nævnt ovenfor.
 At det præciseres i lejeloven, at lejeren kan kræve  

 afslag i lejen, hæve lejeaftalen og kræve erstatning, hvis  

 udlejeren tilsidesætter sin forpligtelse til at holde orden i  

 ejendommen.
 At udlejeren skal kunne miste retten til at administrere ejendommen,  

 hvis han tilsidesætter sin forpligtelse til at holde orden i  

 ejendommen.
De nævnte elementer er - bortset fra det sidste -  

 alle indeholdt i den lejelov for almene boliger, som træder i kraft den  

 1. juli 1998. Med hensyn til de private udlejningsboliger er det min hensigt  

 at medtage de nævnte elementer i overvejelserne vedrørende den  

 forestående revision af lejelovgivningen.« Ad spørgsmål nr.
S 455 Fra justitsministeren er modtaget supplerende besvarelse  

 af et af Peter Skaarup stillet spørgsmål.  

 Spørgsmålet, der sammen med det foreløbige svar er  

 optaget i Folketingstidende 1997-98 (2. samling), forhandlingerne side 1976,  

 lød således:
 Til justitsministeren (19/5 98) af Peter Skaarup (DF):
»Hvad agter ministeren konkret at foretage sig i de  

 tilfælde, hvor en beboelsesejendom eller lejlighed anvendes til handel  

 med hash eller anden narkotika, og hvor naboerne er stærkt generet af  

 de mange personer, der døgnet rundt kommer til og går fra  

 ejendommen, men hvor det har vist sig, at de almindelige metoder til at  

 sætte en lejer ud af lejemålet, har været  

 nytteløse?« Supplerende svar (17/6 98) Justitsministeren (Frank Jensen):
Justitsministeriet har til brug for besvarelsen af  

 spørgsmålet indhentet følgende udtalelse fra  

 Politidirektøren i København, hvortil der henvises:  

 »Københavns Politi er fortsat opmærksom på problemer med  

 salg af hash fra såkaldte »hashklubber« på Østerbro og jeg  

 skal i den forbindelse henvise til min tidligere besvarelse af  

 spørgsmål nr.
S 858 vedrørende samme emne.
Endvidere kan  

 jeg oplyse, at en kendt hashklub på Østerbro er lukket efter  

 opsigelse fra Københavns Kommune samt at en anden klub er  

 begæret udsat af ejendommens ejer ved en fogedsag, der har baggrund i  

 en henstilling fra bydelsrådet og politiets observationer på  

 stedet.« I Justitsministeriets besvarelse af 20. januar 1998 af  

 spørgsmål nr.
S 858 fra medlem af Folketinget Pia  

 Kjærsgaard (DF) er der bl.a. henvist til følgende udtalelse fra  

 Politidirektøren i København: »Københavns Politi er  

 opmærksom på problemer med salg af hash fra såkaldte  

 »hashklubber« på Østerbro.
Den målrettede indsats  

 består i gentagne henvendelser til de klubber, hvor der er mistanke om,  

 at der foregår salg af hash.
I forbindelse med henvendelserne foretages  

 jævnligt ransagning af lokalerne samt blandt personkredsen omkring  

 klubberne.
I de tilfælde, hvor der konstateres ulovligheder, indledes  

 der retsforfølgning.
Der blev i 1997 foretaget 95 tilsyn i klubber,  

 som politiet mistænkte for at være udsalgssteder for hash.
Der  

 konfiskeredes i den forbindelse cirka 1,3 kilo hash, cirka 100 joints samt en  

 del »skunk«.
Mængden af hash sammenlignet med antallet af ransagninger  

 afspejler, at der ikke opbevares større mængder af hash i  

 lokalerne.« Spørgsmål nr.
S 744.
 Til justitsministeren (9/12 99) af Peter Skaarup (DF):
»Vil ministeren undersøge omfanget af de  

 såkaldte hashklubber i hovedstadsområdet, herunder  

 undersøge hvilken rolle Christiania spiller, og fremlægge en  

 plan for, hvad der kan gøres for at lukke hashklubberne, så  

 snart disses eksistens konstateres samt sikre, at de nødvendige  

 ressourcer for at komme problemet til livs stilles til rådighed?« Begrundelse Det fremgik af DR-TVs Kriminalmagasinet søndag den  

 5. december 1999, at der i København eksisterer mindst 26 ulovlige  

 hashklubber blandt andet på Østerbro, Amager og i  

 Brønshøjområdet.
 Spørgeren er af den opfattelse, at ministeren  

 må undersøge omfanget af de ulovlige hashklubber og  

 fremlægge en plan for, hvordan klubberne hurtigt kan lukkes, når  

 klubbernes eksistens konstateres.
Svar (15/12 99) Justitsministeren (Frank Jensen):
 Justitsministeriet har til brug for besvarelsen af  

 spørgsmålet anmodet Politidirektøren i København  

 om en udtalelse.
 Når denne udtalelse foreligger, vil jeg vende  

 tilbage til sagen.
Supplerende svar (17/1 2000) Justitsministeren (Frank Jensen):
 Justitsministeriet har til brug for besvarelsen af  

 spørgsmålet indhentet en udtalelse fra Politidirektøren i  

 København, der har oplyst følgende:
»Inden for Københavns politis område er der  

 oplysninger om, at der for tiden findes ca. 35 »hashklubber«.
Det er ikke  

 muligt at dokumentere, om og i hvilket omfang »hashklubberne« har relationer  

 til Christiania.
Politiet kontrollerer jævnligt klubberne.
Ved  

 ransagninger er der sket beslaglæggelse af mindre mængder  

 narkotika, stort set udelukkende bestående af hash.
Erfaringerne har  

 vist, at der sædvanligvis ikke opbevares større mængder  

 narkotika på adresserne, således at lukning af klubberne ikke  

 isoleret set vil kunne dæmme op for handel med narkotika.« Politidirektøren har tilføjet, at en  

 egentlig lukning af »hashklubberne« kun ses mulig ved ophævelse af de  

 lejemål, hvorfra klubberne drives.
For så vidt angår dette spørgsmål  

 kan jeg henvise til by- og boligministerens besvarelse af 15. december 1999  

 af spørgsmål nr.
S 745 fra samme spørger.
Spørgsmål nr.
S 745.
 Til by- og boligministeren (9/12 99) af Peter Skaarup  

 (DF):
»Hvilke initiativer har ministeren taget, for at  

 lejemål, hvorfra politiet har konstateret, at der drives hashklub eller  

 sælges anden narkotika, omgående kan lukkes, og for at lejeren  

 kan drages til ansvar/straffes?« Begrundelse Det fremgik af DR-TVs Kriminalmagasinet søndag den  

 5. december 1999, at der i København eksisterer mindst 26 ulovlige  

 hashklubber blandt andet på Østerbro, Amager og i  

 Brønshøj.
Spørgeren er af den opfattelse, at ministeren  

 må sikre, at lejemål, hvorfra der sælges hash eller anden  

 narkotika, omgående vil kunne lukkes, og lejeren kan drages til  

 ansvar/straffes.
Spørgeren forestiller sig, at politiets udsagn om, at  

 der drives hashklub eller lignende fra adressen, skal være nok til at  

 lukke lejemålet og drage lejeren til ansvar.
Svar (15/12 99) By- og boligministeren (Jytte Andersen):
Baggrunden for spørgsmålet er en udsendelse i  

 DR-TV søndag den 5. december 1999, hvoraf det fremgik, at der i  

 København eksisterer mindst 26 ulovlige hashklubber under dække  

 af cykelklubber, backgammonklubber eller lignende, hvor der foregår  

 handel med og rygning af hash.
Klubberne har lejet sig ind i normale  

 beboelsesejendomme med en række gener for beboerne til følge.  

 Der er tale om støj- og lugtgener samt generel utryghed ved, at piber  

 og sprøjter efterlades i opgangene og på gaden.
 Spørgsmålet om mulighederne for at gribe ind  

 overfor hashklubber har tidligere været rejst af Boligudvalget i  

 spørgsmål 36 og 37 af 3.6.1998, jf. alm. del - bilag 66 (2.  

 samling.).
 Jeg henviste i min besvarelse til en udredning af 22.  

 august 1997 om lejerens retsstilling, som min forgænger afgav til  

 Boligudvalget den 12. september 1997, jf. alm. del - bilag 362. Udredningen  

 omhandler også gener som følge af hashklubber i  

 beboelsesejendomme.
Ifølge udredningen, fremgår det ikke  

 udtrykkeligt af lejeloven, at udlejeren kan hæve lejeaftalen i  

 tilfælde, som det nævnte.
Det antages dog, at forholdet vil kunne  

 begrunde ophævelse, såfremt det medfører stærkt  

 støjende adfærd eller anden væsentlig gene for beboerne i  

 ejendommen.
 På denne baggrund tog jeg initiativ til at  

 følgende elementer blev indføjet i den lov om almene boliger,  

 som trådte i kraft 1. juli 1998:
 At udlejeren har mulighed for at ophæve lejemålet,  

 når lejerens adfærd medfører gener for ejendommens  

 beboere, som generel utryghed, forråelse af ejendommens miljø og  

 sundhedsmæssig risiko.
 At boligklagenævnsordningen blev udvidet, så der er  

 mulighed for at træffe afgørelse om fortabelse af  

 lejemålet for lejere i de nævnte situationer.
 Jeg har endvidere taget initiativ til, at der i den nyligt  

 vedtagne erhvervslejelov er indsat en bestemmelse, som giver udlejeren en  

 tilsvarende mulighed for at ophæve et erhvervslejemål.
 Jeg vil derfor inddrage spørgsmålet om  

 på samme måde at sikre lejere i private udlejningsejendomme mod  

 gener, som stammer fra hashklubber i ejendommen, i forbindelse med en  

 kommende ændring af lejelovgivningen.
