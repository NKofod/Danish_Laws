Nr BSF 22 Forslag til folketingsbeslutning om ensartede straframmer for  

 narkotikakriminalitet i EF Fremsat af Tom Behnke (FP) Køpke Christensen (FP) Annette Just (FP) Pia  

 Kjærsgaard (FP) Poul Nødgaard (FP) den 12. november 1991 Folketinget opfordrer regeringen til målrettet at arbejde for en harmonisering af straframmerne for narkotikakriminalitet i EF.
Bemærkninger til forslaget Narkotikamisbruget i Danmark har et omfang, der kræver, at Folketinget  

 snarest gør noget ved problemet.
 I EF er der stor forskel på udformningen af narkotikalovgivningen og ikke  

 mindst for straffebestemmelserne i forbindelse med overtrædelser af  

 narkotikalovgivningen i de enkelte lande.
 At der fra land til land er stor forskel på, hvad der er lovligt, og hvad  

 der er forbudt, har den ulempe, at narkomanerne og narkohandlerne har en  

 tendens til at flytte handel og indtagelse af forskellige stoffer til  

 forskellige lande i EF, alt efter hvor netop det stof giver ingen eller kun  

 ringe straf.
 Det må forventes, at denne tendens vil blive yderligere forstærket i det  

 indre marked.
 Det er således forslagsstillernes frygt, at de forskelligartede  

 lovgivninger på området vil bevirke en koncentration af bestemte typer  

 narkomaner i forskellige dele af EF, når det indre marked for alvor træder i  

 kraft.
Forslagsstillerne ønsker primært, at straframmerne harmoniseres, for  

 herved at sikre, at det ikke er muligt for narkotikaforbrydere at spekulere i  

 forskelle i narkotikalovgivningerne i de enkelte EF-lande.
I denne  

 forbindelse ser forslagsstillerne tillige gerne, at harmoniseringen bliver  

 udmøntet i, at behandlingsdomme prioriteres højere end frihedsstraffe.
 Der henvises endvidere til bemærkningerne til beslutningsforslagene B 20  

 og B 22 om henholdsvis finansiering af behandling af narkomaner og om  

 kontraktafvænning af narkomaner.
 Nærværende beslutningsforslag er indeholdt i Fremskridtspartiets  

 lovkatalog 1991-92, udgivet af Fremskridstpartiets folketingsgruppe oktober  

 1991, forslag nr. 26 (ISBN 87-89766-00-8).
