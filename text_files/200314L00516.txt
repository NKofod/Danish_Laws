Betænkning afgivet af Sundhedsudvalget den 30. marts 2004 Betænkning over Forslag til lov om  

 ændring af lov om kunstig befrugtning i forbindelse med lægelig behandling,  

 diagnostik og forskning m.v.
(Konkret anvendelse af præimplantationsdiagnostik) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Kristendemokraternes medlem af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 23. marts 2004 og var til 1.  

 behandling den 24. marts 2004. Lovforslaget blev efter 1. behandling henvist  

 til behandling i Sundhedsudvalget.
Dispensation fra bestemmelserne i § 8 a, stk.  

 2, og § 13, stk. 1, i Folketingets Forretningsorden Udvalget indstiller, at Folketingets behandling af lovforslaget  

 gennemføres hurtigst muligt, og at der dermed dispenseres fra bestemmelsen i  

 Folketingets Forretningsordens § 8 a, stk. 2, om, at der skal gå 2 dage fra  

 omdelingen af betænkningen, til lovforslaget behandles 2. gang i Tinget.
 Udvalget indstiller tillige, at der dispenseres for bestemmelsen  

 i § 13, stk. 1, om, at 3. behandling ikke må finde sted før 2 dage efter, at  

 2.  

 behandling er afsluttet.
 Udvalget indstiller endvidere, at der dispenseres fra  

 bestemmelsen i § 13, stk. 1, således at lovforslaget kommer til 3. behandling  

 tidligere end 30 dage efter lovforslagets fremsættelse.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 9. marts 2004 dette  

 udkast til udvalget, jf. alm. del  bilag 455. Den 18., 22., 23., 24. og  

 25.  

 marts 2004 sendte indenrigs- og sundhedsministeren de indkomne høringssvar  

 til  

 udvalget.
Den 25. marts 2004 sendte indenrigs- og sundhedsministeren et notat  

 herom  

 til udvalget.
Sammenhæng til andre lovforslag Lovforslaget er blevet gjort til genstand for særskilt  

 behandling i Folketinget, selv om det også udgør en del af L 187.  

 Lovforslaget  

 skal således ses i sammenhæng med L 187 om kunstig befrugtning, som også skal  

 behandles i Sundhedsudvalget.
Spørgsmål Udvalget har stillet 48 spørgsmål til indenrigs- og  

 sundhedsministeren til skriftlig besvarelse, som denne har besvaret.
Nogle af  

 udvalgets spørgsmål og indenrigs- og sundhedsministerens svar herpå er  

 optrykt  

 som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV og Kamal Qureshi (SF)) indstiller lovforslaget til  

  

 vedtagelse uændret.
 Socialdemokraternes medlemmer af udvalget mener, at det må og  

 skal forblive et etisk grundprincip i det danske samfund, at vi skal gøre,  

 hvad  

 der er muligt for at redde et menneskes liv, så længe andre mennesker ikke  

 lider overlast ved det.
Loven om kunstig befrugtning giver i dag mulighed for, at man  

 kan tilbyde kommende forældrepar med en arvelig sygdom at foretage en  

 ægsortering med henblik på kunstig befrugtning, således at det sikres, at et  

 nyt barn ikke er bærer af den livstruende arvelige sygdom, som forældrene er  

 bærere  

 af.
Der er altså tale om et fravalg af befrugtede æg (fosteranlæg), der var  

 bærere af en livstruende sygdom.
Men også det positive tilvalg af bestemte  

 befrugtede æg har indenrigs- og sundhedsministeren allerede to gange givet  

 tilladelse til i sager, hvor denne proces kunne sikre, at et kommende barn  

 var vævsforligeligt  

 med et nulevende livstruende sygt barn i familien.
Den konkrete sag om Patrick, der betyder, at dette lovforslag er  

 blevet behandlet i hasteprocedure i Folketinget, er anderledes.
Hans sygdom  

 er  

 livstruende, og ligesom i de tidligere sager er hans eneste redning, at hans  

 forældre sætter et nyt barn i verden, der har samme vævstype som han, og som  

 dermed kan fungere som donor.
Men Patricks sygdom er ikke arvelig.
Derfor  

 skal  

 ægsortering alene ske for at sikre, at det nye barn fødes med den rette  

 vævstype.
På denne baggrund kan Socialdemokraterne udtale, at selv om vi  

 ikke ønsker at gøre ægsortering til generel praksis, er der dog heller ikke  

 noget fornuftigt argument for, at man skulle være mindre værdig til at blive  

 reddet fra en livstruende sygdom, alene fordi den ikke er arvelig.
Vi har  

 pligt  

 til at redde alle de menneskeliv, vi kan.
Socialdemokraterne lægger ligeledes vægt på, at der ikke er tale  

 om en særlov.
Det er en konkret sag, der har givet anledning til, at loven  

 behandles som en hastesag, men selve lovforslaget har været en del af et  

 større  

 lovkompleks, som regeringen har sendt i høring efter normal procedure.  

 Lovforslaget  

 udgør således et forsøg på at regulere en udvikling inden for bioteknologisk  

 behandling, som forventes potentielt at kunne hjælpe omkring 5-6 børn med  

 livstruende sygdomme årligt, herunder 2-3, hvor en arvelig sygdom er  

 udgangspunktet.
 På den baggrund kan Socialdemokraterne således ikke støtte  

 Kristendemokraternes ændringsforslag om kun at give loven en begrænset  

 virkning  

 indtil den 31. marts 2005.
Det er Socialdemokraternes holdning, at når samfundet bliver  

 præsenteret for en udvikling af bioteknologisk behandling, der gør det muligt  

 at redde et barn med en livstruende sygdom ved at føde et nyt barn med en  

 udvalgt  

 vævstype, så skal vi forholde os til det ud fra det etiske imperativ og ikke  

 afvise det i skepsis over for bioteknologi.
Selv om det er mest nærliggende  

 alene at se denne sag fra forældrene til det dødssyge barns synsvinkel, er  

 det  

 således også vigtigt for Socialdemokraterne, at vi har overvejet, hvad det  

 betyder for det nye barn.
For Socialdemokraterne står det klart, at hvis det nye barn fik  

 et mindre værdigt liv eller på nogen måde led overlast derved, ville vi  

 aldrig  

 kunne acceptere dette forslag.
For det første er det essentielt, at barnet  

 ikke  

 lider overlast, smerte eller lignende ved at fungere som donor.
Her er det vigtigt at bemærke, at stamcellerne, der skal redde  

 det syge barn, tages fra moderkagen og navlestrengen, efter at det nye barn  

 er blevet  

 født.
Der findes ingen muligheder eller erfaringer fra tidligere  

 søskendedonation for, at det raske barn bliver en slags konstant reservelager  

 til senere organdonation.
Dette ville være imod bioetikkonventionen, som  

 Danmark har tilsluttet sig, og som alene tillader donation mellem søskende af  

 regenererbart vævsmateriale.
Derudover er man nødt til at overveje konsekvenserne af det at  

 foretage en bevidst udvælgelse af befrugtede æg.
Det er denne proces, som en  

 del af Det Etiske Råd mener at man skal afstå fra eller begrænse til et  

 minimum  

 af tilfælde.
 Medlemmerne af Det Etiske Råd finder således, at det kun kan  

 komme på tale at udføre den særlige behandling, som Sundhedsstyrelsen skal  

 have  

 bemyndigelse til ifølge lovforslaget, hvis de følgende forudsætninger er  

 opfyldt:
1.  

 	  

    

 at det syge barn  

 lider af en alvorlig og eventuelt livstruende sygdom.
Om sygdommen er  

 alvorlig  

 nok til at retfærdiggøre behandlingen, kan eventuelt afgøres af  

 abortsamrådene  

 eller af et råd med en tilsvarende funktion; 2.  

 	  

    

 at andre behandlingsmuligheder  

 er grundigt undersøgt, og at der efter en faglig vurdering ikke findes  

 ligeværdige  

 alternativer til søskendedonation af stamceller; 3.  

 	  

    

 at formålet er at  

 hjælpe et barn af en af forældrene eller dem begge; 4.  

 	  

    

 at behandling af det  

 syge barn med stamceller fra navlestreng eller knoglemarv fra en kommende  

 rask  

 søster eller bror ud fra lægelige erfaringer kan forventes at kunne føre til  

 en  

 afgørende bedring i barnets helbredstilstand og/eller overlevelsesmuligheder; 5.  

 	  

    

 at det raske barn ikke  

 i forbindelse med donation udsættes for et indgreb, der i sig selv er  

 uacceptabelt,  

 for eksempel fordi det er velfærdstruende, i alvorlig grad smertefuldt eller  

 på  

 anden vis krænkende; 6.  

 	  

    

 at forældrene har  

 modtaget grundig information og rådgivning som forudsætning for deres  

 stillingtagen  

 til behandling, hvorunder der også redegøres for belastningerne for kvinden  

 og  

 graden af sandsynlighed for at opnå et vævsforligeligt barn; 7.  

 	  

    

 at der ikke sker  

 genetisk modifikation af det eller de befrugtede æg, som udvælges.
 Socialdemokraterne har noteret sig, at disse betingelser har  

 været udgangspunktet for Indenrigs- og Sundhedsministeriet ved tidligere  

 afgørelser om konkret brug af præimplantationsdiagnostik for at redde  

 nulevende  

 alvorligt syge børn (Jason- og Savannah-sagerne fra 2002 og 2003).  

 Betingelserne  

 er således nævnt i bemærkningerne til loven, og indenrigs- og  

 sundhedsministeren har i et svar til Sundhedsudvalget tilkendegivet, at  

 betingelserne vil blive en del af den bekendtgørelse, der skal fungere som  

 rettesnor ved fremtidig stillingtagen i nye sager (se optryk af svar på  

 spørgsmål 10 stillet i udvalget).
Socialdemokraterne frygter ikke, at ægsortering i få og særlig  

 alvorlige tilfælde i fremtiden vil betyde, at et nyt barn udvælges eller  

 fødes  

 af de forkerte grunde.
Vi kan ikke tro, at forældre skulle elske deres nye  

 barn  

 mindre, fordi der er sket en udvælgelse af vævstype, og det alene er det  

 afgørende.  

 Socialdemokraterne betragter således ikke ægsortering som æg, der sorteres  

 fra,  

 men som et barn, der vælges til, et barn, der ud over alle sine individuelle  

 og  

 vidunderlige egenskaber også har en vævstype, der kan redde barnets syge  

 søster  

 eller bror.
Derfor støtter Socialdemokraterne lovforslaget.
Vi vil gerne  

 være med til at gøre det muligt i konkrete tilfælde at give tilladelse til at  

 anvende præimplantationsdiagnostik til at redde et barn med en livstruende  

 sygdom.
Ikke som generel regel, men i de særlige tilfælde, hvor det ikke er  

 muligt at finde en donor i det internationale knoglemarvsdonorregister, og  

 hvor  

 ingen andre behandlinger har vist sig mulige.
 Vi vil lade det være op til den enkelte familie efter grundig  

 information at afgøre, om den vil benytte sig af muligheden, og vi vil stole  

 på, at den tager det rigtige valg for sine nuværende og kommende  

 familiemedlemmer.
Men det skal være et valg, alle danske familier skal have, hvis  

 de skulle komme i den ulykkelige situation, vi taler om.
Det skal ikke som i  

 dag være et valg, der betinges af familiens økonomi, hvor A-holdet, der har  

 penge nok, kan tage til udlandet for at redde deres barn, mens B-holdet, der  

 ikke har råd, må se til, at det danske sundhedsvæsen ikke vil tilbyde en  

 behandling, der kan redde deres barns liv.
Det vil vi ikke acceptere! Det Konservative Folkepartis medlemmer af udvalget har store  

 betænkeligheder ved skridt for skridt at udvide mulighederne for brug af  

 moderne teknologi på netop det område, der vedrører menneskelivets opståen.
 Jo mere teknologisk og klinisk befrugtningen bliver, og jo mere  

 der gives mulighed for at udvælge det/de rette æg, den rette sædcelle eller  

 det  

 rette befrugtede æg, jo længere kommer vi i retning af at tingsliggøre det  

 dyrebareste, vi har, nemlig det lille menneskebarn.
 Imidlertid finder vi, at hensynet til at redde et sygt barns liv  

 vejer lige tungt i en familie, hvad enten der er tale om en arvelig sygdom  

 eller ej, og at dette hensyn altid under sådanne omstændigheder må antages at  

 være bestemmende for, at behandlingen ønskes.
Det Radikale Venstres medlem af udvalget anerkender, at de  

 etiske problemstillinger, der knytter sig til præimplantationsdiagnostik, bør  

 give anledning til varsomhed og eftertanke.
Den bioteknologiske udvikling  

 stiller fortløbende nye behandlingsmuligheder i udsigt, og derfor må man også  

 berede  

 sig på, at gårsdagens indstilling nogle gange må revideres i lyset af  

 morgendagens potentialer for at helbrede sygdomme.
Dette er bl.a. tilfældet  

 med  

 den nærværende lovændring, som giver mulighed for anvendelse af  

 præimplantationsdiagnostik på en måde, man ikke kunne forudse for år tilbage.  

 Mere konkret finder Det Radikale Venstre ikke betingelsen om, at en sygdom  

 skal  

 være arvelig, relevant i forhold til at vurdere, hvorvidt en given behandling  

 skal tillades.
Det er med andre ord svært at begrunde, hvorfor man må udføre  

 den samme type behandling, hvis sygdommen er arvelig, men ikke, hvis den ikke  

 er arvelig.
Endvidere finder Det Radikale Venstre det væsentligt, at der  

 kommer  

 klarhed vedrørende spørgsmålet om vævsforligelighed.
Derfor støtter Det  

 Radikale Venstre lovforslaget.
Det Radikale Venstre anerkender bekymringerne  

 for de sociale relationer i den udvidede familie, men mener ikke, at disse  

 bekymringer kan give tilstrækkelig god grund til ikke at forsøge at helbrede  

 et  

 barn, der lider af en livstruende sygdom, hvor alle andre  

 behandlingsalternativer  

 er udtømt.
Kamal Qureshi (SF) skal understrege, at  

 præimplantationsdiagnostikken allerede eksisterer.
Det er ikke noget, som  

 indføres med det foreliggende lovforslag.
Denne teknologi giver mulighed for  

 at  

 frasortere æg, som kan have alvorlige sygdomme, eller vælge nogle, som kan  

 have  

 særlige vævstyper.
Lovforslaget lægger således op til, at »Sundhedsstyrelsen  

 kan dog efter udredning og sundhedsfaglig vurdering i konkrete tilfælde  

 meddele  

 tilladelse til anvendelse af præimplantationsdiagnostik ved kunstig  

 befrugtning, hvor tungtvejende hensyn til behandling af et barn med  

 livstruende  

 sygdom i denne familie taler herfor.« Det er væsentligt at forholde sig  

 konkret  

 til de muligheder for bedre behandlingsformer, som teknologien giver, og  

 samtidig  

 kritisk forholde sig til de ulemper, som den selv samme teknologi kan give,  

 og  

 afveje det etiske dilemma, der er.
Det må altid være en opvejelse af fordele  

 og  

 ulemper, når vi skal vurdere teknologiske muligheder.
Der er mange  

 forskellige  

 begrundelser for, at folk ønsker at få et barn.
Det ændrer ikke på den  

 kærlighed, som barnet nyder.
Et flertal i SF mener, at hvis vi kan redde syge  

 børn ved hjælp af teknologi, som ikke skader andre, så bør vi gøre det,  

 samtidig med at vi selvfølgelig skal sikre os, at der ikke påføres nogen  

 unødig  

 smerte eller ubehag, men med forsigtig omtanke og kun i de nævnte alvorlige  

 situationer.
Vi skal ikke være blinde for, at teknologi ofte tvinger os til  

 at  

 forholde os til de etiske udfordringer, som nye muligheder altid rejser.
Politik er altid præget af sådanne overvejelser.
Når vi skal  

 vurdere fartgrænser og muligheden for at komme hurtigere til og fra arbejde  

 over for de mange flere trafikdrab, det giver, er det en etisk og politisk  

 overvejelse.
 Når vi vurderer, om vi vil beskytte naturen, over for at bygge  

 fabrikker i skovnære områder, er det også en politisk og etisk opvejelse og  

 overvejelse.
Jeg anerkender, at dette lovforslag har mange særlige etiske  

 dilemmaer indbygget: Kan det her give mulighed for en glidebane, hvor alt  

 bliver muligt? Kan vi styre udviklingen, hvis vi tillader det her? Her er det  

 min holdning, at det skal vi kunne.
Det er den udfordring, som vi må og skal  

  

 forholde os til, hver gang teknologi åbner for nye udfordringer.
Så må vi  

 tage  

 de konkrete overvejelser om fordele og ulemper.
Det kunne også være en  

 overvejelse værd at tænke på, om der kunne oprettes en uafhængig instans, som  

 bestod af personer med forskellig baggrund, og som kunne vurdere de konkrete  

 tilfælde, som dukker op, ud fra eksisterende lovgivningsmæssige rammer.  

  

 Vi vil fra SFs side i hvert fald kigge efter de modeller, som er oppe  

 at vende  

 i Norge, hvor der er en meget lignende debat.
 Et flertal i SFs folketingsgruppe støtter lovforslaget, men der  

 er et mindretal i gruppen, som vil være imod forslaget.
 Et  

  

 mindretal  

  

 i  

 udvalget (EL, KD og Lene Garsdal (SF)) indstiller lovforslaget til  

  

 forkastelse  

  

 ved 3. behandling, men vil  

 stemme for det stillede ændringsforslag.
 Enhedslistens medlem af udvalget finder, at dette lovforslag har  

 det uheldige indbygget i sig, at det vil forsøge at løse et tragisk problem  

 for  

 en lille dreng og hans famille, som har været meget beskrevet i medierne, men  

 samtidig tager et stort skridt yderligere ud ad glidebanen.
Det ligger dybt i mange forskere, at de hele tiden vil skubbe  

 til grænserne.
De vil hele tiden prøve at finde det nye dér, hvor de kan  

 noget  

 mere, noget mere spændende.
Men det skubber så også hele tiden til grænsen for, hvad det er,  

 vi finder acceptabelt.  

  

 Man startede med at opfinde reagensglasbehandling, at man kunne tage æggene  

 ud  

 af kvinden.
Senere åbnede man for muligheden for, at man kunne sortere æg,  

 for  

 man skulle jo sortere dem fra, som havde anlæg for alvorlige sygdomme.
Og med  

 dette lovforslag tager man så et nyt skridt og siger, at nu kan vi også  

 begynde  

 at sortere nogle æg, som kan bruges til at redde nogle børn med alvorlige  

 sygdomme.
Sådan vil der hele tiden kunne komme nyt, hvor man skubber  

 grænserne  

 lidt hver gang.
Det er politikernes opgave at finde ud af, hvor vi sætter  

 grænsen.
Hvad kan det have af konsekvenser på længere sigt, når vi flytter de  

 grænser, og hvad er der af alternativer? Enhedslisten sætter grænsen ved ægsortering og ved at skabe  

 mennesker for at redde andre mennesker.
Vi er både imod, at man sorterer  

 nogle  

 æg fra, og at man sorterer nogle til.
Danmark har en uhyggelig fortid som foregangsland med  

 racehygiejne.
Alle ønskede dengang at gøre det gode, at undgå, at der blev  

 født  

 børn, som man frygtede ikke ville få et godt liv.
I dag kan vi se, hvad  

 sådanne  

 tanker førte til for nogle mennesker.
Så galt går det forhåbentlig aldrig  

 igen,  

 men vi ønsker ikke at betræde den vej.
En fortsættelse ad glidebanen kan på sigt fører til accept af  

 klonede mennesker.
Det afvises i dag af de partier, der støtter dette  

 lovforslag, men hvert lille skridt på glidebanen fører os nærmere, og vi må  

 så  

 gøre op hver især, hvor vi sætter grænsen.
Enhedslisten er bange for, at vores menneskesyn i samfundet  

 ændrer sig i takt med, at de tekniske muligheder hele tiden ændrer sig.
Vi  

 ønsker ikke en udvikling, hvor det bliver forældrenes valg, om de vil have et  

 handicappet barn eller ej, og hvor det bliver staten, der skal garantere, at  

 man får et fejlfrit barn.
Staten kan ikke garantere et lykkeligt liv, og det  

 kan lige så vel ske, at barnet kommer ud for en ulykke eller en sygdom efter  

 fødslen.
Det, vi kan medvirke til, er, at staten kan skabe de bedst mulige  

 rammer for, at den enkelte familie kan skabe sig det liv, den ønsker.
Vi kan  

 også arbejde på at forebygge ulykker, sygdomme og handicap f.eks. ved at  

 fjerne  

 de stoffer, der mistænkes for at give fertilitetsproblemer og fosterskader  

 f.eks. ved at sikre en ordentlig svangreomsorg og ved at skabe et samfund med  

 mindre stress samt ved at gøre det muligt og attraktivt at få børn, mens man  

 er  

 ung, og sikre, at der er god tid til at være sammen med ens børn.
Det løser jo ikke her og nu de konkrete problemer, som  

 flertallet ønsker at løse ved at åbne for ægsortering med henblik på at skabe  

 børn, der kan redde deres søskende. Ægsortering er dog langtfra en sikker  

 metode, og der er ingen garanti for, at de få børn om året, det drejer sig om  

 i  

 Danmark, vil kunne reddes, hvis vi åbner for den mulighed.
Enhedslisten  

 ønsker  

 både af den grund, og fordi vi er imod ægsortering, at vi i stedet afsætter  

 flere ressourcer til de alternative muligheder.
Dels at udbygge vævsregistre  

 både i Danmark og internationalt, og dels, at der forskes i andre  

 behandlingsmetoder.  

 Vi har på andre områder set, at hvis der lukkes for én mulighed, finder  

 forskerne ofte andre muligheder, selv om der på forhånd kun var peget på én  

 løsning.
Kristendemokraternes medlem af udvalget vil stemme for sit eget  

 ændringsforslag, men kan ikke støtte lovforslaget i dets helhed af flere  

 grunde.
Lovforslaget er blevet hastet igennem med meget kort tid til at  

 gennemgå høringssvar, stille spørgsmål m.v., fordi en familie har ønsket at  

 få  

 denne behandling med henblik på at redde deres barn, der lider af den  

 livstruende sygdom aplastisk anæmi.
De sidste svar fra ministeriet på  

 udvalgets  

 spørgsmål er heller ikke kommet ind, før der skal skrives betænkning.  

 Kristendemokraterne mener ikke, det er en forsvarlig måde at lave lovgivning  

 på, når man bruger et sygt barn som spydspids for at haste etisk vidtgående  

 ændringer igennem.
Lovforslaget er desuden formuleret på en sådan måde, at  

 man  

 får det indtryk, at barnet vil blive rask, hvis Folketinget blot vedtager  

 dette  

 lovforslag.
Faktum er derimod, at man kun kender til et eneste tilfælde på  

 verdensplan, hvor et sygt barn er blevet rask efter at have modtaget  

 stamceller  

 fra sin donorsøskende, der var født efter præimplantationsdiagnostik.
Ti  

 medlemmer af Det Etiske Råd mod et mindretal på syv har frarådet en ordning  

 som  

 den, der nu er på vej.
Det har heller ikke gjort indtryk, fordi billedet af  

 syge Patrick har fæstnet sig på alles nethinder.
Kristendemokraterne ser  

 hellere, at man koncentrerer indsatsen om at skaffe flere egnede donorer  

  også  

 til dem med en mere kompleks vævstype end de fleste andre.
Endvidere er  

 chancen  

 for den rette vævsforligelighed ved naturlig befrugtning uden sortering 25  

 pct.  

 ifølge lovforslagets bemærkninger.
Brug af præimplantationsdiagnostik forudsætter, at mange  

 fosteranlæg går til spilde, som ellers hver især kunne være blevet et unikt  

 menneske som alle vi andre.
Kristendemokraterne kan ikke acceptere, at der  

 skal  

 smides så mange fosteranlæg væk.
Kristendemokraterne ser desuden et etisk dilemma  

 forude, som går ud på, at Patrick  som den konkrete dreng jo hedder  

  måske  

 hurtigt bliver mere syg, uanset om hans mor måske er blevet gravid med en  

 egnet  

 donorsøskende.
Har de råd til at vente på, at barnet bliver fuldt udviklet,  

 eller vil man fremskynde fødslen eller foretage en sen provokeret abort med  

 henblik på at høste de potentielt livgivende stamceller fra fosterets  

 navlestreng? Det er et uhyggeligt dilemma.
Hvis det syge barn ikke bliver  

 rask  

 i første omgang, kan det være nødvendigt at tappe knoglemarv fra donorbarnet  

 i  

 flere omgange, hvilket uanset muligheden for bedøvelse er smertefuldt for  

 barnet og ikke hurtigt overstået.
Et menneske skal være et mål i sig selv og  

 må  

 ikke skabes kun for at være et lægemiddel for andre.  

  

 Rigshospitalets Afdeling for  

 Psykologi, Pædagogik og Socialrådgivning har understreget, at et donorbarn  

 vil  

 blive udsat for en meget stor belastning, især hvis den syge søskende ikke  

 bliver rask.
Konsekvenserne for det raske barn er overhovedet ikke  

 tilstrækkeligt belyst i forbindelse med lovforslagets fremsættelse og  

 behandling, hvilket er dybt kritisabelt.
Lene Garsdal (SF) kan  

 ikke støtte lovforslaget.
Det er uacceptabelt at haste en lov igennem med så  

 vidtrækkende konsekvenser for vores menneskeopfattelse, uden at der har været  

 tid til en grundig drøftelse af konsekvenserne.
Med nogle medlemmer i Det  

 Etiske Råds ord: »Det kommende barn anvendes i udgangspunktet alene som  

 middel  

 og er ikke et mål i sig selv, hvilket er en krænkelse af barnet og også på  

 længere sigt kan bidrage til at ændre den fælles opfattelse af  

    

  

 mennesket og familien.
Endvidere ønsker Rådet  

 at bemærke, at sandsynligheden for, at der efter den samlede behandling fødes  

 et rask, levende barn med samme vævstype som det syge barn med den nuværende  

 teknik er ganske lille.« Af bemærkningerne til lovforslaget fremgår, at »Ud fra et  

 samfundsmæssigt synspunkt bør der lægges vægt på ikke at rokke ved  

 befolkningens generelle tillid til, at man i det danske sundhedsvæsen vil  

 gøre  

 alt, hvad der er lovligt, muligt og forsvarligt for at redde et livstruende  

 sygt barn i samråd med forældrene«.  

    

  

 Ønsket om at gøre alt vægtes altså tungere end gældende lov eller  

 faglighed og er efter Lene Garsdals opfattelse et brud på  

 bioetikkonventionen.  

 Samme synspunkt fremføres af Center for Bioetik, Aarhus Universitet.
Når der laves ægsortering for arvelige lidelser og siden for  

 vævsforligelighed, er det noget, der også hjælper det nye barn, mens  

 ægsortering udelukkende for vævsforligelighed er udtryk for en handling, der  

 alene tager udgangspunkt i en syg søskende.
Barnet bliver udelukkende et  

 middel  

 til sygdomsbehandling.
Det er således et brud med den menneskeopfattelse, at  

 intet menneske må være et middel, men er sit eget formål.
Det har intet at  

 gøre  

 med, at det nye barn ikke vil blive elsket.
 Det er forståeligt, at forældre med et sygt barn vil klynge sig  

 til et spinkelt håb, men med de sparsomme resultater på verdensplan med denne  

 teknik,  

 som svarene på spørgsmålene viser, er det en fortvivlet situation at sætte  

 forældre i.
Svaret på spørgsmål 12 er langtfra betryggende.
Det vil være  

 lovligt at anvende væv fra et aborteret foster til behandling af et sygt  

 barn,  

 hvis blot der gives samtykke.
En situation, hvor graviditet er opnået og det  

 syge barns tilstand eventuelt forværres, vil kunne udsætte forældre for meget  

 svære etiske valg.
Uanset om succesraten for behandlingsresultater var betydelig  

 bedre, har vi pålagt et søskendepar en binding til hinanden, hvor den ene er  

 skabt som middel til den andens helbredelse.
Følgerne heraf kan blive  

 vidtrækkende og er i hvert fald et afgørende brud med, hvad vi hidtil har  

 fundet acceptabelt.
Som minimum fortjener lovforslaget langt bedre tid til  

 generel  

 og grundig drøftelse mellem mange faggrupper og almindelige interesserede  

 medborgere.
Nu hastes det hele igennem.
 Et  

  

 andet mindretal  

  

 i  

 udvalget (DF) vil redegøre for sin stilling til lovforslaget ved 3.  

 behandling  

 og vil redegøre for sin stilling til ændringsforslaget ved 2. behandling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (KD), tiltrådt af et  

  

 mindretal  

  

 (EL og Lene Garsdal (SF)):
Til § 2 1)  

  

 Efter 1. pkt. indsættes som nyt  

 punktum:
»Loven har kun gyldighed til og med den 31. marts 2005.« [Begrænset gyldighed] Bemærkninger Ændringsforslaget tilsigter at begrænse anvendelsen af § 7, stk.  

 3, så præimplantationsdiagnostik med henblik på behandling af et barn med  

 livstruende  

 sygdom kun kan finde sted til og med den 31. marts 2005. Ændringsforslaget  

 hindrer ikke iværksættelse af den ønskede behandling til det syge barn, som  

 er  

 årsag til lovforslagets hurtige behandling i Folketinget.
Dog kan  

 behandlingen  

 kun anvendes i foreløbig et år, hvorefter der kan fremsættes et nyt  

 lovforslag,  

 hvis man fortsat ønsker at anvende denne behandling.
På dette tidspunkt vil  

 man  

 have haft den nødvendige tid til at læse  

  

 høringsforslag igennem, stille spørgsmål og få en grundig debat i  

 befolkningen.  

 Der er desuden kun ét kendt tilfælde i verden, hvor det er lykkedes at  

 helbrede  

 et barn, der havde fået stamceller fra en donorbaby.
Folketinget er derfor  

 bedst tjent med, at der bliver tid til at se behandlingsmetoden bedre an.
Hans Andersen (V)  

    

  

 Ester Larsen (V)  

    

  

 Preben Rudiengaard (V)  

    

  

 Jørgen Winther (V)  

  

  nfmd.  

  

    

  

 Birthe Skaarup (DF)  

  

  fmd.  

  

    

  

 Anita Knakkergaard (DF)  

    

  

 Else Theill Sørensen (KF)  

    

  

 Pia Christmas‑Møller (KF)  

    

  

 Tove Videbæk (KD)  

    

  

 Jette Bergenholz Bautrup (S)  

    

  

 Line Barfod (EL)  

    

  

 Lone Møller (S)  

    

  

 René Skau Björnsson (S)  

    

  

 Sophie Hæstorp Andersen (S)  

    

  

 Lene Garsdal (SF)  

    

  

 Kamal Qureshi (SF)  

    

  

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 188 Bilagsnr.
Titel 1 Spm. 1 om beskrivelse af det internationale vævsregister,  

 til indenrigs- og sundhedsministeren Spm. 2 om redegørelse for, hvad faglige eksperter har  

 anbefalet, til indenrigs- og sundhedsministeren Spm. 3 om vurdering af barnets chance for helbredelse,  

 til indenrigs- og sundhedsministeren Spm. 4 om beskrivelse af knoglemarvsudtagning, herunder  

 eventuelle smerter og ulemper, til indenrigs- og sundhedsministeren 2 Høringssvar, fra indenrigs- og sundhedsministeren 3 Supplerende høringssvar, fra indenrigs- og  

 sundhedsministeren 4 Supplerende høringssvar, fra indenrigs- og sundhedsministeren 5 Supplerende høringssvar, fra indenrigs- og  

 sundhedsministeren 6 Supplerende høringssvar, fra indenrigs- og  

 sundhedsministeren 7 Supplerende høringssvar, fra indenrigs- og  

 sundhedsministeren 8 Supplerende høringssvar, fra indenrigs- og  

 sundhedsministeren 9 Spm. 5 om eksempler på, at det er lykkedes at helbrede et  

 barn ved hjælp af en »donorbaby« født på baggrund af ægsortering og  

 efterfølgende  

 kunstig befrugtning, til indenrigs- og sundhedsministeren Spm. 6 om, hvilke medicinske og kirurgiske muligheder der  

 findes for at behandle aplastisk anæmi, til indenrigs- og sundhedsministeren Spm. 7, om behandlingsmulighederne er udtømt for den  

 dreng, der er omtalt i lovforslagets bemærkninger, til indenrigs- og  

 sundhedsministeren Spm. 8 om, hvorvidt ministeren mener, der skal gives  

 information til en »donorbaby« om baggrunden for, at vedkommende er født, til  

 indenrigs- og sundhedsministeren 10 Spm. 9 om, hvorvidt ministeren agter at sikre, at de  

 kriterier, Det Etiske Råd foreslår, vil blive lagt til grund i alle sager af  

 denne karakter, til indenrigs- og sundhedsministeren 11 Spm. 10 om, i hvor mange tilfælde det er lykkedes at  

 behandle og helbrede børn, der lider af livstruende sygdomme, ved hjælp af  

 væv fra søskende, til indenrigs- og sundhedsministeren 12 Spm. 11 om, hvad sandsynligheden er for, at det i et  

 konkret tilfælde kan lykkes at føde et barn med vævsforenelighed, til  

 indenrigs- og sundhedsministeren Spm. 12, om det er lovligt i tilfælde af abort at anvende  

 væv fra det aborterede foster til behandling af et sygt barn, til indenrigs-  

 og sundhedsministeren Spm. 13 om, hvor gammelt et foster skal være, før det  

 behandlingsmæssigt er muligt at bruge dets væv til behandling af de nævnte  

 livstruende sygdomme, til indenrigs- og sundhedsministeren 13 Spm. 14 om, hvor mange sygdomstilfælde og hvilke typer af  

 sygdomme Sundhedsstyrelsen forventes at skulle tage stilling til årligt, til  

 indenrigs- og sundhedsministeren 14 Spm. 15, om det i sig selv er et argument at tillade  

 ægsortering udelukkende for vævsforligelighed, til indenrigs- og  

 sundhedsministeren Spm. 16 om kommentar til oplysning om, at det i 5-10 pct.  

 af tilfældene ikke vil være muligt at høste celler fra navlestrengen, til  

 indenrigs- og sundhedsministeren 15 Spm. 17 om, hvorvidt der er eksempler på, at ægsortering  

 udelukkende er foretaget for at skabe vævsforligelighed med et alvorligt sygt  

 barn, uden at der foreligger arvelig sygdom, til indenrigs- og  

 sundhedsministeren Spm. 18 om, hvad helbredsprocenten er for børn med  

 aplastisk anæmi behandlet i Danmark, til indenrigs- og sundhedsministeren Spm. 19, om børn med aplastisk anæmi har øget risiko for  

 nyresvigt, til indenrigs- og sundhedsministeren Spm. 20 om, hvorvidt nyretransplantation fra en  

 vævsforligelig søskende kunne blive et muligt valg, til indenrigs- og  

 sundhedsministeren Spm. 21 om, hvilke belastninger det eksisterende syge  

 barn og dets forældre kan blive udsat for i den lange tid, som behandling og  

 graviditet varer, til indenrigs- og sundhedsministeren Spm. 22 om, hvilke typer sygdomme lovforslaget forventer  

 at gavne, til indenrigs- og sundhedsministeren Spm. 23 om, hvordan godkendelsesproceduren for behandling  

 i praksis vil blive udformet, til indenrigs- og sundhedsministeren Spm. 24 om, hvilken rolle det videnskabetiske  

 komitésystem vil komme til at spille i forhold til lovforslaget, til  

 indenrigs- og sundhedsministeren 16 Spm. 25 om, hvornår ministeren fik kendskab til  

 Patricksagen, til indenrigs- og sundhedsministeren Spm. 26 om, hvor lang tid forberedelsen af L 187 har  

 været undervejs, til indenrigs- og sundhedsministeren Spm. 27 om, hvorvidt det er korrekt, at Patrick lider af  

 den samme sygdom som Silke, til indenrigs- og sundhedsministeren Spm. 28 om, hvorvidt ministeren er bekendt med, at Silke  

 er helbredt ved medicinsk behandling, til indenrigs- og sundhedsministeren Spm. 29 om, hvorvidt medicinsk behandling er en mulighed  

 for Patrick, til indenrigs- og sundhedsministeren Spm. 30 om, hvorvidt det vil være nødvendigt at anvende  

 mikroinsemination forud for præimplantationsdiagnostikken, til indenrigs- og  

 sundhedsministeren Spm. 31 om resultater af præimplantationsdiagnostik, til  

 indenrigs- og sundhedsministeren Spm. 32 om, hvorvidt det er korrekt, at PGD kun udføres  

 på forsøgsbasis, til indenrigs- og sundhedsministeren Spm. 33 om bioetikkonventionens artikel 18, til  

 indenrigs- og sundhedsministeren Spm. 34 om, hvorvidt udtagning af celler har konsekvenser  

 for fosteranlæggets udvikling, til indenrigs- og sundhedsministeren Spm. 35 om ministerens overvejelser, hvis det syge barn  

 dør, før donorbarnet fødes, til indenrigs- og sundhedsministeren Spm. 36 om konsekvenserne for familien, til indenrigs- og  

 sundhedsministeren Spm. 37 om bekræftelse af, at fagkundskaben vurderede  

 forkert i både Silkes og Jasons tilfælde, til indenrigs- og  

 sundhedsministeren Spm. 38 om bekræftelse af, at der er tale om en  

 eksperimentel behandlingsform, til indenrigs- og sundhedsministeren 17 Supplerende høringssvar, fra indenrigs- og  

 sundhedsministeren 18 Høringsnotat, fra indenrigs- og sundhedsministeren 19 Svar på spm. 1 om beskrivelse af det internationale  

 vævsregister, fra indenrigs- og sundhedsministeren Svar på spm. 2 om redegørelse for, hvad faglige eksperter  

 har anbefalet, fra indenrigs- og sundhedsministeren Svar på spm. 3 om vurdering af barnets chance for  

 helbredelse, fra indenrigs- og sundhedsministeren Svar på spm. 4 om beskrivelse af knoglemarvsudtagning,  

 herunder eventuelle smerter og ulemper, fra indenrigs- og sundhedsministeren Svar på spm. 5 om eksempler på, at det er lykkedes at  

 helbrede et barn ved hjælp af en »donorbaby« født på baggrund af ægsortering  

 og efterfølgende kunstig befrugtning, fra indenrigs- og sundhedsministeren Svar på spm. 6 om, hvilke medicinske og kirurgiske  

 muligheder der findes for at behandle aplastisk anæmi, fra indenrigs- og  

 sundhedsministeren Svar på spm. 7, om behandlingsmulighederne er udtømt for  

 den dreng, der er omtalt i lovforslagets bemærkninger, fra indenrigs- og  

 sundhedsministeren Svar på spm. 8 om, hvorvidt ministeren mener, der skal  

 gives information til en »donorbaby« om baggrunden for, at vedkommende er  

 født, fra indenrigs- og sundhedsministeren Svar på spm. 9 om, hvorvidt ministeren agter at sikre, at  

 de kriterier Det Etiske Råd foreslår, vil blive lagt til grund i alle sager  

 af denne karakter, fra indenrigs- og sundhedsministeren Svar på spm. 10 om, i hvor mange tilfælde det er lykkedes  

 at behandle og helbrede børn, der lider af livstruende sygdomme, ved hjælp af  

 væv fra søskende, fra indenrigs- og sundhedsministeren Svar på spm. 11 om, hvad sandsynligheden er for, at det i  

 et konkret tilfælde kan lykkes at føde et barn med vævsforenelighed, fra  

 indenrigs-  

 og sundhedsministeren Svar på spm. 12, om det er lovligt i tilfælde af abort at  

 anvende væv fra det aborterede foster til behandling af et sygt barn, fra  

 indenrigs- og sundhedsministeren Svar på spm. 13 om, hvor gammelt et foster skal være, før  

 det behandlingsmæssigt er muligt at bruge dets væv til behandling af de  

 nævnte livstruende sygdomme, fra indenrigs- og sundhedsministeren Svar på spm. 14 om, hvor mange sygdomstilfælde og hvilke  

 typer af sygdomme Sundhedsstyrelsen forventes at skulle tage stilling til  

 årligt,  

 fra indenrigs- og sundhedsministeren Svar på spm. 15, om det i sig selv er et argument at  

 tillade ægsortering udelukkende for vævsforligelighed, fra indenrigs- og  

 sundhedsministeren Svar på spm. 16 om kommentar til oplysning om, at det i  

 5-10 pct. af tilfældene ikke vil være muligt at høste celler fra  

 navlestrengen, fra indenrigs- og sundhedsministeren Svar på spm. 17 om, hvorvidt der er eksempler på, at  

 ægsortering udelukkende er foretaget for at skabe vævsforligelighed med et  

 alvorligt sygt barn, uden at der foreligger arvelig sygdom, fra indenrigs- og  

 sundhedsministeren Svar på spm. 18 om, hvad helbredsprocenten er for børn  

 med aplastisk anæmi behandlet i Danmark, fra indenrigs- og sundhedsministeren Svar på spm. 19, om børn med aplastisk anæmi har øget  

 risiko for nyresvigt, fra indenrigs- og sundhedsministeren Svar på spm. 20 om, hvorvidt nyretransplantation fra en  

 vævsforligelig søskende kunne blive et muligt valg, fra indenrigs- og  

 sundhedsministeren Svar på spm. 21 om, hvilke belastninger det eksisterende  

 syge barn og dets forældre kan blive udsat for i den lange tid, som  

 behandling  

 og graviditet varer, fra indenrigs- og sundhedsministeren Svar på spm. 22 om, hvilke typer sygdomme lovforslaget  

 forventer at gavne, fra indenrigs- og sundhedsministeren Svar på spm. 23 om, hvordan godkendelsesproceduren for  

 behandling i praksis vil blive udformet, fra indenrigs- og sundhedsministeren Svar på spm. 24 om, hvilken rolle det videnskabetiske  

 komitésystem vil komme til at spille i forhold til lovforslaget, fra  

 indenrigs- og sundhedsministeren Svar på spm. 25 om, hvornår ministeren fik kendskab til  

 Patricksagen, fra indenrigs- og sundhedsministeren Svar på spm. 26 om, hvor lang tid forberedelsen af L 187  

 har været undervejs, fra indenrigs- og sundhedsministeren Svar på spm. 27 om, hvorvidt det er korrekt, at Patrick  

 lider af den samme sygdom som Silke, fra indenrigs- og sundhedsministeren  

 sundhedsministeren Svar på spm. 28 om, hvorvidt ministeren er bekendt med,  

 at Silke er helbredt ved medicinsk behandling, fra indenrigs- og  

 sundhedsministeren Svar på spm. 29 om, hvorvidt medicinsk behandling er en  

 mulighed for Patrick, fra indenrigs- og sundhedsministeren Svar på spm. 30 om, hvorvidt det vil være nødvendigt at  

 anvende mikroinsemination forud for præimplantationsdiagnostikken, fra  

 indenrigs-  

 og sundhedsministeren Svar på spm. 31 om resultater af  

 præimplantationsdiagnostik, fra indenrigs- og sundhedsministeren Svar på spm. 32 om, hvorvidt det er korrekt, at PGD kun  

 udføres på forsøgsbasis, fra indenrigs- og sundhedsministeren Svar på spm. 33 om bioetikkonventionens artikel 18, fra  

 indenrigs- og sundhedsministeren Svar på spm. 34 om, hvorvidt udtagning af celler har  

 konsekvenser for fosteranlæggets udvikling, fra indenrigs- og  

 sundhedsministeren Svar på spm. 35 om ministerens overvejelser, hvis det  

 syge barn dør, før donorbarnet fødes, fra indenrigs- og sundhedsministeren Svar på spm. 36 om konsekvenserne for familien, fra  

 indenrigs- og sundhedsministeren Svar på spm. 37 om bekræftelse af, at fagkundskaben  

 vurderede forkert i både Silkes og Jasons tilfælde, fra indenrigs- og  

 sundhedsministeren Svar på spm. 38 om bekræftelse af, at der er tale om en  

 eksperimentel behandlingsform, fra indenrigs- og sundhedsministeren 20 1. udkast til betænkning 21 Spm. 39 om, hvorvidt det vil være lovligt ifølge  

 lovforslaget at udvinde knoglestamceller fra fosterstamceller, til indenrigs-  

 og sundhedsministeren Spm. 40 om opfølgning på spørgsmål 1 vedrørende antallet  

 af nye donorer med meget sjældne vævstyper, til indenrigs- og  

 sundhedsministeren Spm. 41 om opfølgning på spørgsmål 4 vedrørende behovet  

 for supplerende udtagning af stamceller fra søskende, til indenrigs- og  

 sundhedsministeren Spm. 42 om information fra psykologisk sagkundskab  

 vedrørende de mulige psykologiske implikationer for et donorbarn, til  

 indenrigs- og sundhedsministeren Spm. 43 om fortilfælde, hvor man har lovgivet om  

 behandling på et så lille erfaringsgrundlag, til indenrigs- og  

 sundhedsministeren 22 2. udkast til betænkning 23 Svar på spm. 39 om, hvorvidt det vil være lovligt ifølge  

 lovforslaget at  

    

  

 udvinde knoglestamceller  

 fra fosterstamceller, fra indenrigs- og sundhedsministeren Svar på spm. 40 om opfølgning på spørgsmål 1 vedrørende  

 antallet af nye donorer med meget sjældne vævstyper, fra indenrigs- og  

 sundhedsministeren Svar på spm. 41 om opfølgning på spørgsmål 4 vedrørende  

 behovet for supplerende udtagning af stamceller fra søskende, fra indenrigs-  

 og sundhedsministeren Svar på spm. 43 om fortilfælde, hvor man har lovgivet om  

 behandling på et så lille erfaringsgrundlag, fra indenrigs- og  

 sundhedsministeren 24 Svar på spm. 42 om information fra psykologisk  

 sagkundskab vedrørende de mulige psykologiske implikationer for et donorbarn,  

 fra indenrigs- og sundhedsministeren 25 Spm. 44 om, hvorvidt ministeren senest i folketingsåret  

 2006-07 vil oplyse om status over og erfaringer med anvendelse af  

 præimplantationsdiagnostik i de af lovforslaget omfattende behandlinger, til  

 indenrigs- og sundhedsministeren 26 3. udkast til betænkning 27 Svar på spm. 44 om, hvorvidt ministeren senest i  

 folketingsåret 2006-07 vil oplyse om status over og erfaringer med anvendelse  

 af præimplantationsdiagnostik i de af lovforslaget omfattende behandlinger,  

 fra indenrigs- og sundhedsministeren 28 Spm. 45 om opfølgning på spørgsmål 42 vedrørende mulige  

 psykologiske implikationer for et donorbarn, til indenrigs- og  

 sundhedsministeren Spm. 46 om kommentar til debatindlægget »Ægsortering er  

 en farlig udvikling« fra Politiken 26/3-04, til indenrigs- og  

 sundhedsministeren Spm. 47 om oplysningsindsats blandt etniske grupper med  

 henblik på at få flere knoglemarvsdonorer fra disse grupper, til indenrigs-  

 og sundhedsministeren Spm. 48 om opfølgning på spørgsmål 13, om væv fra et  

 levende foster under 12. uge kan anvendes, til indenrigs- og  

 sundhedsministeren Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmål 9, 10, 12, 13 og 44 og indenrigs- og  

 sundhedsministerens svar herpå er optrykt efter ønske fra S, KF og Lene  

 Garsdal  

 (SF).
 Spørgsmål 9:
Agter ministeren at sikre, at de kriterier, Det Etiske Råd  

 foreslår anvendt i forbindelse med Sundhedsstyrelsens konkrete vurderinger  

 af,  

 om der skal tillades ægsortering eller ej, vil blive lagt til grund i alle  

 sager af denne karakter? Svar:
Af bemærkningerne til lovforslaget fremgår de kriterier, der  

 skal danne grundlag for Sundhedsstyrelsens godkendelse af behandlingsmetoden.  

 Disse kriterier vil blive fastsat i form af en bekendtgørelse.
Der er  

 overensstemmelse med de kriterier, Det Etiske Råd har opstillet, bortset fra  

 kravet om arvelig sygdom.
 Spørgsmål 10:
 Ministeren bedes redegøre for, i hvor mange tilfælde det er  

 lykkedes at behandle og helbrede børn, der lider af livstruende sygdomme, der  

 kan behandles med vævstransplantation, ved hjælp af væv fra søskende, der er  

 født uafhængigt af det syge barn.
 Svar:
 Jeg har indhentet en udtalelse fra Sundhedsstyrelsen, som  

 oplyser:
»Stamcelletransplantation i et erfarent og højt specialiseret  

 lægeligt regi er en af de bedst dokumenterede og effektive behandlinger af  

 livstruende (ikke-infektiøse) sygdomme.
Transplantation mellem søskende er  

 ikke  

 undtagelsen, men snarere reglen.
Der er over tredive års internationale  

 erfaringer, og der er gennemført mindst 30.000 søskendetransplantationer på  

 verdensplan.
I 1971 var man på Rigshospitalet blandt de første i verden, der  

 anvendte denne behandling.
Herhjemme er der udført skønsvis 150  

 søskendetransplantationer mellem børn.
Godt halvdelen har været  

 langtidsoverlevende  

 (heri medregnet de maligne sygdomme (leukæmier) med den dårligste prognose).« Jeg kan henholde mig til dette.
 Spørgsmål 12:
 Ministeren bedes oplyse, om det er lovligt i tilfælde af abort  

 at anvende væv fra det aborterede foster til behandling af et sygt barn.
 Svar:
 Dette vil være lovligt, såfremt der bliver givet samtykke.  

 Sundhedsstyrelsen har oplyst, at stamceller fra fostre ikke er anvendt ved  

 transplantationsbehandling.
 Spørgsmål 13:
 Ministeren bedes oplyse, hvor gammelt et foster skal være, før  

 det behandlingsmæssigt er muligt at bruge dets væv til behandling af de  

 nævnte  

 livstruende sygdomme.
 Svar:
 Jeg har indhentet en udtalelse fra Sundhedsstyrelsen, som  

 oplyser:
»Transplantation med knoglemarv fra fostre måtte fra et  

 teoretisk synspunkt formentligt forudsætte mindst en fostervægt på 1 kilo.  

 Men  

 hvis fostret lever, er indgreb udelukket.
Og hvis fostret er dødt (med den  

 latenstid,  

 der herefter kræves for at kvitteres), kan vævet næppe anvendes.« Jeg kan henholde mig til dette.
 Spørgsmål 44:
Vil ministeren senest i folketingssamlingen 2006-07 over for  

 Folketinget oplyse om status over og erfaringer med anvendelse af  

 præimplantationsdiagnostik i de af lovforslaget omfattede konkrete  

 behandlinger  

 ved blandt andet at oplyse om antal tilfælde, hvor behandlingen er anvendt,  

 og  

 resultaterne heraf? Svar:
