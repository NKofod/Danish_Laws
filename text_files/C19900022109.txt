Indholdsfortegnelse Pkt .
Indledning Fælles regler for eftergivelse og henstand De nye bestemmelser Eftergivelse og henstand for fysiske  

 personer Oversigt over kapitel 2 Personskatter Ikke-afregnede A-skattebeløb Moms, told, ambi og punktafgifter Administrative bøder Erstatningsbeløb Renter, gebyrer m.v.
Hidtidige regler contra nye regler Krav om ansøgning Insolvenskravet Skyldnerens forhold og omstændighederne i øvrigt Forskellige relevante momenter ved vurderingen Virksomheder Gældssanering og akkorder Hel eller delvis eftergivelse Forrentning ved delvis eftergivelse Skatteforbehold Bortfald af eftergivelse Henstand i stedet for eftergivelse Eftergivelse/henstand når forholdene i ganske særlig grad taler derfor Eftergivelse og henstand for juridiske  

 personer Oversigt over kapitel 3 Kredsen af juridiske personer Selskabsskat Ikke-afregnede A-skattebeløb m.v.
Moms, told, ambi og punktafgifter Administrative bøder Renter, gebyrer m.v.
Betingelserne for eftergivelse Henstand i stedet for eftergivelse Henstand ved klage over skatteansættelser  

 m.v.
Oversigt over kapitel 4 Hvilke klagesituationer Hvilke beløb omfatter henstanden Begrænsninger i adgangen til henstand Betingelser for henstand Forbrugsrenteafgift for 1987 Kompetence-, hørings- og klageregler Oversigt over kapitel 5 Kompetenceregler Høringsregler Klageregler Klageregler ved afslag på henstand ved klage over skatteansættelser Bortfald af bekendtgørelser og ophævelse af  

 tidligere cirkulærer Bortfald af bekendtgørelser Ophævelse af tidligere cirkulærer Indledning 1. Ved lov nr. 825 af 19. december 1989 om ændring af forskellige  

 skatte- og afgiftslove m.v. (Eftergivelse og henstand) blev der i store træk  

 indført fælles retningslinjer for eftergivelse og henstand med skat, moms,  

 told, arbejdsmarkedsbidrag (ambi) og punktafgifter.
Retningslinjerne for  

 eftergivelse og henstand følger konkurslovens bestemmelser om gældssanering,  

 således at toldvæsenets og skattevæsenets eftergivelsespraksis tilpasses  

 skifteretternes praksis i sager om gældssanering.
Dette medfører, at man ofte  

 kan undgå at gennemføre en gældssanering ved skifteretten, når der  

 udelukkende eller i overvejende grad er tale om gæld til told- og  

 skattevæsenet.
Det er endvidere i flere tilfælde blevet muligt for  

 skattevæsenet at tiltræde akkorder.
 De fælles regler for eftergivelse og henstand på hele Skatteministeriets  

 område og tilpasningen af reglerne til gældssaneringsinstituttet skal sikre  

 en ensartet behandling af borgerne i sager om eftergivelse og henstand og  

 dermed styrke borgernes retssikkerhed på dette område.
Ved ovennævnte lov er der endvidere indført hjemmel til eftergivelse af og  

 henstand med betaling af beløb, som en fysisk eller juridisk person er  

 pligtig at indeholde eller opkræve og afregne til staten.
Der er især tale om  

 eftergivelse af ikke-indbetalte A-skatter samt moms, hvor eftergivelse hidtil  

 ikke har haft nogen hjemmel, men hvor henholdsvis skattevæsenet og  

 toldvæsenet efter nærmere retningslinjer har undladt at opkræve beløbene  

 eller har tiltrådt afdrags- eller henstandsordninger.
Der er endvidere tale  

 om eftergivelse af og henstand med betaling af told, punktafgifter, ambi,  

 renter m.v., som en fysisk eller juridisk person hæfter for efter told- og  

 forbrugsafgiftslovgivningen samt efter lov om arbejdsmarkedsbidrag og beløb,  

 som fysiske personer er pligtige at betale som erstatning for selskabers  

 manglende indbetaling af indeholdte eller opkrævede beløb.
2. Den hidtidige bestemmelse i statsskattelovens § 37 om  

 eftergivelse af personlige skatter er ophævet.
Der er imidlertid ikke med de  

 indførte fælles regler for skat, moms, told, ambi og punktafgifter sket nogen  

 indskrænkning i myndighedernes adgang til at bevilge henstand eller  

 eftergivelse.
 For så vidt angår skatteområdet er reglerne indført ved en række nye  

 bestemmelser i lov om opkrævning m.v. af indkomst- og formueskat, jf.  

 lovbekendtgørelse nr. 562 af 6. august 1990. Bestemmelserne findes i §§ 73  

 B-73 E.
 På momsområdet er der indsat en bestemmelse om eftergivelse og henstand  

 som § 39 d i lov om merværdiafgift (momsloven), jf. lovbekendtgørelse nr. 629  

 af 20. oktober 1988 med senere ændringer.
 Reglerne om eftergivelse og henstand for told, ambi og punktafgifter er  

 indført ved bestemmelser i toldloven, lov om arbejdsmarkedsbidrag og  

 forskellige punktafgiftslove, der henviser til bestemmelsen i momslovens § 39  

 d.
Eftergivelse og henstand for fysiske  

 personer 3. Under punkterne 4-9 behandles spørgsmålet om, hvilke beløb der  

 i henhold til de indførte bestemmelser kan eftergives for fysiske personer.  

 Under punkterne 10-20 behandles de nærmere betingelser for eftergivelse.  

 Under punkt 21 behandles muligheden for at meddele henstand i stedet for  

 eftergivelse, og under punkt 22 behandles eftergivelse og henstand, når  

 forholdene i ganske særlig grad taler derfor.
Beløb, der kan eftergives 4. Bestemmelserne om eftergivelse omfatter fysiske personers  

 almindelige indkomst- og formueskatter i form af B-skatter, for hvilke der er  

 foretaget årsopgørelse og restskatter.
Dette gælder også restskatter, der er  

 indregnet i forskudsskatten.
Bestemmelserne omfatter ikke foreløbige skatter,  

 for hvilke der ikke er foretaget årsopgørelse.
Bestemmelserne omfatter ifølge  

 bemærkningerne til lovforslaget endvidere særlig indkomstskat.
Tillægsskatter  

 er derimod ikke omfattet af disse bestemmelser, men af statsskattelovens §  

 43, stk. 6. Af bemærkningerne til lovforslaget fremgår, at bestemmelserne  

 desuden omfatter eftergivelse af forbrugsrenteafgift for 1987. Hjemmelen til  

 eftergivelse af disse beløb findes i kildeskattelovens § 73 C. § 73 C er  

 udformet som en henvisning til § 73 B om eftergivelse af ikke-afregnede  

 A-skattebeløb.
 5. Ud over de personlige skatter m.v. under pkt. 4 omfatter  

 bestemmelserne om eftergivelse skattebeløb, som en fysisk person i henhold  

 til kildeskatteloven har været pligtig at indeholde eller opkræve.  

 Kildeskattelovens § 73 B omfatter således A-skattebeløb, der ikke er afregnet  

 til Told - og Skattestyrelsen.
6. Moms Momslovens § 39 d finder anvendelse på:
moms afgiftsforhøjelser.
Told Efter toldlovens § 116 b finder momslovens § 39 d anvendelse på:
told forbrugsafgifter, der efter toldlovens regler skal betales ved indførslen bidrag til toldvæsenets sikkerhedsstillelsesordning efter § 83, stk. 4 afgift for overskridelse af fristen for kontantafregning efter § 86, stk.  

 6 beløb, der skal betales ved fraførsel fra toldoplag efter § 108a, stk. 2 ekspeditionsafgift efter § 124a.
Ambi Efter § 29 a i lov om arbejdsmarkedsbidrag finder momslovens § 39 d  

 anvendelse på:
bidrag bidragsforhøjelser.
Punktafgifter Momslovens § 39 d finder anvendelse på punktafgifter i henhold til  

 følgende punktafgiftslove:
 lov om afgift af spiritus m.m., § 33 b.
 lov om afgift af vin og frugtvin m.m., § 25 b.
 lov om afgift af øl, § 24 b.
 lov om tobaksafgifter, § 28 b.
 lov om forbrugsbegrænsende foranstaltninger, § 21 b.
 lov om forskellige forbrugsafgifter, § 19 b.
 lov om afgift af chokolade- og sukkervarer m.m., § 28 b.
 lov om afgift af sukker m.m., § 25 b, (ophævet pr. 1. januar 1990).
 lov om afgift af konsum-is, § 9 b.
 lov om afgift af parfumer, toiletmidler m.v., § 13 b.
 lov om afgift af mineralvand m.v., § 24 b.
 lov om afgift af charterflyvning, § 15 b.
 lov om registreringsafgift af motorkøretøjer m.v., § 31 a.
 lov om vægtafgift af motorkøretøjer m.v., § 22.
 lov om afgift af benzin, § 26 b.
 lov om afgift af elektricitet, § 17 b.
 lov om afgift af visse olieprodukter, § 27 b.
 lov om afgift af gas, § 25 b.
 lov om afgift af stenkul, brunkul og koks m.v., § 25 b.
 lov om fremskyndet tilbagebetaling, § 5 b.
 Ifølge § 14 b i lov om afgift af lystfartøjsforsikringer finder momslovens  

 § 39 d anvendelse på afgift, der efter § 3, stk. 3, skal betales af den, der  

 lader et her i landet hjemmehørende lystfartøj forsikre i udlandet.
7. Administrative bøder, der vedtages af fysiske personer i  

 henhold til kildeskattelovens § 79, stk. 1, er omfattet af bestemmelsen om  

 eftergivelse i kildeskattelovens § 73 B.
Samtidig med indførelsen af § 73 B  

 blev der indsat en bestemmelse i skattekontrolloven som § 23 A, hvorefter  

 bestemmelserne om henstand og eftergivelse i kildeskattelovens § 73 B finder  

 tilsvarende anvendelse på administrativt vedtagne bøder efter  

 skattekontrollovens § 20.
Administrative bøder efter merværdiafgiftsloven er i henhold til  

 bestemmelsen i merværdiafgiftslovens § 39 d omfattet af reglerne om  

 eftergivelse.
I toldlovens § 116 b, i lov om arbejdsmarkedsbidrag § 29 a og i  

 en række love om punktafgifter er det endvidere bestemt, at  

 merværdiafgiftslovens § 39 d skal finde tilsvarende anvendelse på  

 administrative bøder i henhold til de pågældende love.
 Reglerne om eftergivelse finder således anvendelse på en lang række bøder  

 efter skatte-, moms-, told-, ambi- og punktafgiftslovene.
8. Efter kildeskattelovens § 73 B, stk. 2, kan der under  

 tilsvarende betingelser som ved eftergivelse af skat, moms, told, ambi og  

 punktafgifter bevilges eftergivelse og henstand med hensyn til beløb, som  

 f.eks. direktører dømmes til at betale som erstatning for et selskabs  

 manglende indbetaling af indeholdte skattebeløb og moms.
Tilsvarende regler  

 gælder for told, moms, ambi og punktafgifter i medfør af de lovbestemmelser,  

 der er nævnt under punkt 6. Desuden gælder tilsvarende regler efter § 13 b i  

 lov om afgift af ansvarsforsikringer for motorkøretøjer m.v. og § 15 a i lov  

 om Lokalradiofonden.
 Der er i disse tilfælde tale om, at de pågældende personer pålægges et  

 civilretligt ansvar for de indeholdte beløb ud fra dansk rets almindelige  

 erstatningsregler.
 9. Foruden at der kan ske eftergivelse af skat, moms, told, ambi  

 og punktafgifter kan påløbne renter, procenttillæg samt eventuelle gebyrer  

 m.v. ligeledes eftergives.
 For så vidt angår renter, der er påløbet et skattebeløb, der eftergives,  

 er sådanne renter omfattet af eftergivelsen, uanset om de iøvrigt er betalt.  

 Er dette tilfældet, skal der ske tilbagebetaling efter gældende regler.
Betingelser for eftergivelse 10. Eftergivelse af personlige skatter har indtil lov nr. 825 af  

 19. december 1989 om ændring af forskellige skatte- og afgiftslove m.v. haft  

 hjemmel i statsskattelovens § 37, 1. pkt.
Med hensyn til eftergivelse af  

 kommunal indkomstskat har dette hidtil haft hjemmel i § 16 i lov om kommunal  

 indkomstskat.
I lov om udskrivning af skat til amtskommunen er der endvidere  

 henvist til, at reglerne i lov om kommunal indkomstskat finder tilsvarende  

 anvendelse for eftergivelse af skattebeløb efter denne lov.
Efter de to ovennævnte bestemmelser har eftergivelse kunnet ske, når  

 forholdene i ganske særlig grad taler derfor.
Grundlaget har været en konkret  

 bedømmelse i hver enkelt sag, hvor hovedsynspunktet i praksis har været, at  

 skyldneren skulle være i en økonomisk trangssituation.
Det er ved ovennævnte lov nr. 825 af 19. december 1989 vedtaget, at  

 gældssaneringsprincipperne skal finde tilsvarende anvendelse ved eftergivelse  

 af personlige skatter.
Der er ikke ved gældssanering tale om et egentligt  

 nød- og trangskriterium.
Konkurslovens regler om gældssanering sigter mod at  

 mildne følgerne af allerede indtrådt økonomisk sammenbrud med henblik på at  

 undgå socialt uheldige virkninger af permanent forgældelse.
11. De indførte regler vedrører eftergivelse og henstand efter  

 ansøgning fra debitor.
Reglerne omhandler ikke de aftaler om f.eks. henstand,  

 der ud fra rene opkrævningshensyn indgås med skyldneren af  

 opkrævningsmyndighederne.
 12. Efter kildeskattelovens § 73 B, stk. 1, nr. 1, og momslovens §  

 39 d, stk. 1, nr. 1, er det en forudsætning for eftergivelse, at skyldneren  

 ikke er i stand til, og inden for de nærmeste år ingen udsigt har til, at  

 kunne opfylde sine gældsforpligtelser (kvalificeret insolvens). Der skal  

 således bestå et misforhold mellem skyldnerens betalingsevne og vedkommendes  

 gæld til skattevæsenet og/eller toldvæsenet.
Bestemmelserne forudsætter, at gælden ikke allerede er betalt.
Allerede  

 betalt gæld kan således som hovedregel ikke tilbagebetales i forbindelse med  

 en eftergivelse.
Skyldnerens aktiver, aktuelle indtægter og formodede fremtidige  

 indtægtsmuligheder skal sammenholdes med nødvendige udgifter og gældens  

 størrelse.
Der skal ikke alene lægges vægt på skyldnerens egne forhold, men  

 på husstandens. Ægtefællers, samleveres eller hjemmeboende voksne børns  

 indkomstforhold må eksempelvis inddrages i vurderingen.
Disse personers  

 aktiver kan i lighed med gældssaneringspraksis ligeledes indgå i vurderingen,  

 hvis særlige forhold taler derfor.
I forbindelse med eftergivelse af  

 personlige skatter efter § 73 C kan ægtefællens aktiver indgå på baggrund af  

 reglerne om subsidiær hæftelse, jf. kildeskattelovens § 72, stk. 2.
Der må tages højde for, om der kan ske belåning eller salg af aktiver, der  

 ikke er nødvendige for skyldneren og dennes husstand.
En ejerbolig, hvor  

 skyldneren og dennes husstand bor, behøver dog som udgangspunkt kun at  

 sælges, hvis boligudgiften er urimelig høj, eller der er væsentlig friværdi i  

 ejendommen.
Tilbagekøb eller ophævelse af en pensionsordning m.v. bør kræves  

 i samme omfang som efter praksis vedrørende gældssanering.
Der ses bort fra  

 mindre beløb eller ordninger, der ikke kan tilbagekøbes.
Der kan endvidere  

 tages hensyn til skyldnerens udsigt til arv, herunder nærliggende muligheder  

 for arveforskud.
 I overensstemmelse med de almindelige gældssaneringsprincipper ses der ved  

 eftergivelsen bort fra pantefordringer, i det omfang pantet strækker til.  

 Dette betyder, at pantesikret gæld ikke eftergives.
Hvad angår indtægtsforholdene skal det vurderes, om der er udsigt til, at  

 disse bliver væsentligt forbedret.
Der skal ligeledes tages hensyn til, om  

 der på grund af fremførsel af underskud for et eller flere år ikke betales  

 indkomstskat.
Er skyldnerens (husstandens) indtægtsforhold væsentligt lavere end  

 almindeligt, skal mulighederne for afvikling af gælden ses i lyset heraf.
Har  

 skyldneren således i længere tid modtaget kontanthjælp efter bistandsloven,  

 og er der ikke udsigt til, at de økonomiske forhold vil blive bedret, er  

 dette en omstændighed, der med betydelig vægt må indgå i vurderingen af, om  

 eftergivelse kan bevilges.
Det forhold, at husstandsindkomsten er usædvanlig  

 høj, udelukker ikke i sig selv eftergivelse.
Dog må gælden i denne situation  

 være tilsvarende større, før eftergivelse kan komme på tale.
Der kan ikke opstilles generelle betingelser for, hvor stor gælden skal  

 være, for at den kan eftergives.
Det afgørende er, om skyldneren under hensyn  

 til de nuværende økonomiske forhold og de forudsætninger, der kan opstilles  

 vedrørende de fremtidige indtjeningsmuligheder, er ude af stand til at  

 opfylde sine gældsforpligtelser.
Gældens størrelse må i den forbindelse også  

 sammenholdes med skyldnerens alder, uddannelse og erhvervsmuligheder.
Told-  

 og skattevæsenet er ikke udelukket fra at indrømme eftergivelse, selvom der  

 er tale om mindre beløb, hvis skyldnerens forhold i øvrigt taler derfor.
 Når det skal vurderes, om skyldneren ikke har udsigt til at betale gælden,  

 må der tages hensyn til rimelige udgifter til bolig, nødvendig bil, andre  

 rimelige faste udgifter, leveomkostninger og underholdsforpligtelser.
13. Endvidere er det efter kildeskattelovens § 73 B, stk. 1, nr.  

 2, og momslovens § 39 d, stk. 1, nr. 2, en forudsætning for eftergivelse, at  

 skyldnerens forhold og omstændighederne i øvrigt taler derfor.
Ved denne  

 vurdering skal der navnlig lægges vægt på skyldnerens interesse i  

 eftergivelse, gældens alder, omstændighederne ved gældens pådragelse og  

 hidtidige afvikling samt skyldnerens forhold under eftergivelsessagen, jf.  

 bestemmelsernes stk. 3.
Det skal vurderes, om skyldneren ved eftergivelse af gælden vil få  

 mulighed for at opfylde sine fremtidige forpligtelser.
Ved delvis  

 eftergivelse må det sikres, at skyldneren får en realistisk mulighed for at  

 afvikle den resterende del af gælden.
Ved vurderingen af skyldnerens forhold og omstændighederne i øvrigt indgår  

 der en række momenter, som er omtalt nedenfor i punkt 14. For selvstændige  

 erhvervsdrivende skal der herudover ses på nogle særlige forhold.
Disse er  

 omtalt i punkt 15 nedenfor.
Ingen af momenterne er i sig selv afgørende for,  

 om der skal bevilges eftergivelse.
Der må foretages en samlet vurdering af  

 omstændighederne i den enkelte sag.
14. Gældens alder er et moment, der kan indgå i vurderingen af, om  

 eftergivelse skal bevilges.
Jo ældre gælden er, jo større er mulighederne for  

 eftergivelse.
 Det taler for eftergivelse, hvis skyldneren har forsøgt efter evne at  

 afdrage på gælden.
 Er der efter gældens pådragelse indtrådt alvorlig, længerevarende sygdom,  

 ulykkestilfælde eller afgørende uforudsete ændringer i skyldnerens økonomi,  

 f.eks. i forbindelse med overgang til pension, vil dette ligeledes tale for  

 eftergivelse.
Det taler imod eftergivelse, hvis gælden er pådraget ved strafbare  

 forhold, eller hvis gælden er oparbejdet systematisk og gennem en længere  

 årrække.
Ved eftergivelse af bøder skal der således foretages en vurdering af  

 det strafbare forholds beskaffenhed i forhold til sagens øvrige  

 omstændigheder.
Der kan endvidere tages hensyn til, hvornår bøden er  

 vedtaget.
15. Er virksomheden overdraget til ægtefælle eller samlever, men  

 driver skyldneren fortsat virksomheden, eller fortsættes virksomheden i  

 selskabsform med skyldneren som faktisk leder, kan gælden som hovedregel ikke  

 eftergives.
Undtagelse kan gøres, hvis virksomheden er af mindre økonomisk  

 betydning.
 Hvis skyldneren fortsat driver virksomhed, men gælden ikke vedrører den  

 aktuelle virksomhed, er det en betingelse for eftergivelse, at der ikke i den  

 nye virksomhed er oparbejdet gæld af betydning.
 Det taler imod eftergivelse, hvis skyldneren ikke har indgivet fornødent  

 regnskabsmateriale.
16. Det fremgår af kildeskattelovens § 73 B, stk. 3, og momslovens  

 § 39 d, stk. 3, at der ved anvendelsen af stk. 1, nr. 2, skal lægges vægt på,  

 om skyldneren udelukkende eller i overvejende grad har gæld til skattevæsenet  

 og/eller toldvæsenet.
Hvis der er andre offentlige eller private kreditorer  

 af væsentlig betydning, må skyldneren henvises til at søge en generel  

 ordning, f.eks. i form af en gældssanering eller en frivillig kreditorordning  

 båret af gældssaneringsprincipperne.
Told- og skattevæsenet vil som hidtil kunne tiltræde akkordordninger.
De  

 skitserede principper kan danne grundlag for tiltrædelse af akkorder.
Efter de tidligere regler er det sket, at skattevæsenet har måttet indtage  

 særstandpunkter i forhold til toldvæsenet, idet skattevæsenet har nægtet at  

 tiltræde akkorder, hvor der har indgået personlige skatter af en vis  

 størrelse, og hvor betingelserne for eftergivelse efter statsskattelovens §  

 37 ikke var opfyldt.
Ved at indføre ensartede retningslinjer på hele  

 Skatteministeriets område vedrørende eftergivelse for personer er det ikke  

 længere nødvendigt for skattevæsenet at indtage sådanne særstandpunkter.
 Der er ikke tilsigtet nogen indskrænkning i de gældende regler i  

 konkursloven om gældssanering.
 Selvom told- og skattevæsenet i en konkret sag ikke kan bevilge  

 eftergivelse eller henstand, er dette således ikke til hinder for, at  

 skifteretten efter konkurslovens bestemmelser gennemfører en gældssanering,  

 der bl.a. omfatter gælden til told- og skattevæsenet.
Hvor eftergivelse bevilges, kan skifteretten give skyldneren gældssanering  

 for en eventuel resterende anden gæld.
En delvis eftergivelse er heller ikke  

 til hinder for, at en senere gennemførelse af gældssanering kan bevirke en  

 nedsættelse eller eventuelt fuldstændigt bortfald af den resterende gæld til  

 told og skattevæsenet.
17. Efter kildeskattelovens § 73 B, stk. 4, og momslovens § 39 d,  

 stk. 5, kan de under pkt. 4-9 nævnte beløb eftergives helt eller delvist.
Det  

 må bero på en vurdering af skyldnerens (husstandens) økonomiske forhold, om  

 der skal meddeles hel eller delvis eftergivelse.
 Ved delvis eftergivelse skal gælden nedsættes så meget, at skyldneren  

 sættes i stand til at betale den resterende del i løbet af 5 år.  

 Nedsættelsesprocenten fastsættes ud fra en prognose om skyldnerens  

 (husstandens) forventede indtægter og udgifter i den pågældende periode og  

 under hensyn til, at skyldneren og dennes husstand kan opretholde en beskeden  

 levefod.
 Skyldneren kan efter aftale betale den ikke eftergivne del af gælden  

 gennem afdrag eller med et engangsbeløb.
18. Ved delvis eftergivelse efter kildeskattelovens § 73 B, stk.  

 4, og momslovens § 39 d, stk. 5, sker der fra datoen for ansøgningens  

 modtagelse ingen forrentning af den del af gælden, der ikke eftergives, og  

 som betales gennem afdrag eller med et engangsbeløb.
Rentefritagelsen svarer  

 til, hvad der er gældende ved en kendelse om gældssanering, hvor krav på  

 renter bortfalder for tiden efter indledning af en gældssaneringssag.
19. Af meddelelsen om eftergivelse af skattebeløb skal det fremgå,  

 at det eftergivne beløb nedsættes, i det omfang der på årsopgørelsen for det  

 pågældende indkomstår som følge af en senere ansættelsesændring fremkommer en  

 overskydende skat.
Dette følger af, at betalt skat som hovedregel ikke  

 eftergives, jf. pkt. 12.
 20. Eftergivelsen kan efter kildeskattelovens § 73 B, stk. 5, og  

 momslovens § 39 d, stk. 6, bortfalde, hvis skyldneren i forbindelse med  

 eftergivelsessagen har gjort sig skyldig i svigagtigt forhold.
Delvis eftergivelse kan bortfalde, hvis skyldneren groft tilsidesætter  

 sine forpligtelser i forbindelse med afvikling af den ikke-eftergivne del af  

 gælden.
Der kan f.eks. være tale om, at skyldneren gennem længere tid  

 undlader at betale, skønt den pågældende har midler dertil.
Muligheden for  

 bortfald af eftergivelsen skal fremgå af meddelelsen om den delvise  

 eftergivelse.
Er det derimod en konjunkturændring, en almindelig krise inden for  

 branchen, undskyldelige tekniske uheld eller sygdom, der er årsag til  

 misligholdelsen, er denne ikke udslag af grov tilsidesættelse af  

 forpligtelserne, og eftergivelsen må stå fast.
Nogle få dages forsinkelse med  

 et afdrag kan heller ikke anses for en grov tilsidesættelse.
Der må ses både  

 på misligholdelsens omfang og grund.
Henstand i stedet for eftergivelse 21. De fælles regler på hele Skatteministeriets område omfatter  

 også meddelelse om henstand.
Der kan meddeles henstand med de samme beløb,  

 som kan eftergives, og som er opremset under pkt. 5-10.
Efter kildeskattelovens § 73 B, stk. 6, og momslovens § 39 d, stk. 7, kan  

 der i stedet for eftergivelse meddeles henstand, hvis betingelserne efter  

 stk. 1, nr. 1, ikke fuldt ud er opfyldt.
Dette indebærer, at der kan  

 indrømmes henstand ud over den periode, for hvilken myndighederne ud fra  

 opkrævningsmæssige hensyn meddeler henstand.
De kriterier, der i henhold til kildeskattelovens § 73 B, stk. 1, og  

 momslovens § 39 d, stk. 1, taler henholdsvis for og imod eftergivelse, finder  

 tilsvarende anvendelse ved vurderingen af, om der kan bevilges henstand.  

 Henstand vil således kunne bevilges i situationer, hvor der ikke fuldt ud  

 findes grundlag for eftergivelse, men hvor der på trods heraf er et behov for  

 lempelse.
Er der særlig stor usikkerhed om, hvorledes skyldnerens økonomiske  

 forhold vil udvikle sig inden for de nærmeste år, kan dette tale for at  

 meddele henstand fremfor eftergivelse.
 Rentefritagelsen ved den delvise eftergivelse finder ikke anvendelse ved  

 henstand efter disse bestemmelser.
Eftergivelse/henstand når forholdene i ganske særlig grad taler derfor 22. Under punkterne 10-21 er de normale betingelser for  

 eftergivelse eller henstand for fysiske personer gennemgået.
I  

 kildeskattelovens § 73 D er der indsat en bestemmelse om eftergivelse eller  

 henstand med betaling af skattebeløb, når forholdene i ganske særlig grad  

 taler derfor.
Betingelsen for eftergivelse eller henstand efter § 73 D »når  

 forholdene i ganske særlig grad taler derfor« svarer til betingelsen for  

 eftergivelse i den nu ophævede § 37 i statsskatteloven.
Bestemmelsen lægger  

 op til eftergivelse eller henstand ud fra en mere konkret og friere  

 bedømmelse af situationen end kildeskattelovens §§ 73 B og 73 C.  

 Kildeskattelovens § 73 D giver eksempelvis hjemmel til eftergivelse i  

 situationer, hvor der ikke foreligger økonomisk trang.
Kildeskattelovens § 73 D omfatter skatter, som fysiske personer er  

 pålignet eller har skullet indeholde eller opkræve.
Bestemmelsen omfatter  

 således de samme skattebeløb, som er omfattet af kildeskattelovens §§ 73 B og  

 73 C.
Der kan således være tale om almindelige indkomst- og formueskatter i  

 form af restskatter, herunder restskatter, der er indregnet i  

 forskudsskatten.
Bestemmelsen omfatter endvidere særlig indkomstskat og  

 indeholdte A-skattebeløb, der ikke er afregnet til Told- og Skattestyrelsen.  

 Bestemmelsen må også antages at omfatte renter, der er påløbet skattebeløb,  

 gebyrer i forbindelse med opkrævning af skattebeløb og administrative bøder  

 efter kildeskattelovens § 79. Bestemmelsen må endvidere antages at omfatte  

 bøder efter skattekontrollovens § 20, uagtet skattekontrolloven alene  

 henviser til kildeskattelovens § 73 B.
Som det fremgår af ovennævnte, omfatter kildeskattelovens § 73 D kun  

 skattebeløb.
Eftergivelse og henstand med fysiske personers moms, told, ambi  

 og punktafgifter kan således alene ske efter reglerne i momslovens § 39 d,  

 som er beskrevet under pkt. 10-20. For så vidt angår moms, told, ambi og  

 punktafgifter, er der ikke for fysiske personer en bestemmelse, hvorefter der  

 kan bevilges henstand eller eftergivelse, når »forholdene i ganske  

 særlig grad taler derfor«.
 Eftergivelse og henstand for juridiske  

 personer.
23. I kapitel 2 er reglerne om eftergivelse og henstand for  

 fysiske personer behandlet.
Nærværende kapitel omfatter reglerne om  

 eftergivelse og henstand for juridiske personer.
Under punkt 24 omtales,  

 hvilke juridiske personer der er omfattet af reglerne.
Under punkterne 25-29  

 behandles spørgsmålet om, hvilke beløb der kan eftergives for juridiske  

 personer.
Betingelserne for eftergivelse for juridiske personer behandles  

 under punkterne 30-31. Muligheden for at meddele henstand i stedet for  

 eftergivelse for juridiske personer omtales under punkt 32.
Kredsen af juridiske personer 24. Eftergivelse og henstand med skatte- og momsbeløb for  

 juridiske personer sker med hjemmel i kildeskattelovens § 73 D og momslovens  

 § 39 d, stk. 8. Eftergivelse og henstand med told, ambi og punktafgifter sker  

 med hjemmel i toldlovens § 116 b, lov om arbejdsmarkedsbidrag § 29 a og en  

 række punktafgiftslove, der henviser til momslovens § 39 d.  

 Punktafgiftslovene er opremset under pkt. 6.
Kildeskattelovens § 73 D omtaler »selskaber, foreninger m.v.«,  

 mens momslovens § 39 d, stk. 8, herudover også omtaler fonde.
Begge  

 bestemmelserne må imidlertid antages at omfatte samme kreds af juridiske  

 personer, nemlig aktieselskaber, anpartsselskaber, andelsselskaber, fonde og  

 foreninger.
Bestemmelserne omfatter derimod ikke kommanditselskaber,  

 interessentskaber og partrederier, idet hæftelsen i disse tilfælde er knyttet  

 til en eller flere af deltagerne.
Beløb, der kan eftergives 25. I henhold til kildeskattelovens § 73 D kan juridiske  

 personers selskabsskatter efter selskabsskatteloven eftergives.
26. Kildeskattelovens § 73 D omfatter endvidere såvel indeholdte  

 som ikke-indeholdte A-skattebeløb, som juridiske personer ikke har afregnet  

 til Told- og Skattestyrelsen.
Desuden omfatter bestemmelsen ikke-afregnede  

 royalty-skatter og udbytteskatter, herunder 30%-indeholdelsen ved  

 aktieselskabers tilbagekøb af egne aktier.
Det bemærkes, at udbytteskatter  

 tillige er omfattet af kildeskattelovens § 66, stk. 2.
 27. For så vidt angår moms, told, ambi og punktafgifter kan der  

 eftergives de samme beløb for juridiske personer som for fysiske personer.  

 Der henvises derfor til cirkulærets punkt 6.
28. Bøder på skatteområdet (skattekontrollovsbøder og  

 kildeskattebøder) er ikke omtalt i kildeskattelovens § 73 D.
Alligevel må det  

 ud fra en formålsfortolkning af § 73 D antages, at bestemmelsen omfatter  

 såvel kildeskattebøder som skattekontrollovsbøder, således at der også for  

 juridiske personer kan meddeles eftergivelse med disse bøder.
Bøder efter  

 moms-, told-, ambi- og punktafgiftslovene kan eftergives i henhold til  

 momslovens § 39 d, toldlovens § 116 b, lov om arbejdsmarkedsbidrag § 29 a og  

 en række punktafgiftslove.
29. Renter af skattebeløb er ikke omtalt i kildeskattelovens § 73  

 D.
Som anført under punkt 22 om fysiske personer må § 73 D imidlertid antages  

 at omfatte renter af skattebeløb og gebyrer i forbindelse med opkrævning af  

 skattebeløb.
Der kan således også for juridiske personer meddeles  

 eftergivelse med renter af skattebeløb og med gebyrer.
Renter af momsbeløb samt gebyrer kan eftergives i henhold til momslovens §  

 39 d.
Renter af told, ambi og punktafgifter samt gebyrer kan ligeledes  

 eftergives.
Betingelser for eftergivelse 30. Under punkterne 11-22 er betingelserne for eftergivelse af  

 skat, moms, told, ambi og punktafgifter for fysiske personer behandlet.
De  

 betingelser, der er anført under de nævnte punkter, gælder ikke ved  

 eftergivelse for juridiske personer.
Ligesom for fysiske personer er det dog  

 en betingelse for eftergivelse eller henstand efter disse regler, at der  

 foreligger en ansøgning.
Efter kildeskattelovens § 73 D og momslovens § 39 d, stk. 8, kan  

 eftergivelse af skatte- og momsbeløb meddeles juridiske personer, »når  

 forholdene i ganske særlig grad taler derfor«.
Tilsvarende gælder for  

 told, ambi og punktafgifter.
Betingelsen »når forholdene i ganske særlig  

 grad taler derfor«, der svarer til betingelsen for eftergivelse i den nu  

 ophævede § 37 i statsskatteloven, sammenholdt med gældssaneringsreglerne  

 viser, at der er betydeligt snævrere adgang til eftergivelse for juridiske  

 personer end for fysiske personer.
Der har i den nu ophævede § 37 i  

 statsskatteloven været hjemmel til eftergivelse af selskabsskat, men der har  

 i praksis ikke vist sig større behov herfor.
Der vil formentlig kun i meget få tilfælde kunne blive tale om total  

 eftergivelse af skat, moms, told, ambi og punktafgifter for en juridisk  

 person.
Der er derimod mulighed for delvis eftergivelse i forbindelse med  

 akkordordninger.
31. Under punkt 30 er betingelserne for eftergivelse af skat,  

 moms, told, ambi og punktafgifter for juridiske personer gennemgået.
Af  

 kildeskattelovens § 73 D og momslovens § 39 d, stk. 8, fremgår imidlertid, at  

 der også kan meddeles henstand for juridiske personer med betaling af de  

 nævnte beløb.
Også for meddelelse om henstand er det en betingelse, at  

 »forholdene i ganske særlig grad taler derfor«.
Henstand vil  

 navnlig kunne komme på tale i form af en moratorieordning.
 Henstand ved klage over skatteansættelser  

 m.v.
32. Kapitlerne 2 og 3 omhandler bl.a. eftergivelse og henstand  

 med skattebeløb, hvor der er fastsat et skattekrav, og hvor skatteansættelsen  

 ikke er påklaget til højere administrativ myndighed eller til domstolene.
I  

 nærværende kapitel behandles henstand med skattebetaling, hvor skatteyderen  

 har påklaget skatteansættelsen til en højere administrativ myndighed eller  

 har indbragt skatteansættelsen for domstolene.
I 1986 blev der udstedt en bekendtgørelse, nr. 189 af 17. marts, om  

 bemyndigelse til at bevilge henstand med skattebetalingen ved klage over  

 skatteansættelser.
Ved ophævelsen af statsskattelovens § 37 bortfaldt  

 hjemmelen for bekendtgørelsen, og der er derfor i kildeskattelovens § 73E  

 indsat en bestemmelse, hvorefter skatteministeren kan fastsætte nærmere  

 regler om henstand i forbindelse med klage over skatteansættelser.
Der blev  

 med hjemmel i kildeskattelovens § 73 E udstedt en ny bekendtgørelse, nr. 3 af  

 2. januar 1990, om bemyndigelse til at bevilge henstand med skattebetalingen  

 ved klage over skatteansættelser.
Denne bekendtgørelse er imidlertid ophævet  

 ved bekendtgørelse nr. 654 af 18. september 1990 om henlæggelse af visse  

 beføjelser til de kommunale skattemyndigheder, told- og skatteregionerne,  

 Told- og Skattestyrelsen m.fl.
De nærmere regler for henstand ved klage over  

 skatteansættelser findes herefter i bekendtgørelse nr. 685 af 11. oktober  

 1990 om opkrævning m.v. af indkomst- og formueskat, § 48, og i nærværende  

 cirkulære.
Under pkt. 33 gennemgås, i hvilke påklagesituationer, der kan bevilges  

 henstand.
Hvilke beløb, henstanden omfatter, behandles under pkt. 34. Under  

 pkt. 35 anføres visse begrænsninger i adgangen til henstand, pkt. 36  

 omhandler renter af henstandsbeløb, sikkerhedsstillelse, henstandsperiodens  

 længde m.v., og pkt. 37 omhandler henstand med betaling af  

 forbrugsrenteafgift for 1987 ved klage over en afgiftsopgørelse.
 33. Når en skatteansættelse påklages efter reglerne i lov nr. 824  

 af 19. december 1989 om skattemyndighedernes organisation og opgaver m.v.  

 (skattestyrelsesloven) med senere ændringer, kan der efter ansøgning bevilges  

 vedkommende skattepligtige henstand med skattebetalingen, jf.  

 kildeskattebekendtgørelsen, § 48.
Henstand bevilges i det omfang, ansættelsen påklages til skatteankenævnet  

 eller Landsskatteretten.
Indbringes sagen for de ordinære domstole, skal der  

 indgives fornyet ansøgning, for at henstand kan opnås.
34. Henstand kan gives med betaling af indkomstskat til staten,  

 kommune og amtskommune, skat af særlig indkomst, formueskat, selskabsskat og  

 skat, der er pålignet dødsboer.
Henstand kan endvidere gives med betaling af  

 kirkelige afgifter, skat i henhold til lov om kulbrinteindvinding, samt andre  

 skatter og afgifter, for hvilke reglerne i kildeskatteloven finder  

 tilsvarende anvendelse.
Henstanden skal omfatte de påløbne morarenter.
35. Henstand kan kun gives med den del af den pålignede skat incl.  

 morarenter, der ved årsopgørelsen er fremkommet som skyldig skat, som ikke er  

 betalt på ansøgningstidspunktet, og som kan henføres til den påklagede  

 forhøjelse.
Det er endvidere en betingelse for henstand, at den skyldige skat  

 opkræves særskilt.
Henstand kan således ikke gives, i det omfang det skyldige  

 beløb i henhold til kildeskattelovens § 62 overføres som tilsvar til det  

 efterfølgende år (indregnet restskat).
36. Henstanden skal betinges af, at henstandsbeløbet forrentes med  

 lovhjemlede renter.
Disse renteudgifter kan ikke bringes til fradrag ved  

 opgørelsen af den skattepligtige indkomst, jf. ligningslovens § 17 A, og  

 kildeskattelovens § 23, stk. 1.
I særlige tilfælde kan en henstandsbevilling gøres betinget af  

 sikkerhedsstillelse, f.eks. ved begrænset skattepligt, eller hvis det  

 skønnes, at der er risiko for, at skattekravet ikke senere vil kunne  

 inddrives.
Afgørelse herom træffes af den myndighed, der er kompetent til at  

 bevilge henstand.
En eventuel sikkerhed stilles over for  

 opkrævningsmyndigheden, der påser, at sikkerheden er betryggende.
Henstanden gives i et tidsrum af ikke over 4 år.
Henstanden kan forlænges  

 efter fornyet ansøgning.
 Opkrævningsmyndigheden underrettes om den indrømmede henstand med  

 oplysning om den påklagede del af skatteansættelsen.
 Overskydende skat, udbetaling efter kildeskattelovens § 55, udbytteskat og  

 tilbagebetaling af merværdiafgift kan modregnes i henstandsbeløb, såfremt der  

 i henstandsbevillingen er taget forbehold herom.
37. For så vidt angår forbrugsrenteafgift blev der i 1988 udstedt  

 en bekendtgørelse, nr. 712 af 1. december, om bemyndigelse til at bevilge  

 henstand med betaling af renteafgift for afgiftsåret 1987 ved klage over en  

 afgiftsopgørelse.
Denne bekendtgørelse blev ophævet ved den under punkt 32  

 nævnte bekendtgørelse nr. 654 af 18. september 1990.
Der kan i et tidsrum af ikke over 4 år bevilges henstand med betalingen af  

 hele afgiftsbeløbet for 1987 ved klage over afgiftsopgørelsen.
Der kan ikke  

 bevilges henstand med kun en del af afgiftsbeløbet.
Henstanden kan i særlige  

 tilfælde gøres betinget af, at der stilles betryggende sikkerhed.
Kompetence-, hørings- og klageregler 38. Kapitlerne 2 og 3 omhandler de materielle regler om  

 eftergivelse og henstand med skat, moms, told, ambi og punktafgifter.
Kapitel  

 4 omhandler de materielle regler om henstand i forbindelse med klage over en  

 skatteansættelse m.v.
I nærværende kapitel behandles de formelle regler om  

 eftergivelse og henstand med skat, moms, told, ambi og punktafgifter herunder  

 de formelle regler om henstand ved klage over en skatteansættelse m.v.
Ved de  

 formelle regler forstås kompetenceregler, høringsregler og regler om  

 klageadgang.
Kompetencereglerne behandles under punkt 39, høringsreglerne  

 under punkt 40 og klagereglerne under punkt 41.
39. For så vidt angår skatteområdet, fremgår det af  

 kildeskattelovens § 73 B, stk. 1, at kompetencen til at eftergive  

 skattebeløb, herunder administrativt vedtagne bøder efter kildeskatteloven og  

 skattekontrolloven, ligger hos skatteministeren.
Skatteministeren har  

 imidlertid i den under punkt 32 nævnte bekendtgørelse nr. 654 af 18.  

 september 1990 bestemt, at kompetencen til som 1. instans at træffe afgørelse  

 om eftergivelse eller henstand med skattebeløb skal ligge hos told og  

 skatteregionen.
Afgørelse træffes af den region, hvorunder skyldnerens  

 aktuelle bopælskommune hører.
I Københavns og Frederiksberg kommuner træffes  

 afgørelse om eftergivelse eller henstand med personlige skatter dog af  

 skattedirektoraterne.
 For så vidt angår moms, told, ambi og punktafgifter, er det told- og  

 skatteregionen, der træffer afgørelsen.
Er der tale om henstand ved klage over en skatteansættelse, træffes  

 afgørelsen af den kommunale skattemyndighed, jf. den under punkt 32 nævnte  

 bekendtgørelse nr. 654 af 18. september 1990. Afgørelse træffes af den  

 kommune, der har foretages skatteansættelsen.
Tilsvarende gælder for henstand  

 ved klage over en forbrugsrenteafgiftsopgørelse for 1987.
40. Ved ansøgning om eftergivelse eller henstand med personlige  

 skatter i henhold til kildeskattelovens § 73 C eller § 73 D skal der,  

 forinden afgørelse om eftergivelse eller henstand træffes, indhentes en  

 udtalelse fra kommunalbestyrelsen i skyldnerens aktuelle bopælskommune, jf.  

 kildeskattelovens § 73 C, 2. pkt.
For så vidt angår eftergivelse og henstand  

 med selskabskatter, skal der indhentes en udtalelse fra kommunalbestyrelsen i  

 selskabets aktuelle hjemstedskommune.
 I sager om eftergivelse og henstand med ikke-afregnede A-skattebeløb og i  

 sager om henstand ved klage over skatteansættelser er der ingen høringspligt.  

 Der er ligeledes ingen høringspligt i sager om eftergivelse og henstand med  

 moms, told, ambi og punktafgifter.
 41. Det fremgår af den under punkt 32 nævnte bekendtgørelse nr.  

 654 af 18. september 1990, at told- og skatteregionens afgørelser om  

 eftergivelse og henstand kan påklages til Told- og Skattestyrelsen.
Klager over afgørelser om eftergivelse eller henstand skal imidlertid  

 indsendes til den told- og skatteregion, der har truffet afgørelsen.
Told- og  

 skatteregionen videresender sagen til Told- og Skattestyrelsen sammen med en  

 udtalelse.
 Told- og skattestyrelsens afgørelse om eftergivelse eller henstand med  

 skattebeløb kan i henhold til bekendtgørelsen ikke indbringes for højere  

 administrative instanser.
42. Med hensyn til påklage i sager om henstand i forbindelse med  

 klage over skatteansættelser følger det af førnævnte bekendtgørelse nr. 654  

 af 18. september 1990, at kommunens afgørelser kan indbringes for told- og  

 skatteregionen til endelig afgørelse.
Tilsvarende gælder for henstand ved  

 klage over en forbrugsrenteafgiftsopgørelse for 1987.
Bortfald af bekendtgørelser og ophævelse af  

 tidligere cirkulærer 43. Følgende bekendtgørelser er bortfaldet som følge af  

 ophævelsen af statsskattelovens § 37 eller ophævet:
 Bekendtgørelse nr. 55 af 16. februar 1979 om bemyndigelse til  

 kommunalbestyrelsen for Københavns kommune til at eftergive skat.
 Bekendtgørelse nr. 186 af 9. april 1981 om bemyndigelse til at eftergive  

 forhøjelser af selskabsskat.
 Bekendtgørelse nr. 189 af 17. marts 1986 om bemyndigelse til at bevilge  

 henstand med skattebetalingen ved klage over skatteansættelser.
 Bekendtgørelse nr. 712 af 1. december 1988 om bemyndigelse til at bevilge  

 henstand med betaling af renteafgift for afgiftsåret 1987 ved klage over  

 afgiftsopgørelse.
 Bekendtgørelse nr. 3 af 2. januar 1990 om bemyndigelse til at bevilge  

 henstand med skattebetalingen ved klage over skatteansættelser.
 44. Følgende cirkulærer ophæves:
 Cirkulære nr. 36 af 2. februar 1977 om bemyndigelse til at eftergive skat  

 og bevilge henstand.
 Cirkulære nr. 30 af 17. marts 1986 om bemyndigelse til at bevilge henstand  

 ved klage over skatteansættelser.
 Cirkulære nr. 55 af 20. marts 1987 om begrundelse i sager om eftergivelse  

 af skat eller henstand med betalingen.
