 I Henhold til § 42 i Lov Nr. 146 af 14. April 1938 om Gældsbreve  

 fastsætter Justitsministeriet herved efter Forhandling med Ministeriet for  

 Handel, Industri og Søfart følgende Ændringer i Bekendtgørelse Nr. 223 af 24.  

 Juni 1938 om Notering af Massegældsbreve:
Stk. 1.  Noteringspaategningen lyder enten »Noteret  

 paa Navn« (hvor Navnet er paaført Gældsbrevet), »Noteret paa  

 hemmeligt Navn« eller »Ihændehaver noteret«.
Paategningen  

 dateres og skal endvidere indeholde en - eventuel forkortet Angivelse af den  

 noterende og underskrives af denne.
 Stk. 2.  Noteringspaategningen bevidner, at der paa  

 Gældsbrevets Rubrik i Skyldnerens Noteringsbog er indført henholdsvis den  

 berettigedes Navn eller Bemærkning om, at Gældsbrevet er overdraget til  

 Ihændehaveren.
Stk. 3.  Noteringspaategningens Tekst, det vil sige  

 Ordene »Noteret paa Navn«, »Noteret paa hemmeligt Navn«  

 eller »Ihændehaver noteret«, samt Dateringen paaføres med et  

 Stempel, hvortil anvendes den særligt raderægte Farve, der i handelen gaar  

 under Navnet Sadolin og Holmblads Stempelfarve A 552. Typerne i Stemplet  

 »Noteret paa Navn« skal klart adskille sig fra dem, der bruges i  

 Stemplet »Noteret paa hemmeligt Navn«.
Med et Prægestempel, der  

 griber ind i Noteringspaategningens Tekst, paaføres en kortfattet, men dog  

 tilstrækkelig individualiserende Angivelse af den noterende.
 Stk. 4.  En Noteringspaategning maa ikke anbringes foran  

 ældre Noteringspaategninger.
 I den Justitsministeriets Bekendtgørelse Nr. 223 af 24. Juni 1938  

 vedføjede Formular til Noteringsbegæring ændres Punkt D, Nr. 3, saa det  

 kommer til at lyde saaledes:
3. Noteres paa Navn saaledes:  

 ............................. Det skal ikke fremgaa af Gældsbrevet, paa  

 hvilket Navn Noteringen lyder.
Gældsbrevet forsynes med Paategningen:  

 »Noteret paa hemmeligt Navn.« Denne Bekendtgørelse træder i Kraft den 1. Oktober 1942. Fra samme  

 Tidspunkt ophæves Justitsministeriets Bekendtgørelse Nr. 330 af 28. Oktober  

 1938.
 Hvilket herved bringes til almindelig Kundskab.
 Justitsministeriet, den 15. August 1942.
E.
Thune Jacobsen.
 /Bilfeldt.
