Bekendtgørelse om ændring af bekendtgørelse om visse forureninger i fødevarer § 1 I bekendtgørelse nr. 148 af 19. februar 2007 om visse forureninger i fødevarer foretages følgende ændringer:
 1. § 8 affattes således:
»Udtagning af prøver til kontrol af indholdet af bly, cadmium, kviksølv, uorganisk tin, 3-MCPD og benzo(a)pyren i fødevarer samt prøveforberedelsen og de analysemetoder, som anvendes i den forbindelse, sker i overensstemmelse med Kommissionens forordning (EF) nr. 333/2007 af 28. marts 2007 om prøveudtagnings- og analysemetoder til offentlig kontrol med indholdet af bly, cad-mium, kviksølv, uorganisk tin, 3-MCPD og benzo(a)pyren i fødevarer.« 2. § 13 ophæves.
 3. § 14 affattes således:
 »Med mindre højere straf er forskyldt efter den øvrige lovgivning, straffes med bøde den, der over-træder:
1) § 2 eller 4, stk. 1 2) Rådets forordning (EØF) Nr. 315/93 om fællesskabsprocedurer for forurenende stoffer i lev-nedsmidler, eller 3) Kommissionens forordning (EF) Nr. 1881/2006 om fastsættelse af grænseværdier for bestemte forurenende stoffer i fødevarer, Kommissionens forordning (EF) Nr. 1126/2007 af 28. septem-ber 2007 om ændring af forordning nr. 1881/2006 for så vidt angår fusariumtoksiner i majs og majsprodukter og Kommissionens forordning (EF) Nr. 565/2008 af 18. juni 2008 om ændring af forordning 1881/2006 for så vidt angår fastsættelse af grænseværdier for dioxiner og PCB i fiskelever.
Stk. 2. Straffen kan stige til fængsel i 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelse er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre.
Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.« § 2 Bekendtgørelsen træder i kraft den 8. juli 2008.
