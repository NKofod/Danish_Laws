Nr BTL 131 Betænkning over Forslag til lov om ændring af lov om kommunale valg  

 (Ophævelse af valgret og valgbarhed for andre udlændinge end statsborgere fra  

 nordiske lande og EU-lande)   

 Nr L 131 1996-97, 1. samling Afgivet af Kommunaludvalget Afgivet: 19970415 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af Dansk  

 Folkepartis medlem) lovforslaget til forkastelse ved 3. behandling.
 Et mindretal (Dansk Folkepartis medlem af udvalget) indstiller  

 lovforslaget til vedtagelse uændret.
 Mindretallet udtaler:
 Fremskridtspartiet og Dansk Folkeparti har fremsat lovforslaget, fordi det  

 er partiernes holdning, at betingelserne for udlændinges valgbarhed og  

 valgret i forbindelse med kommunale valg skal skærpes.
Det er forkert, at udlændinge allerede efter 3 års ophold i Danmark har  

 valgret og er valgbare til amts- og kommunalvalg uden at have dansk  

 statsborgerskab.
Danmark har særlige aftaler med Norden og EU, som skal  

 overholdes.
Reglerne om valgbarhed og valgret ved amts- og kommunalvalg bør  

 for øvrige udlændinge ændres, så man følger de samme regler som ved  

 folketingsvalg.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Dorit Myltoft (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Jens Vibjerg (V) Pia Christmas-Møller (KF)  

 Torben Rechendorff (KF) Jens Jørgensen (KF) Poul Nødgaard (DF) nfmd.  

 Fremskridtspartiet, Enhedslisten og Centrum-Demokraterne havde ikke medlemmer  

 i udvalget.
