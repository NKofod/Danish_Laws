Nr LSF 110 Forslag til Lov om ændring af forskellige lovbestemmelser om inddrivelse  

 af gæld til det offentlige (Effektivisering af det offentliges  

 restanceinddrivelse) Fremsat af finansministeren (Mogens Lykketoft) den 5. december 1996 Vedtaget ved tredjebehandling den 20. december 1996 Lov nr. 1204 af 27/12/1996 Erhvervsministeriet § 1 I lov om VækstFonden, jf. lovbekendtgørelse nr. 888 af 26. oktober 1994,  

 som ændret ved § 1 i lov nr. 366 af 14. juni 1995, foretages følgende  

 ændringer:
 1. Efter § 4 a indsættes i kapitel 2:
»§ 4 b.
Hypotekbanken kan med tillæg af renter og  

 omkostninger inddrive fondens tilgodehavende efter misligholdte garantier,  

 ydet efter § 2, stk. 2, ved udpantning.
Inddrivelse kan endvidere ske ved  

 indeholdelse i løn m.v. hos den pågældende samt hos personer, der har påtaget  

 sig en kautionsforpligtelse for fondens tilgodehavende, efter reglerne for  

 inddrivelse af personlige skatter i kildeskatteloven.
 Stk. 2. Erhvervsministeren kan fastsætte nærmere regler om  

 fremgangsmåden i forbindelse med lønindeholdelse efter stk. 1, herunder  

 regler om klageadgang og klagefrist.
Stk. 3. Hypotekbanken kan indhente de oplysninger hos  

 skattemyndighederne og andre offentlige myndigheder om den pågældende, som er  

 nødvendige for at varetage inddrivelsen af skyldige beløb ved lønindeholdelse  

 efter stk. 1, herunder oplysninger om indkomst- og formueforhold.  

 Oplysningerne kan overføres elektronisk.« 2. I § 12 indsættes efter stk. 2 som stk. 3 og 4:
 »Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af bestemmelserne i reglerne.
Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Justitsministeriet § 2 I lov om offentlige myndigheders registre, jf. lovbekendtgørelse nr. 654  

 af 20. september 1991, som ændret senest ved § 4 i lov nr. 1093 af 21.  

 december 1994, foretages følgende ændringer:
 1. § 20 b, stk. 1, nr. 2, affattes således:
»2) den samlede gæld er forfalden og overstiger 7.500 kr., idet der  

 dog ikke heri må indgå gældsposter, der er omfattet af en overholdt aftale om  

 henstand eller afdragsvis betaling.« 2. I § 20 b indsættes efter stk. 1 som nyt stykke:
»Stk. 2. Det er en betingelse, at den samlede gæld, jf. stk.  

 1, nr. 2, administreres af samme inddrivelsesmyndighed.« Stk. 2 bliver herefter stk. 3.
Skatteministeriet § 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret  

 senest ved § 3 i lov nr. 487 af 12. juni 1996, foretages følgende ændring:
 1. Efter § 61 indsættes:
»§ 61 A.
I det omfang grundbeløbet på 10.000 kr. i henhold  

 til § 61, stk. 3, ikke er udnyttet fuldt ud til dækning af restskat, kan der  

 i den resterende del af beløbet efter skatteministerens nærmere bestemmelse  

 ske overførsel af forfaldne skatterestancer fra tidligere indkomstår til  

 opkrævning efter reglerne i § 61, stk. 3. Skatteministeren kan i den  

 forbindelse træffe bestemmelse om, at forrentning af de efter 1. pkt.  

 opkrævede beløb kan ske efter andre regler end de i § 63 fastsatte.« § 4 I toldloven, jf. lovbekendtgørelse nr.113 af 27. februar 1996, foretages  

 følgende ændring:
 1. § 37, stk. 4, affattes således:
»Stk. 4. Ubetalte told-, afgifts- og rentebeløb, bidrag efter  

 § 30, stk. 4, afgift efter § 34, stk. 1, bøder, der afgøres administrativt  

 efter § 80, og ekspeditionsafgift efter § 81 kan inddrives ved udpantning.  

 Inddrivelse kan endvidere ske ved indeholdelse i løn m.v. hos den pågældende  

 efter reglerne for inddrivelse af personlige skatter i kildeskatteloven.  

 Skatteministeren kan fastsætte regler om fremgangsmåden i forbindelse med  

 lønindeholdelse.« § 5 I lov om merværdiafgift (momsloven), jf. lovbekendtgørelse nr. 56 af 6.  

 februar 1996, foretages følgende ændring:
 1. I § 59, stk. 3, indsættes efter  

 »afgiftsforhøjelser«: », bøder, der afgøres  

 administrativt,», og som 2. pkt. indsættes:
»Bøder, der afgøres administrativt, kan inddrives ved  

 udpantning.« § 6 I lov om afgift af lønsum m.v., jf. lovbekendtgørelse nr. 666 af 13. juli  

 1994, som ændret senest ved lov nr. 423 af 14. juni 1995, foretages følgende  

 ændring:
 1. I § 13 a indsættes efter »afgiftsforhøjelser«:  

 », bøder, der afgøres administrativt,», og som 2. pkt.  

 indsættes:
»Bøder, der afgøres administrativt, kan inddrives ved  

 udpantning.« § 7 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret senest ved lov nr. 489 af 12. juni 1996,  

 foretages følgende ændring:
 1. Efter § 31 a indsættes:
»§ 31 b.
Ubetalte afgifts- og rentebeløb, bøder, der afgøres  

 administrativt, samt gebyrer kan inddrives ved indeholdelse i løn m.v. hos  

 den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte regler om fremgangsmåden i  

 forbindelse med lønindeholdelse.
Bøder, der afgøres administrativt, kan  

 inddrives ved udpantning.« Ikrafttræden m.v.
§ 8 Stk. 1. Loven træder i kraft den 1. januar 1997.
 Stk. 2. Reglerne om udpantning og lønindeholdelse efter §§ 1 og  

 4-7 finder også anvendelse på fordringer, der er forfaldne før lovens  

 ikrafttræden.
§ 9 Lovens § 2 gælder ikke for registre, der føres for det færøske eller  

 grønlandske hjemmestyres myndigheder eller for rigsmyndighederne på Færøerne  

 eller i Grønland, men kan ved kongelig anordning sættes i kraft for  

 rigsmyndighedernes registre med de afvigelser, som de særlige færøske eller  

 grønlandske forhold tilsiger.
Oprindeligt fremsat forslag Erhvervsministeriet § 1 I lov om VækstFonden, jf. lovbekendtgørelse nr. 888 af 26. oktober 1994,  

 som ændret ved § 1 i lov nr. 366 af 14. juni 1995, foretages følgende  

 ændringer:
 1. Efter § 4 a indsættes i kapitel 2 :
»§ 4 b.
Hypotekbanken kan med tillæg af renter og  

 omkostninger inddrive fondens tilgodehavende efter misligholdte garantier,  

 ydet efter § 2, stk. 2, ved udpantning.
Inddrivelse kan endvidere ske ved  

 indeholdelse i løn m.v. hos den pågældende samt hos personer, der har påtaget  

 sig en kautionsforpligtelse for fondens tilgodehavende, efter reglerne for  

 inddrivelse af personlige skatter i kildeskatteloven.
 Stk. 2. Erhvervsministeren kan fastsætte nærmere regler om  

 fremgangsmåden i forbindelse med lønindeholdelse efter stk. 1, herunder  

 regler om klageadgang og klagefrist.
Stk. 3. Hypotekbanken kan indhente de oplysninger hos  

 skattemyndighederne og andre offentlige myndigheder om den pågældende, som er  

 nødvendige for at varetage inddrivelsen af skyldige beløb ved lønindeholdelse  

 efter stk. 1, herunder oplysninger om indkomst- og formueforhold.  

 Oplysningerne kan overføres elektronisk.« 2. I § 12 indsættes efter stk. 2 som stk. 3 og 4:
 »Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af bestemmelserne i reglerne.
Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Justitsministeriet § 2 I lov om offentlige myndigheders registre, jf. lovbekendtgørelse nr. 654  

 af 20. september 1991, som ændret senest ved § 4 i lov nr. 1093 af 21.  

 december 1994, foretages følgende ændring:
 1. I § 20 b, stk. 1, nr. 2, ændres »25.000« til:  

 »5.000«.
Skatteministeriet § 3 I lov om opkrævning af indkomst- og formueskat for personer m.v.  

 (Kildeskatteloven), jf. lovbekendtgørelse nr. 519 af 22. juni 1995, som  

 ændret senest ved § 3 i lov nr. 487 af 12. juni 1996, foretages følgende  

 ændring:
 1. Efter § 61 indsættes:
»§ 61 A.
I det omfang grundbeløbet på 10.000 kr. i henhold  

 til § 61, stk. 3, ikke er udnyttet fuldt ud til dækning af restskat, kan der  

 i den resterende del af beløbet, efter skatteministerens nærmere bestemmelse,  

 ske overførsel af forfaldne skatterestancer fra tidligere indkomstår til  

 opkrævning efter reglerne i § 61, stk. 3. Skatteministeren kan i den  

 forbindelse træffe bestemmelse om, at forrentning af de efter 1. pkt.  

 opkrævede beløb kan ske efter andre regler end de i § 63 fastsatte.« § 4 I toldloven, jf. lovbekendtgørelse nr.113 af 27. februar 1996, foretages  

 følgende ændringer:
 1. I § 37 indsættes efter stk. 3 som nyt stykke:
»Stk. 4. Ubetalte told-, afgifts- og rentebeløb, bidrag efter  

 § 30, stk. 4, afgift efter § 34, stk. 1, bøder, der afgøres administrativt  

 efter § 80, og ekspeditionsafgift efter § 81 kan inddrives efter reglerne i  

 lov om fremgangsmåden ved inddrivelse af skatter og afgifter m.v.« Stk. 4 bliver herefter stk. 5.
 2. § 37, stk. 4, der bliver stk. 5 , affattes  

 således:
»Stk. 5. Ubetalte told-, afgifts- og rentebeløb, bidrag efter  

 § 30, stk. 4, afgift efter § 34, stk. 1, bøder, der afgøres administrativt  

 efter § 80, og ekspeditionsafgift efter § 81 kan inddrives ved udpantning.  

 Inddrivelse kan endvidere ske ved indeholdelse i løn m.v. hos den pågældende  

 efter reglerne for inddrivelse af personlige skatter i kildeskatteloven.  

 Skatteministeren kan fastsætte regler om fremgangsmåden i forbindelse med  

 lønindeholdelse.« § 5 I lov om merværdiafgift (momsloven), jf. lovbekendtgørelse nr. 56 af 6.  

 februar 1996, foretages følgende ændringer:
 1. I § 59, stk. 3, indsættes efter  

 »afgiftsforhøjelser«: », bøder, der afgøres  

 administrativt,» og som 2. pkt. indsættes:
 »Bøder, der afgøres administrativt, kan inddrives ved  

 udpantning.«.
§ 6 I lov om afgift af lønsum m.v., jf. lovbekendtgørelse nr. 666 af 13. juli  

 1994, som ændret senest ved lov nr. 423 af 14. juni 1995, foretages følgende  

 ændringer:
 1. I § 13 a indsættes efter »afgiftsforhøjelser«:  

 », bøder, der afgøres administrativt« og som 2. pkt. indsættes:
»Bøder, der afgøres administrativt, kan inddrives ved  

 udpantning.« § 7 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret senest ved lov nr. 489 af 12. juni 1996,  

 foretages følgende ændring:
 1. Efter § 31 a indsættes:
»§ 31 b.
Ubetalte afgifts- og rentebeløb, bøder, der afgøres  

 administrativt, samt gebyrer kan inddrives ved indeholdelse i løn m.v. hos  

 den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte regler om fremgangsmåden i  

 forbindelse med lønindeholdelse.
Bøder, der afgøres administrativt, kan  

 inddrives ved udpantning.«.
 Ikrafttræden m.v.
§ 8 Stk. 1. Loven træder i kraft den 1. januar 1997.
 Stk. 2. Reglerne om udpantning og lønindeholdelse efter §§ 1 og  

 4-7 finder også anvendelse på fordringer, der er forfaldne før lovens  

 ikrafttræden.
§ 9 Stk. 2. Lovens § 2 gælder ikke for registre, der føres for det  

 færøske eller grønlandske hjemmestyres myndigheder eller for  

 rigsmyndighederne på Færøerne eller i Grønland, men kan ved kongelig  

 anordning sættes i kraft for rigsmyndighedernes registre med de afvigelser,  

 som de særlige færøske eller grønlandske forhold tilsiger.
Bemærkninger til lovforslaget Almindelige bemærkninger Som led i regeringens forhandlinger med Kommunernes Landsforening om  

 kommunernes økonomi i 1997 blev det blandt andet aftalt, at regeringen skulle  

 undersøge mulighederne for at effektivisere det offentliges  

 restanceinddrivelse yderligere, herunder fx ved en nedsættelse af  

 beløbsgrænsen for videregivelse af oplysninger om skyldnere med gæld til det  

 offentlige til private kreditoplysningsbureauer.
 Lovforslaget, som i øvrigt indgår i regeringens stemmeaftale med SF om  

 finansloven for 1997, er således en udmøntning af kommuneaftalen på dette  

 punkt.
I de senere år er der gennemført en række initiativer med henblik på at  

 nedbringe gælden til det offentlige, som i begyndelsen af 1990'erne steg  

 markant.
Senest blev adgangen til indberetning af skyldnere til et privat  

 kreditoplysningsbureau indført ved lov nr. 1093 af 21. december 1994. Ved  

 samme lejlighed blev skyldneres adgang til at deltage i offentlige  

 udbudsforretninger begrænset ligesom kreditbegrænsningsreglerne i  

 afgiftslovgivningen blev skærpet.
 I perioden 1991 til 1994 har de samlede restancer til det offentlige  

 udviklet sig således:
 1) Restancer, der ikke er forældede, men som dog må bedømmes som  

 uinddrivelige (afgangsførte).
Kilde: Rapport af december 1995 fra Kommunernes Landsforening.
Restancerne  

 til det offentlige ultimo 1995 foreligger ikke opgjort, men som det fremgår,  

 er den samlede gæld i de seneste år stagnerende med en svag nedadgående  

 tendens, hvilket må tilskrives de initiativer, der er gennemført, og den  

 almindelige økonomiske udvikling i samfundet.
 Dette lovforslag indeholder følgende elementer:
 - Justering af beløbsgrænsen for indberetning af skyldnere til private  

 kreditoplysningsbureauer.
 - Indregning af skatterestancer i den skattemæssige forskudsregistrering  

 inden for den gældende beløbsgrænse.
 - Adgang til udpantning og indeholdelse i løn på enkelte områder, hvor der  

 har vist sig at være behov herfor.
Indberetning til kreditoplysningsbureauer Indledning Det foreslås, at beløbsgrænsen i § 20 b, stk. 1, nr. 2, i lov om  

 offentlige myndigheders registre om indberetning til et privat  

 kreditoplysningsbureau af oplysninger om gæld til det offentlige nedsættes  

 fra 25.000 kr. til 5.000 kr.
 Det offentliges mulighed for at indberette en skyldner til et  

 kreditoplysningsbureau må antages at have stor præventiv effekt, idet de  

 fleste skyldnere normalt må antages at foretrække frivilligt at nedbringe  

 deres gæld eller indgå en betalingsordning frem for at blive registreret i et  

 kreditoplysningsbureau.
Lovforslaget tilsigter på den baggrund at udvide kredsen af de skyldnere,  

 som det offentlige kan indberette til et privat kreditoplysningsbureau, idet  

 langt flere udestående fordringer vil blive omfattet af  

 indberetningsadgangen, når beløbsgrænsen nedsættes til 5.000 kr.
Derved sker  

 der en yderligere effektivisering af det offentliges restanceinddrivelse.
Gældende regler Ved en ændring af lov om offentlige myndigheders registre i 1994 blev der  

 åbnet adgang for offentlige myndigheder til at indberette oplysninger om gæld  

 til det offentlige til private kreditoplysningsbureauer.
 Efter lovens § 20 b, stk. 1, kan indberetning ske, hvis det følger af lov  

 eller bestemmelser fastsat i henhold til lov, eller hvis gælden er forfalden  

 og overstiger 25.000 kr., og gælden ikke er omfattet af en overholdt aftale  

 om henstand eller afdragsvis betaling.
For så vidt angår indberetning af oplysninger om gæld over 25.000 kr. er  

 det efter § 20 b, stk. 2, endvidere en betingelse, enten at gælden kan  

 inddrives ved udpantning, og der er fremsendt 2 rykkere til skyldneren,  

eller at der er foretaget eller forsøgt foretaget udlæg for kravet,  

eller at kravet er fastslået ved endelig dom, eller at der  

 foreligger en skriftlig skylderkendelse af den forfaldne gæld.
Det fremgår af  

 bemærkningerne til lovforslaget til § 20 b, at det ikke er muligt at kumulere  

 en række mindre, selvstændige krav med henblik på at opfylde beløbsgrænsen på  

 25.000 kr. (lovforslag nr.
L 64 i folketingsåret 199495). Er der tale om  

 manglende betaling for en løbende ydelse, som fx daginstitutionsbetaling, kan  

 de enkelte restancer dog lægges sammen, også selv om de vedrører forskellige  

 børn og perioder.
På tilsvarende måde kan skatte- og afgiftskrav ses under et  

 i det omfang, der er tale om samme inddrivelsesmyndighed.
Skyldneren skal efter § 20 c skriftligt underrettes om den påtænkte  

 videregivelse mindst 4 uger før, indberetningen foretages.
Meddelelsen om den  

 påtænkte indberetning skal bl.a. indeholde oplysninger om, at indberetningen  

 ikke vil ske, hvis gælden betales, eller der indrømmes henstand eller indgås  

 og overholdes en aftale om afdragsvis betaling.
 Samtlige 31 told og skatteregioner og 239 af landets kommuner har allerede  

 indgået en aftale med et kreditoplysningsbureau om at indberette oplysninger  

 om gæld til det offentlige (september 1996).
På nuværende tidspunkt er ca. 1.000 skyldnere registreret hos RKI Kredit  

 Information, som Finansministeriet har indgået aftale med på det offentliges  

 vegne.
Et betydeligt antal skyldnere har imidlertid etableret frivillige  

 afviklingsordninger med den pågældende inddrivelsesmyndighed.
 Nedsættelse af beløbsgrænsen til 5.000 kr.
Beløbsgrænsen på 25.000 kr. har været udsat for en del kritik særlig fra  

 kommunal side.
Inddrivelsesmyndighederne har ikke adgang til at sammenlægge  

 forskellige fordringstyper, hvorfor en skyldner godt kan have en gæld til det  

 offentlige, der samlet overstiger beløbsgrænsen, men alligevel ikke opfylder  

 betingelserne for videregivelse.
Endvidere ligger et stort antal  

 personskatterestancer under beløbsgrænsen, og det skønnes her, at det ville  

 være muligt at etablere mange frivillige afviklingsordninger for disse  

 restancer, hvis muligheden for indberetning til et kreditoplysningsbureau var  

 til stede.
En nedsættelse af beløbsgrænsen i lov om offentlige myndigheders  

 registre til 5.000 kr. vil indebære, at det offentliges mulighed for at  

 indberette en skyldner til et kreditoplysningsbureau udvides betragteligt.
En  

 nedsættelse af beløbsgrænsen til 5.000 kr. må på den baggrund forventes at få  

 en positiv betydning for det offentliges muligheder for at få udestående  

 fordringer betalt.
Indregning af skatterestancer i forskudsregistreringen Det foreslås, at der gives skatteministeren bemyndigelse til at iværksætte  

 indregning af ældre skatterestancer i forskudsregistreringen, i det omfang  

 maksimumsbeløbet for indregning af restskatter ikke allerede er udnyttet  

 fuldt ud til dækning af restskat.
 Formålet er at lette opkrævningen af skatterestancer, dels for borgerne  

 ved at opkrævningen i videst muligt omfang sker ved automatisk indregning i  

 forskudsregistreringen, således at særskilte opkrævninger og eventuel  

 lønindeholdelse undgås, dels for skattemyndighederne og de  

 indeholdelsespligtige, der slipper for administrationen af de mange mindre  

 restancer.
Bemyndigelsen vil først blive udnyttet, når man har afklaret visse  

 tekniske og praktiske spørgsmål, der relaterer sig til en sådan udvidet  

 indregning.
Det kan tidligst blive ved forskudsregistreringen for 1998. Inden  

 da skal der bl.a. tages stilling til spørgsmålet om den indbyrdes  

 prioritetsstilling mellem de krav, der opkræves som forskudsskat eller sammen  

 med forskudskatten, og om hvornår en således indregnet restance skal anses  

 for betalt.
En mulighed for indregning af skatterestancer i forskudsregistreringen vil  

 berøre ikke blot skatteområdet, men også inddrivelsen af alle andre  

 offentlige restancer.
De fleste restancetyper er i dag forsynet med adgang  

 til lønindeholdelse, og da skatterestancer har fortrinsret frem for andre  

 restancetyper i relation til lønindeholdelse, vil også muligheden for at  

 inddrive alle andre restancer ved lønindeholdelse forbedres, såfremt en række  

 skatterestancer i stedet indregnes i forskudsskatten.
Udpantning Ifølge lovforslaget indføres adgang til udpantning for enkelte  

 fordringstyper, som ikke i dag kan inddrives ved foretagelse af udlæg uden  

 forudgående dom, forlig eller andet eksekutionsgrundlag.
De offentlige  

 fordringer, som tillægges udpantningsret, er kendetegnede af, at der er tale  

 om krav, hvis størrelse, grundlag og eksistens umiddelbart kan fastslås, og  

 som det ville være forbundet med uforholdsmæssigt store omkostninger og  

 ressourcer først at skulle undergive en almindelig retssag ved domstolene.  

 Hertil kommer, at skyldnerne altid har mulighed for at få behandlet  

 eventuelle indsigelser mod kravet af de administrative myndigheder og benytte  

 sig af den sædvanlige klageadgang.
Lønindeholdelse Lønindeholdelse har vist sig at være et effektivt inddrivelsesmiddel ikke  

 blot som følge af udstedte pålæg om indeholdelse i løn over for den  

 pågældendes arbejdsgiver, men lige så vel fordi tilstedeværelsen af dette  

 inddrivelsesmiddel tilskynder mange skyldnere til at indgå frivillige aftaler  

 om afvikling af deres gæld.
Det er endvidere erfaringen, at  

 lønindeholdelsesmuligheden tilskynder mange tidligere erhvervsdrivende til at  

 søge deres økonomiske forhold saneret gennem en gældssanering ved  

 skifteretten efter konkurslovens regler.
Herved opnås det, at den del af  

 skyldnerens gæld, som denne reelt er i stand til at betale, også bliver  

 betalt.
Lovforslagets økonomiske og administrative konsekvenser Det skønnes, at forslaget om nedsættelse af beløbsgrænsen for indberetning  

 af skyldnere til et kreditoplysningsbureau vil indebære et vist merarbejde  

 for Registertilsynet, først og fremmest i form af en stigning i antallet af  

 klagesager.
Merudgifterne ved lovforslaget vil blive afholdt inden for  

 Justitsministeriets eksisterende bevillingsmæssige rammer.
Forslaget om indregning af skatterestancer i forskudsregistreringen  

 skønnes at ville medføre engangsudgifter for Told   a Skat på  

 5,5 mio. kr. i 1997 hovedsagelig til EDB-udvikling.
Dertil kommer årlige  

 driftsudgifter på 100.000 kr. fra 1998.
 Udgiftsskønnet omfatter alene restancer vedrørende restskat, B-skat og  

 eventuelle rater af arbejdsmarkedsbidrag, og forudsætter, at endelig  

 bekendtgørelse foreligger senest 1. april 1997, hvis ordningen skal træde i  

 kraft 1. januar 1998.
 Lovforslaget skønnes at medføre et provenu i form af indbetalte restancer  

 på 100 mill. kr.
Erhvervsøkonomiske og miljømæssige konsekvenser Forslaget om indregning af skatterestancer i forskudsregistreringen vil  

 som, nævnt under lovforslagets almindelige bemærkninger forbedre muligheden  

 for at inddrive andre offentlige restancer ved indeholdelse i løn.
Derudover  

 vil indregningsmuligheden i en række tilfælde træde stedet for pålæg om  

 lønindeholdelsese, hvorfor det må påregnes at antallet at årlige pålæg om  

 lønindeholdelse vil falde tilsvarende.
Lovforslaget har i øvrigt ingen  

 erhvervsøkonomiske eller miljømæssige konsekvenser.
Forholdet til EU-retten Europa-Parlamentets og Rådets direktiv 95/46/EF af 24. oktober 1995 om  

 beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger har til formål  

 at sikre et ensartet og højt beskyttelsesniveau i hele EU med henblik på at  

 sikre den fri udveksling af personoplysninger i det indre marked.
Direktivet  

 skal være gennemført i dansk ret senest den 24. oktober 1998.
 Der er ikke bestemmelser i direktivet, der er til hinder for den  

 foreslåede ændring af lov om offentlige myndigheders registre.
 Lovforslaget indeholder i øvrigt ikke EU-retlige aspekter.
Bemærkninger til lovforslagets enkelte bestemmelser Til § 1 Den efterfølgende, finansielle administration af garantier for lån i  

 kreditinstitutter, som ydes af VækstFonden til investeringer i væsentlige  

 kapacitetsudvidelser i mindre virksomheder, varetages af Hypotekbanken,  

 ligesom VækstFonden kan inddrive af udbetalte garantibeløb gennem  

 Hypotekbanken jf. § 16, stk. 5, i bekendtgørelse nr. 561 af 30. juni 1995 om  

 VækstFondens virke.
Endnu er ingen af disse garantier, som er forholdsvis  

 nye, blevet misligholdt, men det foreslås alligevel, at der på forhånd  

 tilvejebringes hjemmel til i givet fald at inddrive sådanne krav ved  

 udpantning og ved indeholdelse i løn m.v.
Ved etablering af en garanti kræves det typisk, at indehaverne af en  

 virksomhed, der drives i selskabsform, kautionerer personligt for gælden.
Det  

 foreslås derfor videre, at udpantnings og lønindeholdelsesadgangen udstrækkes  

 til også at omfatte kautionisterne.
 I lighed med, hvad der er gældende for alle andre lovbestemmelser om  

 lønindeholdelse, foreslås det også her, at overtrædelse af reglerne skal  

 kunne straffes med bøde.
Til § 2 Efter § 20 b, stk. 1, nr. 2, i lov om offentlige myndigheders registre er  

 det en betingelse for indberetning af en skyldner til et  

 kreditoplysningsbureau, at en udestående fordring til det offentlige  

 overstiger 25.000 kr.
Denne beløbsgrænse foreslås ændret til 5.000 kr.
Til § 3 Efter de gældende regler i kildeskattelovens § 61, stk. 3, overføres den  

 del af restskatten, der ikke overstiger et grundbeløb på p.t. 12.800 kr. til  

 indregning i forskudsskatten for det efterfølgende år.
Restskatten bliver  

 herefter inddækket automatisk ved, at der løbende indeholdes et større  

 skattebeløb end ellers.
Dette er både for skatteydere og skattemyndigheder en  

 enkel og praktisk måde at afvikle restskatter på, og ordningen synes at  

 fungere tilfredsstillende for både skatteydere og myndigheder.
Med det aktuelle forslag er det tanken at udvide denne ordning til også at  

 omfatte ældre restskatter i det omfang, der er plads til det indenfor den  

 eksisterende beløbsgrænse på 12.800 kr.
Der ændres således ikke på, hvor  

 meget der maksimalt kan indregnes af restskat fra tidligere år, men der  

 lukkes op for, at den smidige ordning kan anvendes i alle tilfælde, hvor der  

 på forskudsregistreringstidspunktet er gammel skattegæld.
 I forbindelse med udnyttelse af bemyndigelsen til at indregne ældre  

 skatterestancer i forskudsregistreringen, vil der skulle tages stilling til  

 spørgsmålet om, hvordan der skal beregnes renter af disse restancer.
Ifølge de eksisterende regler i kildeskattelovens § 63 skal der betales  

 renter af skatterestancer med 1 pct. pr. påbegyndt måned fra forfaldsdagen at  

 regne.
Renterne opgøres en gang om året og opkræves sammen med restskatten  

 for de pågældende år.
 For at kunne beregne, hvor meget der er påløbet i renter indtil betalingen  

 af en indregnet skatterestance finder sted, må man kende indbetalingsdatoen,  

 og denne kendes ikke umiddelbart ved automatisk indregning af restancer i  

 forskudsskatten.
Problemstillingen er principielt den samme i forbindelse med indregning af  

 restskat i forskudsskatten, men her har man løst rentespørgsmålet ved  

 fastsættelse af et tillæg på 8 pct. af beløbet (restskatten).  

 Procenttillægget erstatter de sædvanlige morarenter, og udgør den samlede  

 forrentning af restskattebeløbet, når det »betales« ved automatisk  

 indregning.
Ved fastsættelsen af tillægget er det lagt til grund, at  

 restskatten er indbetalt jævnt over året, dvs. i 12 ens rater.
 Tilsvarende vil der ved indregning af de ældre skatterestancer i  

 forskudsskatten skulle fastsættes regler om forrentning, fx i form af et fast  

 procenttillæg eller en forudbestemt indbetalingsdato, således at  

 forrentningen af de indregnede beløb kommer til at svare nogenlunde til de  

 morarenter, jf. kildeskattelovens § 63, stk. 1, der ellers pålægges ubetalte  

 skattebeløb.
 Det er således af hensyn til fastsættelse af de særlige  

 forrentningsregler, at § 61 A, stk. 1, 2. pkt. er medtaget.
Til § 4 Med den foreslåede lovændring præciseres det, at de omhandlede  

 afgiftstyper, herunder også administrative bøder, kan inddrives efter  

 reglerne i lov om fremgangsmåden ved inddrivelse af skatter og afgifter, og  

 der indføres adgang til lønindeholdelse og udpantning også for administrative  

 bøder.
 Tilsvarende ændringer er tidligere foretaget i skattekontrolloven og  

 kildeskatteloven.
Til §§ 5-7 Lovændringen indebærer, at administrative bøder for overtrædelse af  

 bestemmelserne i momsloven, lov om afgift af lønsum m.v. og lov om  

 registreringsafgift af motorkøretøjer, skal kunne inddrives ved udpantning og  

 indeholdelse i løn m.v..
 Det foreslås videre, at ubetalte afgifts- og rentebeløb samt gebyrer efter  

 lov om registreringsafgift af motorkøretøjer ligeledes skal kunne inddrives  

 ved indeholdelse i løn m.v.
Til § 8 Det foreslås, at lovændringerne træder i kraft den 1. januar 1997.
Til § 9 Det foreslås, at § 9 om lovens § 2's gyldighed på Færøerne og i Grønland  

 affattes i overensstemmelse med den tilsvarende bestemmelse i § 12 i lov nr.  

 1093 af 21. december 1994 om begrænsning af skyldneres muligheder for at  

 deltage i offentlige udbudsforretninger og om ændring af visse andre love  

 (Effektivisering af inddrivelsen af restancer til det offentlige). Ændringer  

 i lov om offentlige myndigheders registre kan herefter kun sættes i kraft for  

 rigsmyndighederne på Færøerne og i Grønland ved kongelig anordning.
Skriftlig fremsættelse Finansministeren (Mogens Lykketoft):
 Hermed tillader jeg mig for det høje Ting at fremsætte:
 Forslag til lov om ændring af forskellige lovbestemmelser om  

 inddrivelse af gæld til det offentlige. (Effektivisering af det offentliges  

 restanceinddrivelse).
(Lovforslag nr.
L 110).
 Lovforslaget indgår som led i regeringens stemmeaftale med SF om  

 finansloven for 1997 og udspringer af forhandlingerne med Kommunernes  

 Landsforening om kommunernes økonomi i 1997, hvor det blandt andet blev  

 aftalt, at regeringen skulle undersøge mulighederne for at effektivisere det  

 offentliges restanceinddrivelse yderligere, fx ved en nedsættelse af  

 beløbsgrænsen for videregivelse af oplysninger om skyldnere med gæld til det  

 offentlige til private kreditoplysningsbureauer.
I de senere år er der gennemført en række initiativer med henblik på at  

 nedbringe gælden til det offentlige, som i begyndelsen af 1990'erne steg  

 markant.
Senest blev adgangen til indberetning af skyldnere til et privat  

 kreditoplysningsbureau indført ved lov nr. 1093 af 21. december 1994. Ved  

 samme lejlighed blev skyldneres adgang til at deltage i offentlige  

 udbudsforretninger begrænset ligesom kreditbegrænsningsreglerne i  

 afgiftslovgivningen blev skærpet.
 Som resultat af disse bestræbelser sammenholdt med den almindelige  

 økonomiske udvikling er de samlede restancer til det offentlige nu begyndt at  

 stagnere med en svag nedadgående tendens, men der er fortsat behov for nye  

 initiativer, der kan sikre denne udvikling.
 Lovforslaget indeholder følgende initiativer:
1. Nedsættelse af beløbsgrænsen for indberetning af skyldnere til private  

 kreditoplysningsbureauer til 5.000 kr.
Den hidtidige beløbsgrænse på 25.000  

 kr. har vist sig at være for høj i mange sammenhænge, ikke mindst fordi  

 inddrivelsesmyndighederne ikke har adgang til at sammenlægge flere forskelige  

 fordringstyper.
 2. Indregning af skatterestancer i den skattemæssige forskudsregistrering.
 3. Adgang til udpantning og lønindeholdelse for administrative bøder efter  

 told- og afgiftslovgivningen samt for gæld, der hidrører fra misligholdte  

 garantier, ydet af VækstFonden til erhvervsformål.
 Idet jeg i øvrigt henviser til lovforslaget og bemærkningerne hertil, skal  

 jeg anbefale forslaget til Folketingets velvillige og hurtige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget Erhvervsministeriet § 1 I lov om VækstFonden, jf. lovbekendtgørelse nr. 888 af 26. oktober 1994,  

 som ændret ved § 1 i lov nr. 366 af 14. juni 1995, foretages følgende  

 ændringer:
 1. Efter § 4 a indsættes i kapitel 2 :
»§ 4 b.
Hypotekbanken kan med tillæg af renter og  

 omkostninger inddrive fondens tilgodehavende efter misligholdte garantier,  

 ydet efter § 2, stk. 2, ved udpantning.
Inddrivelse kan endvidere ske ved  

 indeholdelse i løn m.v. hos den pågældende samt hos personer, der har påtaget  

 sig en kautionsforpligtelse for fondens tilgodehavende, efter reglerne for  

 inddrivelse af personlige skatter i kildeskatteloven.
 Stk. 2. Erhvervsministeren kan fastsætte nærmere regler om  

 fremgangsmåden i forbindelse med lønindeholdelse efter stk. 1, herunder  

 regler om klageadgang og klagefrist.
Stk. 3. Hypotekbanken kan indhente de oplysninger hos  

 skattemyndighederne og andre offentlige myndigheder om den pågældende, som er  

 nødvendige for at varetage inddrivelsen af skyldige beløb ved lønindeholdelse  

 efter stk. 1, herunder oplysninger om indkomst- og formueforhold.  

 Oplysningerne kan overføres elektronisk.« 2. I § 12 indsættes efter stk. 2 som stk. 3 og 4:
 »Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af bestemmelserne i reglerne.
Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 12. Med bøde eller hæfte straffes, hvis ikke strengere straf er  

 forskyldt efter anden lovgivning, den, der som formand eller medlem af  

 bestyrelsen 1) undlader at opfylde de pligter, der påhviler vedkommende efter loven, 2) giver urigtige eller vildledende oplysninger til Rigsrevisionen,  

 erhvervsministeren eller andre offentlige myndigheder om forhold, der  

 vedrører fonden, 3) gør sig skyldig i grov eller oftere gentagen forsømmelse eller  

 skødesløshed, der kan medføre tab for fonden.
 Stk. 2. Formanden, bestyrelsesmedlemmerne og ansatte i fonden er  

 under ansvar efter borgerlig straffelovs §§ 152-152 e forpligtede til over  

 for uvedkommende at hemmeligholde, hvad de gennem deres virksomhed bliver  

 vidende om.
Justitsministeriet § 2 I lov om offentlige myndigheders registre, jf. lovbekendtgørelse nr. 654  

 af 20. september 1991, som ændret senest ved § 4 i lov nr. 1093 af 21.  

 december 1994, foretages følgende ændring:
 1. I § 20 b, stk. 1, nr. 2, ændres »25.000« til:  

 »5.000«.
§ 20 b.
Oplysninger om gæld til det offentlige kan videregives til  

 et kreditoplysningsbureau, hvis 1) - - - 2) gælden er forfalden og overstiger 25.000 kr. og gælden ikke er omfattet  

 af en overholdt aftale om henstand eller afdragsvis betaling.
Stk. 2. - - - Skatteministeriet § 3 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 519 af 22. juni 1995, som  

 ændret senest ved § 3 i lov nr. 487 af 12. juni 1996 foretages følgende  

 ændring:
 1. Efter § 61 indsættes:
»§ 61 A.
I det omfang grundbeløbet på 10.000 kr. i henhold  

 til § 61, stk. 3, ikke er udnyttet fuldt ud til dækning af restskat, kan der  

 i den resterende del af beløbet, efter skatteministerens nærmere bestemmelse,  

 ske overførsel af forfaldne skatterestancer fra tidligere indkomstår til  

 opkrævning efter reglerne i § 61, stk. 3. Skatteministeren kan i den  

 forbindelse træffe bestemmelse om, at forrentning af de efter 1 pkt.  

 opkrævede beløb kan ske efter andre regler end de i § 63 fastsatte.« § 4 I toldloven, jf. lovbekendtgørelse nr.113 af 27. februar 1996, foretages  

 følgende ændringer:
 1. I § 37 indsættes efter stk. 3 som nyt stykke:
»Stk. 4. Ubetalte told-, afgifts- og rentebeløb, bidrag efter  

 § 30, stk. 4, afgift efter § 34, stk. 1, bøder, der afgøres administrativt  

 efter § 80, og ekspeditionsafgift efter § 81 kan inddrives efter reglerne i  

 lov om fremgangsmåden ved inddrivelse af skatter og afgifter m.v. » Stk. 4 bliver herefter stk. 5.
 2. § 37, stk. 4, der bliver stk. 5 , affattes  

 således:
»Stk. 5. Ubetalte told-, afgifts- og rentebeløb, bidrag efter  

 § 30, stk. 4, afgift efter § 34, stk. 1, bøder, der afgøres administrativt  

 efter § 80, og ekspeditionsafgift efter § 81 kan inddrives ved udpantning.  

 Inddrivelse kan endvidere ske ved indeholdelse i løn m.v. hos den pågældende  

 efter reglerne for inddrivelse af personlige skatter i kildeskatteloven.  

 Skatteministeren kan fastsætte regler om fremgangsmåden i forbindelse med  

 lønindeholdelse.« § 37. Betales skyldig told eller merværdiafgift efter § 30, bidrag  

 efter § 30, stk. 4, told efter § 33, stk. 4, afgift efter § 34, stk. 1, eller  

 ekspeditionsafgift efter § 81 ikke rettidigt, skal der betales 1,3 pct. i  

 månedlig rente for hver påbegyndt måned fra den 1. dag efter  

 afregningsperiodens udløb.
 Stk. 2. Rentebeløb efter stk. 1 fastsættes altid til mindst 50 kr.
 Stk. 3. Der skal betales et gebyr på 65 kr. for  

 erindringsskrivelser vedrørende betaling af told og afgifter.
Stk. 4. Ikke-betalte told-, afgifts- og rentebeløb, bidrag efter §  

 30, stk. 4, afgift efter § 34, stk. 1, og ekspeditionsafgift efter § 81 kan  

 inddrives ved indeholdelse i løn m.v. hos den pågældende efter reglerne for  

 inddrivelse af personlige skatter i kildeskatteloven.
Skatteministeren kan  

 fastsætte regler om fremgangsmåden i forbindelse med lønindeholdelse.
§ 5 I lov om merværdiafgift (momsloven), jf. lovbekendtgørelse nr. 56 af 6.  

 februar 1996, foretages følgende ændringer:
 1. I § 59, stk. 3, indsættes efter  

 »afgiftsforhøjelser«: », bøder, der afgøres  

 administrativt,» og som 2. pkt. indsættes:
 »Bøder, der afgøres administrativt, kan inddrives ved  

 udpantning.«.
§ 59. - - - Stk. 2. - - - Stk. 3. Ubetalte afgifts- og rentebeløb, afgiftsforhøjelser samt  

 gebyrer kan inddrives ved indeholdelse i løn m.v. hos den pågældende efter  

 reglerne for inddrivelse af personlige skatter i kildeskatteloven.
Stk. 4. - - - Stk. 5. - - - § 6 I lov om afgift af lønsum m.v., jf. lovbekendtgørelse nr. 666 af 13. juli  

 1994, som ændret senest ved lov nr. 423 af 14. juni 1995, foretages følgende  

 ændringer:
 1. I § 13 a indsættes efter »afgiftsforhøjelser«:  

 », bøder, der afgøres administrativt« og som 2. pkt. indsættes:
»Bøder, der afgøres administrativt, kan inddrives ved  

 udpantning.« § 13 a.
Ubetalte afgifts og rentebeløb, afgiftsforhøjelser samt  

 gebyrer kan inddrives ved indeholdelse i løn m.v. hos den pågældende efter  

 reglerne for indrivelse af personlige skatter i kildeskatteloven.  

 Skatteministeren kan fastsætte nærmere regler om fremgangsmåden i forbindelse  

 med lønindeholdelse, herunder om straf af bøde for overtrædelse af reglerne.
§ 7 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret senest ved lov nr. 489 af 12. juni 1996,  

 foretages følgende ændring:
 1. Efter § 31 a indsættes:
»§ 31 b.
Ubetalte afgifts- og rentebeløb, bøder, der afgøres  

 administrativt, samt gebyrer kan inddrives ved indeholdelse i løn m.v. hos  

 den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte regler om fremgangsmåden i  

 forbindelse med lønindeholdelse.
Bøder, der afgøres administrativt, kan  

 inddrives ved udpantning.«.
Efter 2. behandling den 17. december 1996 Erhvervsministeriet § 1 I lov om VækstFonden, jf. lovbekendtgørelse nr. 888 af 26. oktober 1994,  

 som ændret ved § 1 i lov nr. 366 af 14. juni 1995, foretages følgende  

 ændringer:
 1. Efter § 4 a indsættes i kapitel 2:
»§ 4 b.
Hypotekbanken kan med tillæg af renter og  

 omkostninger inddrive fondens tilgodehavende efter misligholdte garantier,  

 ydet efter § 2, stk. 2, ved udpantning.
Inddrivelse kan endvidere ske ved  

 indeholdelse i løn m.v. hos den pågældende samt hos personer, der har påtaget  

 sig en kautionsforpligtelse for fondens tilgodehavende, efter reglerne for  

 inddrivelse af personlige skatter i kildeskatteloven.
 Stk. 2. Erhvervsministeren kan fastsætte nærmere regler om  

 fremgangsmåden i forbindelse med lønindeholdelse efter stk. 1, herunder  

 regler om klageadgang og klagefrist.
Stk. 3. Hypotekbanken kan indhente de oplysninger hos  

 skattemyndighederne og andre offentlige myndigheder om den pågældende, som er  

 nødvendige for at varetage inddrivelsen af skyldige beløb ved lønindeholdelse  

 efter stk. 1, herunder oplysninger om indkomst- og formueforhold.  

 Oplysningerne kan overføres elektronisk.« 2. I § 12 indsættes efter stk. 2 som stk. 3 og 4:
 »Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af bestemmelserne i reglerne.
Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Justitsministeriet § 2 I lov om offentlige myndigheders registre, jf. lovbekendtgørelse nr. 654  

 af 20. september 1991, som ændret senest ved § 4 i lov nr. 1093 af 21.  

 december 1994, foretages følgende ændring:
 1. § 20 b, stk. 1, nr. 2, affattes således:
 »2) gælden er forfalden og overstiger i alt 5.000 kr., hele gælden  

 administreres af samme inddrivelsesmyndighed og ingen af gældsposterne er  

 omfattet af en overholdt aftale om henstand eller afdragsvis betaling«.
Skatteministeriet § 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret  

 senest ved § 3 i lov nr. 487 af 12. juni 1996, foretages følgende ændring:
 1. Efter § 61 indsættes:
»§ 61 A.
I det omfang grundbeløbet på 10.000 kr. i henhold  

 til § 61, stk. 3, ikke er udnyttet fuldt ud til dækning af restskat, kan der  

 i den resterende del af beløbet efter skatteministerens nærmere bestemmelse  

 ske overførsel af forfaldne skatterestancer fra tidligere indkomstår til  

 opkrævning efter reglerne i § 61, stk. 3. Skatteministeren kan i den  

 forbindelse træffe bestemmelse om, at forrentning af de efter 1. pkt.  

 opkrævede beløb kan ske efter andre regler end de i § 63 fastsatte.« § 4 I toldloven, jf. lovbekendtgørelse nr.113 af 27. februar 1996, foretages  

 følgende ændringer:
 1. I § 37 indsættes efter stk. 3 som nyt stykke:
»Stk. 4. Ubetalte told-, afgifts- og rentebeløb, bidrag efter  

 § 30, stk. 4, afgift efter § 34, stk. 1, bøder, der afgøres administrativt  

 efter § 80, og ekspeditionsafgift efter § 81 kan inddrives efter reglerne i  

 lov om fremgangsmåden ved inddrivelse af skatter og afgifter m.v.« Stk. 4 bliver herefter stk. 5.
 2. § 37, stk. 4, der bliver stk. 5, affattes således:
»Stk. 5. Ubetalte told-, afgifts- og rentebeløb, bidrag efter  

 § 30, stk. 4, afgift efter § 34, stk. 1, bøder, der afgøres administrativt  

 efter § 80, og ekspeditionsafgift efter § 81 kan inddrives ved udpantning.  

 Inddrivelse kan endvidere ske ved indeholdelse i løn m.v. hos den pågældende  

 efter reglerne for inddrivelse af personlige skatter i kildeskatteloven.  

 Skatteministeren kan fastsætte regler om fremgangsmåden i forbindelse med  

 lønindeholdelse.« § 5 I lov om merværdiafgift (momsloven), jf. lovbekendtgørelse nr. 56 af 6.  

 februar 1996, foretages følgende ændring:
 1. I § 59, stk. 3, indsættes efter  

 »afgiftsforhøjelser«: », bøder, der afgøres  

 administrativt,», og som 2. pkt. indsættes:
»Bøder, der afgøres administrativt, kan inddrives ved  

 udpantning.« § 6 I lov om afgift af lønsum m.v., jf. lovbekendtgørelse nr. 666 af 13. juli  

 1994, som ændret senest ved lov nr. 423 af 14. juni 1995, foretages følgende  

 ændring:
 1. I § 13 a indsættes efter »afgiftsforhøjelser«:  

 », bøder, der afgøres administrativt,», og som 2. pkt.  

 indsættes:
»Bøder, der afgøres administrativt, kan inddrives ved  

 udpantning.« § 7 I lov om registreringsafgift af motorkøretøjer m.v., jf. lovbekendtgørelse  

 nr. 676 af 13. juli 1994, som ændret senest ved lov nr. 489 af 12. juni 1996,  

 foretages følgende ændring:
 1. Efter § 31 a indsættes:
»§ 31 b.
Ubetalte afgifts- og rentebeløb, bøder, der afgøres  

 administrativt, samt gebyrer kan inddrives ved indeholdelse i løn m.v. hos  

 den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte regler om fremgangsmåden i  

 forbindelse med lønindeholdelse.
Bøder, der afgøres administrativt, kan  

 inddrives ved udpantning.« Ikrafttræden m.v.
§ 8 Stk. 1. Loven træder i kraft den 1. januar 1997.
 Stk. 2. Reglerne om udpantning og lønindeholdelse efter §§ 1 og  

 4-7 finder også anvendelse på fordringer, der er forfaldne før lovens  

 ikrafttræden.
§ 9 Lovens § 2 gælder ikke for registre, der føres for det færøske eller  

 grønlandske hjemmestyres myndigheder eller for rigsmyndighederne på Færøerne  

 eller i Grønland, men kan ved kongelig anordning sættes i kraft for  

 rigsmyndighedernes registre med de afvigelser, som de særlige færøske eller  

 grønlandske forhold tilsiger.
