Fremsat den 8. oktober 1998 af miljø-  

 og energiministeren (Svend Auken) Forslag til Lov om ændring af lov om  

 miljøbeskyttelse (Opkrævning af gebyr for behandling af sager om  

 typegodkendelse m.v.) § 1 I lov om miljøbeskyttelse, jf. lovbekendtgørelse nr. 625 af  

 15. juli 1997, som ændret ved lov nr. 408 af 26. juni 1998, lov nr. 409  

 af 26. juni 1998, § 1 i lov nr. 478 af 26. juni 1998 og § 2 i lov nr. 479 af  

 1. juli 1998, foretages følgende ændringer:
 1. I § 7 indsættes som stk. 5 og 6:
»Stk. 5. Ministeren kan fastsætte regler om betaling for  

 myndigheders og private organisationers behandling af ansøgninger om  

 typegodkendelse af de i stk. 1, nr. 5 og 6 nævnte anlæg,  

 maskiner og indretninger m.v.
For betaling opkrævet af de i stk. 4  

 nævnte myndigheder finder bestemmelserne i § 88 anvendelse.
Stk. 6. Ministeren kan fastsætte regler om adgangen til  

 at klage over afgørelser truffet af de i stk. 4 nævnte  

 myndigheder og private organisationer, herunder at afgørelser truffet  

 af de i stk. 4 nævnte myndigheder ikke kan indbringes for anden  

 administrativ myndighed.« 2. I § 30, stk. 7, indsættes som 2.  

 pkt.:
»Spildevandsanlæg, etableret af kommunalbestyrelsen  

 efter § 7a i lov om betalingsregler for spildevandsanlæg m.v., jf.  

 lovbekendtgørelse nr. 923 af 5. december 1997, er dog private, selv om  

 de drives og vedligeholdes af kommunalbestyrelsen.« § 2 Loven træder i kraft den 1. januar 1999.
Bemærkninger til lovforslaget Almindelige bemærkninger 1. Baggrund for lovforslaget Lovforslaget indeholder forslag til hjemmel for  

 miljø- og energiministeren til at fastsætte nærmere regler  

 om gebyrer og klageadgang for typegodkendelsesordninger efter  

 miljøbeskyttelseslovens § 7, stk. 1, nr. 5 og 6.
 Lovforslaget fremsættes for blandt andet at give  

 ministeren hjemmel til at fastsætte regler om gebyrer m.v. for  

 administration af en typegodkendelsesordning for minirenseanlæg  

 (små kompakte præfabrikerede mekaniske og biologiske  

 renseanlæg).
 Baggrunden for etablering af en typegodkendelsesordning  

 for minirenseanlæg er, at Folketinget i maj 1997 vedtog lov nr. 325 af  

 14. maj 1997, om ændring af lov om miljøbeskyttelse og lov om  

 betalingsregler for spildevandsanlæg m.v., hvis hovedsigte er en  

 forbedret spildevandsrensning i det åbne land.
 Lov nr. 325 af 14. maj 1997 bygger på nogle af de  

 forslag til ændring af den gældende lovgivning, som det af  

 miljø- og energiministeren nedsatte udvalg til opfølgning  

 på Spildevandsredegørelse 1995 (Spildevandsudvalget) har peget  

 på i betænkning nr. 3 af 1996 om spildevandsafledningen i det  

 åbne land m.v.
 For at kunne sikre en forbedret kvalitet af det udledte  

 vand foreslog Spildevandsudvalget bl.a. i betænkningen, at der  

 indføres en typegodkendelsesordning for minirenseanlæg.
Det er hensigten at fastsætte regler om  

 typegodkendelsesordningen for minirenseanlæg i en  

 bekendtgørelse.
I forbindelse med udstedelse af bekendtgørelsen  

 vil omfanget af de opgaver, som vil kunne løses inden for rammerne af  

 typegodkendelsesordningen, blive fastlagt.
Formålet med typegodkendelsesordningen for  

 minirenseanlæg er primært at sikre, at godkendte  

 minirenseanlæg kan leve op til de nødvendige rensekrav for  

 udledning til vandløb og søer.
Til sikring heraf forventes det,  

 at der i bekendtgørelsen stilles krav ikke kun til renseniveau, men  

 også til anlægskvalitet og driftsstabilitet.
 Det forventes, at typegodkendelsesordningen for  

 minirenseanlæg skal administreres af en ekstern myndighed eller  

 organisation, der har erfaring med administration af tilsvarende ordninger.  

 Ordningen skal økonomisk hvile i sig selv, og da behandling af  

 ansøgninger og øvrig administration af ordningen hos den  

 eksterne myndighed eller organisation vil medføre omkostninger, er det  

 nødvendigt at indføre brugerbetaling for behandlingen af  

 ansøgninger om typegodkendelse.
1.1. Fastsættelse af regler om gebyr Lovforslaget giver miljø- og energiministeren  

 hjemmel til at fastsætte regler om gebyrer og opkrævning af disse  

 til dækning af omkostninger ved administration af  

 typegodkendelsesordninger.
 I forbindelse med typegodkendelsesordningen for  

 minirenseanlæg vil de opgaver, som gebyret skal dække, blive  

 nærmere fastsat i bekendtgørelsen om  

 typegodkendelsesordningen.
Det forventes, at typegodkendelsesordningen for  

 minirenseanlæg skal administreres af en ekstern  

 typegodkendelsesmyndighed, der bl.a. vil have til opgave at træffe  

 afgørelser om typegodkendelse og foretage sagsbehandling i forbindelse  

 hermed.
Typegodkendelsesmyndigheden skal endvidere forestå modtagelse  

 og registrering af kontrolrapporter, kontrollere de testede anlæg samt  

 træffe afgørelse om bortfald eller forlængelse af  

 typegodkendelsen.
Gebyret for administration af typegodkendelsesordningen  

 fastsættes af Miljøstyrelsen efter drøftelser med de  

 berørte parter.
Gebyret skønnes umiddelbart at blive af  

 størrelsesordenen 20.000 kr. eksklusive moms for hver renseklasse, et  

 anlæg ønskes godkendt i.
Ved forlængelse af  

 typegodkendelsen skønnes gebyret at blive af størrelsesordenen  

 5.000 kr. eksklusive moms.
Gebyret tilsigtes at dække alle omkostninger  

 i forbindelse med typegodkendelsesmyndighedens sagsbehandling.
 Fastsættelse af de nævnte gebyrer vil ske i  

 overensstemmelse med de gældende regler, herunder de i gebyrudvalgets  

 rapport, oktober 1992 (foranlediget af statsrevisorernes beretning 5/91)  

 fastsatte retningslinier.
1.2. Fastsættelse af regler om adgangen til at klage over  

 afgørelser Lovforslaget indeholder endvidere hjemmel til, at  

 miljø- og energiministeren kan fastsætte regler om adgangen til  

 at klage over afgørelser truffet af de i  

 miljøbeskyttelseslovens § 7, stk. 4 nævnte myndigheder  

 eller organisationer, herunder regler om at afgørelser truffet af en  

 myndighed nævnt i § 7, stk. 4, ikke kan indbringes for anden  

 administrativ myndighed.
Henlægges der derimod i medfør af  

 § 7, stk. 4 beføjelser til private organisationer, er det  

 hensigten, at der skal være adgang til at klage over afgørelser  

 til Miljøstyrelsen.
 Det er i forbindelse med typegodkendelsesordningen for  

 minirenseanlæg hensigten, at der skabes mulighed for, at der kan klages  

 over den eksterne typegodkendelsesmyndigheds afgørelser til  

 Miljøstyrelsen.
2. Lovforslagets økonomiske og administrative konsekvenser for  

 det offentlige Lovforslaget vurderes ikke at have administrative eller  

 økonomiske konsekvenser for stat, amtskommuner og kommuner.
 I forbindelse med udstedelse af administrative regler om  

 eksempelvis en typegodkendelsesordning for minirenseanlæg, vil  

 kommunens opgave som tilsynsmyndighed være uændret, omend  

 typegodkendelsesordningen giver kommunen større sikkerhed for, at  

 anlæggene overholder fastsatte udlederkrav og dermed sikrer en  

 forbedret kvalitet af det udledte spildevand.
 De administrative opgaver i forbindelse med  

 typegodkendelse af minirenseanlæg forventes uddelegeret til en ekstern  

 myndighed eller organisation, jf. miljøbeskyttelseslovens § 7,  

 stk. 4.
 Lovforslaget forventes ikke at have væsentlige  

 administrative konsekvenser for offentlige myndigheder i øvrigt.
3. Lovforslagets økonomiske og administrative konsekvenser for  

 erhvervslivet For typegodkendelsesordningen for minirenseanlæg,  

 der er under udarbejdelse, vil lovforslaget konkret betyde, at producenter af  

 minirenseanlæg, der søger renseanlæggene typegodkendt, vil  

 kunne opkræves et gebyr.
Det forventes, at der for sagsbehandlingen af  

 disse ansøgninger om typegodkendelse vil blive opkrævet et gebyr  

 i størrelsesordenen 20.000 kr. eksklusive moms.
Det forventes, at der i alt vil blive tale om 5-10  

 ansøgninger om typegodkendelse, hvilket svarer til en samlet  

 omkostning for de ansøgende producenter af minirenseanlæg  

 på 100.000-200.000 kr.
Godkendelserne skal ifølge  

 typegodkendelsesordningen, der som nævnt er under udarbejdelse, fornyes  

 hvert femte år.
Der vil i den forbindelse kunne opkræves et gebyr  

 for sagsbehandlingen af ansøgningen om forlængelse i  

 størrelsesordenen kr. 5.000. Producenterne af typegodkendte  

 anlæg vil således skønsmæssigt få en samlet  

 meromkostning på 25.000-50.000 kr.
En betingelse for at opnå en typegodkendelse af et  

 minirenseanlæg er, at de ansøgende virksomheder  

 gennemfører bestemte tests på det anlæg, der søges  

 typegodkendt.
Disse tests skønnes at ville indebære en  

 omkostning på 300.000 til 500.000 kr. pr. ansøger.
Samlet  

 skønnes typegodkendelsesordningen at indebære meromkostninger  

 for erhvervslivet på mellem 1,5/3,0 mio. kr. og 2,5/5,0 mio. kr.
Omkostninger i forbindelse med typegodkendelsesordningen  

 for minirenseanlæg vil i sidste ende kunne blive overvæltet  

 på køberen af anlægget.
Til gengæld vurderes behovet  

 for egenkontrolmålinger m.v. at blive væsentlig reduceret.
Det skal i den forbindelse påpeges, at kommunen  

 efter lov om betalingsregler for spildevandsanlæg m.v. i forbindelse  

 med påbud om forbedret spildevandsrensning samtidig skal give et tilbud  

 om kontraktligt medlemsskab af kloakforsyningen.
Et kontraktligt medlemsskab  

 indebærer, at kommunen forestår finansiering, etablering, drift  

 og vedligeholdelse af en spildevandsløsning, mod at ejeren af  

 ejendommen på lige fod med andre brugere af den offentlige  

 kloakforsyning betaler tilslutningsbidrag og det årlige  

 vandafledningsbidrag.
 Lovforslaget og de efterfølgende administrativt  

 udarbejdede regler om gebyrer vurderes ikke at have administrative  

 konsekvenser i form af merarbejde eller mindre arbejde i de berørte  

 virksomheder.
4. Lovforslagets miljømæssige konsekvenser Lovforslaget har ikke i sig selv miljømæssige  

 konsekvenser, men danner grundlag for udstedelse af regler om gebyrer og  

 klageadgang for typegodkendelsesordninger af anlæg, maskiner,  

 indretninger m.v. på miljøområdet.
5. Forholdet til EU-retten Lovforslaget vurderes ikke at have EU-retlige  

 aspekter.
6. Hørte myndigheder og organisationer Advokatrådet Amtsrådsforeningen i Danmark Amtsrådsforeningen i Danmark, Økonomisk konsulentkontor Arbejderbevægelsens Erhvervsråd Danmarks Havfiskeriforening Danmarks Miljøundersøgelser Danmarks Naturfredningsforening Danmarks og Grønlands Geologiske  

 Undersøgelse Danmarks Private Vandværker Danmarks Sportsfiskerforbund Dansk Erhvervsgartneriforening Dansk Erhvervsjordbrug Dansk Familielandbrug Dansk Fiskeriforening Dansk Industri Danske Vandværkers Forening De danske landboforeninger Embedslægeforeningen Energistyrelsen Erhvervsministeriet Ferskvandsfiskeriforeningen for Danmark Finansministeriet Forbrugerrådet Forbrugerstyrelsen Foreningen af Kommunale Chefer Foreningen af Miljømedarbejdere i Kommunerne Foreningen af Rådgivende Ingeniører Forskningscentret for Skov & Landskab Frederiksberg Kommune Frederiksberg Kommune, Økonomidirektoratet Friluftsrådet Fritidshusejernes Landsforening Greenpeace Handelskammeret Håndværksrådet Indenrigsministeriet Ingeniørforeningen i Danmark Justitsministeriet, lovafdelingen Kommunalteknisk Chefforening Kommunernes Landsforening Kommunernes Landsforening, Økonomisk Sekretariat Københavns Kommune, Økonomidirektorat Københavns Magistrat Landbrugets Rådgivningscenter Landbrugs- og Fiskeriministeriet Landbrugsrådet Landsforeningen af Landsbysamfund Landsforeningen Økologisk Jordbrug Landsorganisationen i Danmark (LO) Landsplanafdelingen Miljøklagenævnet Miljøkontrollen Miljøteknisk  

 Brancheforening/Entreprenør- foreningen MLK-Sammenslutningen Naturfredningsrådet Naturklagenævnet NOAH Organisationen Dansk Aquakultur Skatteministeriet Skov- og Naturstyrelsen Stadsingeniørforeningen Sundhedsministeriet Textil- og Beklædningsindustrien Trafikministeriet Bemærkninger til lovforslagets enkelte  

 bestemmelser Til § 1 Til nr. 1 Med forslaget til bestemmelsen i § 7,  

 stk. 5, skabes der hjemmel for ministeren til at fastsætte  

 nærmere regler om dækning af omkostninger ved behandling m.v. af  

 ansøgninger om typegodkendelse af anlæg, maskiner og  

 indretninger m.v. efter miljøbeskyttelseslovens § 7, stk. 1,  

 nr. 5 og 6.
For gebyrer opkrævet af myndigheder finder  

 miljøbeskyttelseslovens § 88 tilsvarende anvendelse.
Efter  

 § 88 tillægges gebyrer udpantningsret samt mulighed for  

 forrentning ved manglende eller for sen betaling.
Det bemærkes i den  

 forbindelse, at udpantningsret normalt er forbeholdt offentlige myndigheder  

 alene, og at det efter forslaget ikke er hensigten, at private organisationer  

 skal kunne gøre brug af denne ret.
Med forslaget til bestemmelsen i § 7,  

 stk. 5, er det endvidere hensigten, at ministeren gives bemyndigelse  

 til at fastsætte nærmere regler om, at andre myndigheder eller  

 private organisationer skal kunne udøve nærmere fastlagte  

 beføjelser i forbindelse med gebyrordningerne.
Efter forslaget vil en  

 ekstern myndighed eller organisation i henhold til administrativt fastsatte  

 regler således eksempelvis kunne forestå opkrævningen af  

 gebyrer.
 For typegodkendelsesordningen for minirenseanlæg er  

 det tilsigtet, at sagsbehandlingen først påbegyndes, når  

 gebyret er indbetalt til typegodkendelsesmyndigheden, hvorfor der ikke  

 forventes at blive tale om udestående fordringer.
Forslaget til bestemmelsen i § 7, stk. 6, giver  

 mulighed for administrativt at fastsætte regler om klage over  

 afgørelser truffet af de myndigheder og private organisationer, til  

 hvilke der i medfør af miljøbeskyttelseslovens § 7,  

 stk. 4, delegeres en nærmere fastsat kompetence.
Der vil herunder  

 også kunne fastsættes regler om, at de i stk. 4 nævnte  

 myndigheders afgørelser om typegodkendelse ikke vil kunne  

 påklages til anden administrativ myndighed.
 Der henvises i øvrigt til de almindelige  

 bemærkninger.
Til nr. 2 Ændringen er redaktionel, og foretages som  

 opfølgning på lov nr. 325 af 14. maj 1997 om ændring af  

 lov om miljøbeskyttelse og lov om betalingsregler for  

 spildevandsanlæg m.v. (Spildevandsrensning i det åbne land m.v.).  

 Med denne lovændring indførtes   for at ligestille grundejere i  

 det åbne land med grundejere i kloakerede opland   en mulighed for at  

 etablere lokale private renseforanstaltninger, der drives og vedligeholdes af  

 kommunen.
Til § 2 Det foreslås, at loven træder i kraft den 1.  

 januar 1999.
