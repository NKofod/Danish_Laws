Bekendtgørelse om overførsel af midler fra Arbejdsmarkedets Feriefond til statskassen i 2014 - 2016 I medfør af § 42 a, stk. 4, i lov om ferie, jf. lovbekendtgørelse nr. 202 af 22. februar 2013, som ændret ved lov nr. 790 af 28. juni 2013 og lov nr. 512 af 26. maj 2014, fastsættes:
 § 1. Arbejdsmarkedets Feriefond skal senest den 15. december 2014 overføre i alt 240 mio. kr. til staten.
 Stk. 2. Arbejdsmarkedets Feriefond skal herudover senest den 15. december i hvert af årene 2015 og 2016 overføre 40 mio. kr. til staten.
 Stk. 3. Beløbene skal indsættes på Styrelsen for Arbejdsmarked og Rekrutterings konto i Danske Bank, registreringsnummer 0216, kontonummer 4069066232.
 § 2. Bekendtgørelsen træder i kraft den 1. december 2014.
