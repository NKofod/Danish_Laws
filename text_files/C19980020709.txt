Cirkulære om behandlingen af sager om  

 sterilisation (Til amtskommunerne, Københavns Kommune,  

 Frederiksberg Kommune og Ankenævnet i sager om svangerskabsafbrydelse  

 og sterilisation m.fl.) I medfør af § 12 i lov om sterilisation og kastration, jf.  

 lovbekendtgørelse nr. 661 af 12. juli 1994 som ændret ved lov  

 nr. 389 af 14. juni 1995 fastsættes:
Kapitel 1 Sager om sterilisation uden tilladelse § 1. Modtager en amtskommune eller i  

 København og på Frederiksberg kommunen en anmodning om  

 sterilisation i tilfælde, der er omfattet af lovens § 2, stk. 1, eller  

 § 3, stk. 1, henvises den pågældende til  

 sterilisationsbehandling, jf. lovens § 9, stk. 2, medmindre der efter lovens  

 § 6, stk. 2, eller § 7 kræves tilladelse til indgrebet fra  

 samrådet.
 Stk. 2. Viser det sig under amtskommunens (kommunens)  

 undersøgelse, at betingelserne for sterilisation efter lovens § 3,  

 stk. 1, er opfyldt, henvises ansøgeren til sterilisationsbehandling  

 samtidig med, at amtskommunen (kommunen) sender resultatet af  

 undersøgelsen til det sygehus eller den praktiserende  

 speciallæge, der skal foretage indgrebet.
Kapitel 2 Forberedelsen af sager om sterilisation efter  

 tilladelse § 2. Når amtskommunen (kommunen) modtager  

 anmodning om tilladelse til sterilisation, jf. lovens § 3, stk. 2, § 4, § 6,  

 stk. 2, § 7 og § 8, tilvejebringer den de sociale og lægelige  

 oplysninger om ansøgerens forhold, der skønnes af betydning for  

 samrådets bedømmelse af ansøgningen.
 Stk. 2. Der skal i almindelighed indhentes  

 erklæring fra ansøgerens sædvanlige læge, medmindre  

 det er denne, der har henvist ansøgeren til amtskommunen  

 (kommunen).
 Stk. 3. Amtskommunen (kommunen) kan foranledige  

 ansøgeren undersøgt af speciallæge eller indlagt på  

 sygehus til undersøgelse eller behandling.
 Stk. 4. Er anmodningen begrundet i risiko for  

 videreførelse af arvelige sygdomme, skal der i almindelighed indhentes  

 en udtalelse fra et klinisk genetisk rådgivningscenter med  

 landsdelsfunktion eller fra en speciallæge i klinisk genetik.
 § 3. Inden sagen forelægges for  

 samrådet, skal amtskommunen (kommunen) sikre sig, at betingelserne i  

 lovens §§ 6-7 og § 9, stk. 3, og bekendtgørelse nr. 1131 af 13.  

 december 1996 om sterilisation og kastration § 1, stk. 3, og § 3, er opfyldt,  

 samt at ansøgeren har bopæl her i landet.
 Stk. 2. Har ansøgeren ikke bopæl her i  

 landet, skal amtskommunen (kommunen) søge oplyst, om ansøgeren  

 har en særlig tilknytning til landet, f.eks. i form af statsborgerskab,  

 jf. herved lovens § 8.
 § 4. Ansøgninger indgivet til vedkommende  

 overlæge i medfør af § 1, stk. 2, i bekendtgørelse nr.  

 1131 af 13. december 1996 om sterilisation og kastration indsendes til det  

 samråd, hvorunder institutionen eller sygehuset hører, med  

 overlægens udtalelse, efter at de oplysninger og erklæringer, der  

 er nævnt i §§ 2-3, er tilvejebragt.
 Stk. 2. Såfremt der ved en amtskommune (kommune) er  

 oprettet flere samråd, kan denne myndighed bestemme, at  

 afgørelse i sådanne sager træffes af et eller flere af  

 samrådene.
Kapitel 3 Behandling i samrådet § 5. Alle samrådets medlemmer deltager i  

 behandlingen af hver sag.
Er et af medlemmerne forhindret, deltager den  

 pågældendes stedfortræder.
 § 6. Votering sker mundtligt under et møde.  

 Votering kan dog undtagelsesvis ske på anden måde, hvis det  

 findes hensigtsmæssigt, f.eks. i særligt hastende sager.
 § 7. Hvert medlem kan kræve, at der  

 indhentes supplerende oplysninger gennem amtskommunen (kommunen), forinden  

 afgørelse træffes.
 Stk. 2. Samrådet kan, hvis nye oplysninger  

 fremkommer, ændre et tidligere afslag, herunder afslag givet af det  

 ankenævn, der er oprettet i henhold til lov om svangerskabsafbrydelse.  

 Hvis sagen behandles i ankenævnet, underrettes nævnet  

 omgående på telefon 33 92 29 02 om sagens genoptagelse.
§ 8. Samrådets afgørelse  

 indføres med angivelse af tid og sted for mødet og  

 mødets deltagere i en særlig protokol, der ved mødets  

 afslutning underskrives af medlemmerne.
I protokollen anføres  

 ansøgerens navn, personnummer og bopæl samt amtskommunens  

 (kommunens) journalnummer.
 Stk. 2. Ved tilladelse til sterilisation anføres i  

 protokollen den eller de lovbestemmelser (indikation), i henhold til hvilke  

 afgørelsen er truffet, og de diagnoser, der ligger til grund for  

 afgørelsen.
 Stk. 3. Ved tilladelse efter lovens § 8 til  

 ansøgere, der ikke har bopæl her i landet, anføres i  

 protokollen, hvori ansøgerens særlige tilknytning til landet  

 består.
Stk. 4. Er der i samrådet enighed om afslag,  

 anføres i protokollen en kort begrundelse for afgørelsen.
Er  

 medlemmerne ikke enige om afgørelsen, anføres de forskellige  

 begrundelser.
§ 9. Meddelelse om samrådets  

 afgørelse kan gives af amtskommunen (kommunen) på  

 samrådets vegne.
Meddelelse til ansøgeren om afgørelsen  

 og dennes begrundelse kan ske mundtligt.
På begæring skal afslag  

 dog tillige meddeles skriftligt.
Stk. 2. I tilfælde, der er omfattet af lovens § 6,  

 stk. 2, gives meddelelse også til den person, ansøgningen  

 vedrører.
I tilfælde, der er omfattet af lovens § 7, gives  

 meddelelse tillige til indehaveren af forældremyndigheden eller  

 værgen.
 Stk. 3. Meddelelse om afgørelsen sendes endvidere  

 til den læge, der har henvist ansøgeren til amtskommunen  

 (kommunen).
 Stk. 4. Afslag skal være ledsaget af en vejledning  

 om adgang til at klage over afgørelsen til ankenævnet.
Stk. 5. Er der givet tilladelse til sterilisation, sendes  

 udskrift af samrådsprotokollen til det sygehus eller den praktiserende  

 speciallæge, der skal foretage indgrebet.
Er det hensigtsmæssigt  

 for sygehusets behandling, at der medsendes yderligere materiale, herunder  

 amtskommunens (kommunens) journaler, skal dette ske under iagttagelse af  

 forvaltningslovens § 28.
Kapitel 4 Klage over afslag § 10. Indgives klage over samrådets  

 afgørelse til amtskommunen (kommunen), indsender denne myndighed  

 omgående bekræftet udskrift af samrådets afgørelse,  

 journaler og andet materiale af betydning for sagen, alt i 4 eksemplarer, til  

 det ankenævn, der er oprettet i henhold til lov om  

 svangerskabsafbrydelse.
Ankenævnets adresse er:
 Ankenævnet i sager om svangerskabsafbrydelse og sterilisation,  

 Civilretsdirektoratet, Æbeløgade 1, 2100 København  

 Ø.
Kapitel 5 Behandlingen i ankenævnet § 11. Formanden bestemmer fordelingen af sagerne  

 mellem ankenævnets medlemmer.
§ 12. Votering sker mundtligt under et  

 møde.
Formanden kan dog bestemme, at votering undtagelsesvis sker  

 på anden måde, hvis det findes hensigtsmæssigt, f.eks. i  

 særligt hastende sager.
 § 13. Hvert medlem kan kræve, at der gennem  

 amtskommunen (kommunen) tilvejebringes yderligere oplysninger.
 Stk. 2. Fremkommer der for ankenævnet oplysninger,  

 der ikke forelå ved samrådets afgørelse, kan  

 ankenævnet tage sådanne oplysninger i betragtning.  

 Ankenævnet kan dog også tilbagesende sagen til samrådet til  

 fornyet behandling.
 § 14. Meddelelse om ankenævnets  

 afgørelse sendes til ansøgeren og til amtskommunen (kommunen),  

 der underretter ansøgerens læge og i tilfælde af  

 tilladelse vedkommende sygehus eller praktiserende speciallæge efter de  

 regler, der gælder for samrådets tilladelser.
 Stk. 2. § 9, stk. 2, 1. pkt., finder tilsvarende  

 anvendelse.
 Stk. 3. Har forældremyndighedens indehaver eller  

 værgen klaget over samrådets afgørelse, underrettes de  

 også om afgørelsen.
 Stk. 4. Ved tilladelse angives den eller de lovbestemmelser, i henhold til  

 hvilke afgørelsen er truffet.
Kapitel 6 Ankenævnets tilsynsførende virksomhed § 15. Ankenævnet fører tilsyn med  

 amtskommunernes (kommunernes) og samrådenes virksomhed i forbindelse  

 med behandlingen og afgørelsen af ansøgninger om sterilisation.  

 Ankenævnet påser navnlig, at samrådene så vidt muligt  

 følger en ensartet praksis.
 Stk. 2. Ankenævnet kan pålægge  

 samrådene at indsende sager til gennemsyn i ankenævnet enten  

 løbende eller nærmere angivne sager.
 Stk. 3. Ankenævnet kan afholde møder med  

 samrådsmedlemmer, når det skønnes  

 formålstjenligt.
 Stk. 4. Afgørelser af almindelig interesse skal  

 meddeles samtlige samråd.
Kapitel 7 Ikrafttrædelsesbestemmelser m.v.
 § 16. Cirkulæret træder i kraft den 1.  

 januar 1999.
 Stk. 2. Cirkulære nr. 227 af 23. december 1993 om  

 behandlingen af sager om sterilisation ophæves.
