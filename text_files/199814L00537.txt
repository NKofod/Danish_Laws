Betænkning afgivet af Det  

 Energipolitiske Udvalg den 21. maj 1999 Betænkning over Forslag til lov om ændring af lov om  

 udnyttelse af vedvarende energikilder m.v.
(Ændring af afregningspris for vindkraftanlæg  

 m.m.) Udvalget har behandlet lovforslaget i nogle møder  

 og har herunder stillet et spørgsmål til miljø- og  

 energiministeren, som denne har besvaret skriftligt.
Udvalget har endvidere  

 til forslag til lov om elforsyning, L 234, stillet spørgsmål til  

 miljø- og energiministeren vedrørende den samlede elreform.
Endvidere har udvalget til lovforslaget og/eller  

 lovforslag nr.
L 234 modtaget skriftlige og/eller mundtlige henvendelser  

 fra:
Danmarks Sportsfiskerforbund, Dansk Industri, Danske Elværkers Forening, Danske Fjernvarmeværkers Forening, Det Danske Stålvalseværk A/S, East Consult A/S Elkraft, Eltra, Energi Horsens, Indukraft og Nesa.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse med de stillede ændringsforslag.
 Et mindretal inden for flertallet (Venstres medlemmer af  

 udvalget) henviser til sin udtalelse i betænkningen over lovforslag nr.  

 L 234.
Et andet mindretal inden for flertallet (Det Konservative  

 Folkepartis medlemmer af udvalget) henviser til sin udtalelse i  

 betænkningen over lovforslag nr.
L 234.
Et tredje mindretal inden for flertallet  

 (Centrum-Demokraternes medlem af udvalget) henviser til sin udtalelse i  

 betænkningen over lovforslag nr.
L 234.
 Et mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.
 Dansk Folkeparti finder, at lovforslaget indebærer,  

 at elproduktionstilskuddet til vindmøller allerede fra den 1. juli  

 1999 flyttes fra statskassen til forbrugernes elregning.  

 Ikrafttrædelsestidspunktet er fastsat for, at staten så hurtigt  

 som muligt kan undlade at betale tilskuddet til vindmølleel, som det  

 er aftalt i finanslovaftalen.
 Dansk Folkeparti er ikke enig i, at tilskuddet uden  

 kompensation skal udløse en ekstrabetaling på forbrugernes  

 elregning.
Dansk Folkeparti finder generelt, at tilskud til  

 vindmøller er for høje, og at dette har været medvirkende  

 til, at udbygningen med vindmøller på land har nået et  

 uacceptabelt niveau.
De danske landskabsværdier har lidt ubodelig skade  

 ved en voldsom og ofte uhensigtsmæssig placering af vindmøller.  

 Ligeledes har de mange naboer til vindmøller ikke nogen mulighed for  

 at få økonomisk kompensation i forbindelse med tab af  

 livskvalitet med hensyn til gener fra støj og blink eller de  

 beviseligt faldende ejendomsværdier.
 Det kan tilføjes, at den stadige udbygning med  

 vindmøller indebærer, at forbrugernes elregning i stigende grad  

 belastes med kravet om øget tvangsaftag af dyr prioriteret el.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
Mindretallet henviser til sin udtalelse i  

 betænkningen over lovforslag nr.
L 234.
Et tredje mindretal (Fremskridtspartiets medlem af  

 udvalget) indstiller lovforslaget til vedtagelse med det under nr. 2  

 stillede ændringsforslag.
Mindretallet vil stemme imod det under nr. 1  

 stillede ændringsforslag.
Mindretallet henviser til sin udtalelse i  

 betænkningen over lovforslag nr.
L 234.
Ændringsforslag Af	miljø- og energiministeren, tiltrådt af et  

flertal (S, V, KF, SF, CD og RV):
Til § 1 1) I det under nr. 4 foreslåede § 11 a,  

 stk. 2, indsættes efter »mod  

 legitimation«: »og uden  

 retskendelse «.
 Af	miljø- og energiministeren, tiltrådt af et  

flertal (udvalget med undtagelse af DF og EL):
 2) I den under nr. 4 foreslåede § 11 a  

 indsættes efter stk. 2 som nyt stykke:
» Bemærkninger Til nr. 1 Med henblik på at miljø- og energiministeren  

 kan varetage de tilsyns- og kontrolfunktioner, som skal sikre, at tilskud  

 anvendes i overensstemmelse med de vilkår, som er fastsat i  

 medfør af loven, er det efter nøje overvejelser fundet  

 nødvendigt i stk. 2 at medtage en bestemmelse, som giver ministeren  

 eller personer, der af ministeren bemyndiges hertil, adgang til privat  

 ejendom mod legitimation uden retskendelse.
 Denne adgang omfatter besigtigelse af de støttede  

 aktiviteter, gennemsyn af regnskabsmateriale samt konstatering af aktivers  

 tilstedeværelse og aktiviteters gennemførelse.
Adgangen er begrænset til de lokaliteter på  

 ejendommen, hvor de oplysninger, der er nødvendige for varetagelse af  

 tilsyns- og kontrolfunktioner, forefindes.
Der vil i almindelighed være  

 tale om forretningslokaler.
 Der er i overensstemmelse med fast lovgivningspraksis ikke  

 i bestemmelsen fastsat krav om retskendelse, da der ikke er et retsindhold  

 for retten at tage stilling til.
Til nr. 2 Bestemmelsen fastsætter, at det er politiet, som  

 yder bistand ved fysiske hindringer for gennemførelsen af  

 beføjelserne efter stk. 2.
Martin Glerup (S) fmd.  

Helge Mortensen (S) Lis Greibe (S)
Erik Mortensen (S)
Henning Gjellerod (S) Anni Svanholt (SF)  

 Ebbe Kalnæs (CD)
Dorit Myltoft (RV)
Søren Kolstrup (EL)
Peter Hansen-Nord (V)
Harald Kjøller (V)   

 Helga Moos (V) Kim Andersen (V)
Frank Dahlgaard (KF) Tom Beck (KF)
Aase D.
Madsen (DF) nfmd.  

Kim Behnke (FP) Kristeligt Folkeparti havde ikke medlemmer i udvalget.
