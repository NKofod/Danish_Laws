Ankenævnets kompetence, rette klageinstans, Arbejdsmarkedets Ankenævn eller Beskæftigelsesministeriet, klage over Arbejdsdirektoratets afgørelse om hjemvisning, Arbejdsdirektoratet har kun truffet afgørelse om hjemvisning, Arbejdsdirektoratet har ikke taget stilling til spørgsmålet om rådighed Ankenævnet har ikke kompetence til at behandle Deres klage over Arbejdsdirektoratets afgørelse om hjemvisning af den 30. april 2008. Ankenævnet har sendt sagen til Beskæftigelsesministeriet som er rette klageinstans, idet der alene er tale om et forvaltningsretligt sagsbehandlingsskridt.
 For så vidt angår afgørelsens retlige grundlag henvises der til § 99, stk. 1 og stk. 3, i lov om arbejdsløshedsforsikring mv., jf. lovbekendtgørelse nr. 994 af 8. august 2007 (vedlagt).
På ankenævnets vegne Kopi til:
 Arbejdsdirektoratet, Stormgade 10, Postboks 1103, 1009 København K, J.nr.
a-kasse Regler:
 Lov om arbejdsløshedsforsikring mv., jf. lovbekendtgørelse nr. 994 af 8. august 2007:
Kapitel 16 Klageadgang § 99. Klage over direktøren for Arbejdsdirektoratets afgørelser om medlemmers rettigheder og pligter efter denne lov kan af den, afgørelsen vedrører, indbringes for Arbejdsmarkedets Ankenævn inden 4 uger efter, at klageren har fået meddelelse om afgørelsen.
Det samme gælder direktørens afgørelser efter § 86, stk. 4, 1. og 2. pkt., og stk. 5, samt efter EF-forordninger om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer.
Stk. 2. Klagen sendes til direktøren for Arbejdsdirektoratet, der vurderer sagen på ny.
Fastholder direktøren sin afgørelse helt eller delvis, sendes klagen til ankenævnet, og klageren underrettes samtidig herom.
Ankenævnets afgørelser kan ikke indbringes for anden administrativ myndighed.
Stk. 3. Alle øvrige afgørelser, der træffes af direktøren for Arbejdsdirektoratet i henhold til denne lov, kan indbringes for beskæftigelsesministeren inden 4 uger efter, at klageren har fået meddelelse om afgørelsen, jf. dog stk. 4. Klagen sendes til direktøren for Arbejdsdirektoratet, der vurderer sagen på ny.
Fastholder direktøren sin afgørelse helt eller delvis, sendes klagen til Beskæftigelsesministeriet, og klageren underrettes samtidig herom.
 Stk. 4. Direktøren for Arbejdsdirektoratets afgørelser i anledning af klage over en kasses sagsbehandling kan ikke indbringes for anden administrativ myndighed.
 Stk. 5. Ankenævnet og beskæftigelsesministeren kan se bort fra klagefristen i stk. 1 og 3, når der er særlig grund hertil.
