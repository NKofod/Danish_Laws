 Resumé  



  

 En journalist klagede over at en lokal tv-station havde afslået hans  

 anmodning  

 om aktindsigt i en række oplysninger om tv-stationen og dens seerklub.  

 Anmodningen omfattede blandt andet oplysninger om stationens  

 repræsentationsudgifter og lønoplysninger om stationens direktør.
 For så vidt angik de repræsentationsbilag der var knyttet til  

 medarbejderes restaurationsbesøg med gæster, mente ombudsmanden ikke at han  

 kunne kritisere afslaget på aktindsigt.
Derimod mente ombudsmanden at bilag der vedrørte udgifter til  

 indkøb af vin og gaver og blomster til brug ved receptioner eller som gaver  

 til  

 samarbejdspartnere eller medarbejdere på fødselsdage, i forbindelse med  

 afsked  

 og lignende, som udgangspunkt var omfattet af adgangen til aktindsigt,  

 medmindre det enkelte bilag kunne anses for omfattet af en af undtagelsesmulighederne  

 i offentlighedsloven.
Ombudsmanden henstillede derfor at tv-stationen  

 genoptog  

 behandlingen af denne del af sagen.
 Endvidere henstillede ombudsmanden at stationen genoptog  

 behandlingen af den del af sagen der drejede sig om aktindsigt i oplysninger  

 om  

 direktørens lønforhold, med henblik på at tage stilling til om bestemmelserne  

 i  

 offentlighedslovens § 13 kunne begrunde et afslag på aktindsigt i  

 oplysningerne.  

 Ombudsmanden rejste desuden spørgsmålet om hvorvidt stationens direktør  

 eventuelt måtte være inhabil ved behandlingen af sagen for så vidt angik  

 arrangementer som direktøren selv havde deltaget i, og lønoplysninger  

 vedrørende  

 direktøren selv.
 Endelig udtalte ombudsmanden kritik af den begrundelse som  

 tv-stationen havde givet for afslaget over for journalisten.
 (J.nr. 2004-2311-501).
Aktindsigt i oplysninger om lokal tv-station Det fremgik af sagens akter  

 at en journalist (A) i brev af 9. juni 2004 anmodede TV2/Lorry om aktindsigt.  

 Journalisten skrev således:
 I forbindelse med en påtænkt  

 artikel har vi fra Kulturministeriet modtaget TV2/Lorrys seneste regnskab for  

 2003 godkendt af rigsrevisor ( ) den 13. april 2004.
 Af ledelsesberetningen  

 fremgår det, at TV stationens seerklub, Club Lorry, nu  i modsætning  

 til  

 tidligere  helt administreres af den licensfinansierede TV-station.  

 Seerklubbens regnskab som er en del af TV2/Lorry, vil vi gerne bede om et  

 eksemplar af og søge aktindsigt i klubbens honorering og  

 repræsentationsudgifter til de ansatte og ledelsen på TV2/Lorry.
 Af TV2/Lorrys regnskab side  

 18 fremgår det, at den samlede udgift til løn og vederlag for direktion og  

 bestyrelse er 1.430.262 kr.
 Vi beder specifikt om at få  

 oplyst, hvad TV2/Lorrys direktør får i gage.
Vi anmoder ligeledes om  

 aktindsigt vedrørende stigning i TV2/Lorrys udgifter til repræsentation, der  

 fra 2002 til 2003 steg fra 31.000 til 56.359 kr. og TV-stationens rejse- og  

 kørselsudgifter, der i samme periode steg fra 286.000 til 388.749 kr. Den 10. juni 2004 svarede  

 TV2/Lorry A således:
 I brev af 9.6.04 har du bedt  

 om aktindsigt i Club Lorrys forhold og andre forhold vedrørende denne  

 station.
Bl.a. fordi det vedrører  

 forretningsmæssige aspekter af vor virksomhed kan aktindsigt udover det, der  

 fremgår af årsregnskabet ikke gives. Ved brev af 18. juni 2004  

 rettede A på ny henvendelse til TV2/Lorry.
Han anførte følgende:
 Tak for dit brev den 10.  

 juni, hvori du afslår aktindsigt i Club Lorrys regnskab og andre  

 regnskabsmæssige  

 forhold vedrørende TV Lorry, herunder TV-stationens repræsentationsudgifter,  

 rejse- og kørselsudgifter samt fordelingen af honorar til bestyrelse og  

 direktion.
 Jeg henviser i den  

 forbindelse til, at min anmodning ikke vedrører programmæssige regnskaber  

 eller  

 forhold vedrørende programvirksomheden og dermed jeres udsendelsesmæssige  

 relation til konkurrerende medier.
 Af hensyn til det videre  

 forløb beder jeg derfor om en begrundelse for afslaget.
Jeg henviser til, at TV2 og  

 DR overfor Offentlighedskommissionen selv har tilkendegivet, at paragraf 86 i  

 Lov om radio- og fjernsynsvirksomhed alene er tænkt anvendt som beskyttelse i  

 programvirksomheden og ikke som dække over TV-stationernes øvrige økonomiske  

 forhold. I brev af 24. juni 2004  

 svarede TV2/Lorry således:
 I dit brev af 18.6.04 beder  

 du om en begrundelse på afslaget i forb. m. din anmodning om aktindsigt i  

 forskellige af denne stations anliggender.
 Som du selv er opmærksom på  

 undtager § 86 os fra at give aktindsigt i sådanne forhold.
For god ordens skyld skal jeg  

 nævne at TV2/Lorry ikke er en del af hverken DR eller TV2/Danmark A/S.
Vi er  

 en  

 selvstændig virksomhed. A klagede til mig i brev af  

 2. juli 2004:
 TV Lorry har afvist  

 aktindsigten med henvisning til paragraf 86 i loven om radio og TV.
Den  

 aktindsigt,  

 jeg har bedt om, handler imidlertid ikke om TV Lorrys udgifter til  

 programvirksomhed eller programmæssige konkurrenceforhold i øvrigt.
 Anmodningen handler om  

 indsigt i den indtægtsgivende virksomhed, Club Lorry er ud over  

 licensindtægten  

 samt nogle løn- og udgiftsforhold til ledelse og repræsentation i selve TV  

 Lorrys regnskab.
 I den forbindelse finder jeg  

 det påfaldende, at Kulturministeriet tilsyneladende ikke reviderer Club  

 Lorrys  

 regnskab, hvorfor netop dette påkalder sig særlig interesse i dele af en  

 public  

 service-virksomhed.
 I anledning af klagen bad jeg  

 den 13. juli 2004 TV2/Lorry om en udtalelse og om udlån af sagens akter,  

 herunder de akter som var omfattet af TV2/Lorrys afslag på aktindsigt.
 Jeg modtog på den baggrund  

 udtalelse af 9. august 2004 fra TV2/Lorry hvoraf følgende fremgik:
 Journalist (A) har anmodet om  

 aktindsigt i følgende:
 Club Lorrys regnskab  Club Lorrys fordeling af  

 honorarer og udgifter til de ansatte og ledelsen i TV2/Lorry  TV2/Lorrys  

 repræsentationsudgifter, herunder rejse- og kørselsudgifter  TV2/Lorrys direktør (B)s  

 personlige gage Ad Club Lorrys regnskab Indledningsvis skal det  

 bemærkes, at Club Lorry ikke er en uafhængig virksomhed.
Club Lorry er  

 TV2/Lorrys seerklub  en støtteforening etableret som forudsat i  

 forbindelse  

 med vedtagelsen af den første TV2-lov.
Indtil for nogle år siden lod  

 TV2/Lorry seerklubben administrere af fremmede virksomheder.
Men efter, at  

 Arte  

 (der var den seneste administrator) gik fallit og efterlod sig en større gæld  

 til TV2/Lorry har stationen selv varetaget driften af klubben.
Klubbens indtægter og  

 udgifter er en del af stationens almindelige drift.
Der foreligger ikke  

 særskilt  

 regnskab for Club Lorry.
Alene derfor, er det ikke muligt at fremlægge et  

 særskilt regnskab for Club Lorry.
 Herudover skal bemærkes  

 følgende:
 (A) bemærker i sit brev til  

 Dem (2. juli) at Kulturministeriet tilsyneladende ikke reviderer Club  

 Lorry.  

 Det er min opfattelse, at (A) har misforstået den rette sammenhæng.
TV2/Lorrys opfyldelse af  

 public service-forpligtelserne er fastsat i en public service-kontrakt mellem  

 kulturministeren og TV2/Lorry, jf.
Lov om radio- og fjernsynsvirksomhed § 31,  

 stk. 4. TV2/Lorry udarbejder herefter årligt en redegørelse om opfyldelsen af  

 public service kontrakten til kulturministeren, jf.
Lov om radio- og  

 fjernsynsvirksomhed § 31, stk. 5.
For så vidt angår alle  

 økonomiske forhold  heriblandt dem der vedrører driften af Club Lorry,  

 er  

 forholdene underkastet revidering af Rigsrevisionen, jf.
Lov om radio- og  

 fjernsynsvirksomhed § 37, stk. 2. Regnskabet for det enkelte år forelægges  

 med  

 revisionens bemærkninger kulturministeren til godkendelse og sendes derefter  

 til Folketinget til orientering.
Der er offentlig adgang til dette regnskab,  

 og  

 journalist (A) er også i besiddelse af kopi heraf.
 Som det fremgår af diverse  

 årsregnskaber har Rigsrevisionen ikke noget at udsætte på den måde TV2/Lorry  

 og  

 herunder Club Lorry drives, ligesom kulturministeren har godkendt forholdene.
Det bemærkes i øvrigt, at  

 Club Lorry var en af Danmarks første loyalitetsklubber.
I dag er der mange,  

 der  

 har efterlignet konceptet og der er mange, der ønsker at skabe konkurrerende  

 klubber.
Der er derfor også mange, der af konkurrencemæssige årsager ønsker  

 indsigt i detaljer vedrørende Club Lorry.
I ( ) findes eksempelvis en  

 læserklub, der ville få uberettiget konkurrenceforvridende fordel af at kende  

 til interne forhold i Club Lorry.
Der henvises til  

 Offentlighedslovens § 12, stk. 1, nr. 2, hvorefter retten til aktindsigt ikke  

 omfatter oplysninger om drifts- eller forretningsforhold eller lignende, for  

 så  

 vidt det er af væsentlig økonomisk betydning for den virksomhed, oplysningen  

 angår, at begæringen ikke imødekommes.
Det gøres på baggrund af det ovenfor  

 anførte gældende, at indrømmelse af aktindsigt i detaljerede oplysninger om  

 Club Lorry ville medføre en nærliggende risiko for, at TV2/Lorry ville lide  

 konkurrencemæssig og økonomisk skade.
Ad Club Lorrys fordeling af  

 honorarer og udgifter til de ansatte og ledelsen i TV2/Lorry Da Club Lorry som anført  

 ovenfor er en integreret del af TV2/Lorry, sker der ikke uddeling af  

 honorarer  

 eller dækning af udgifter fra Club Lorry til de ansatte og ledelsen på  

 TV2/Lorry.
Der forefindes derfor heller ikke materiale om en sådan påstået  

 fordeling.
 Det bemærkes atter, at  

 Rigsrevisionen løbende reviderer TV2/Lorrys regnskaber, og at Rigsrevisionen  

 ikke har fundet anledning til at kritisere TV2/Lorrys økonomiske forhold.
 Der henvises i øvrigt til det  

 ovenfor anførte.
Ad TV2/Lorrys  

 repræsentationsudgifter, herunder rejse- og kørselsudgifter (A) har yderligere anmodet om  

 indsigt i TV2/Lorrys brug af repræsentationsmidler.
Han konstaterer, at  

 forbruget er steget både på den konto og hvad angår rejse- og  

 kørselsudgifter.  

 Det bemærkes i den forbindelse, at Rigsrevisionen ikke har haft bemærkninger  

 til størrelsen eller arten af TV2/Lorrys repræsentationsudgifter.
Udgifter i denne henseende  

 hænger sammen med nogle projekter TV2/Lorry undersøger, forbereder eller  

 gennemfører.
Repræsentationsudgifterne er direkte knyttet til nogle tiltag,  

 som  

 TV2/Lorry ikke ønsker at konkurrenter i den danske medieverden får kendskab  

 til  

 før de evt. kommer til udtryk i egne programmer.
Såfremt (A) får indsigt i de  

 pågældende bilag vil han blandt meget andet kunne se, hvem der er kilder til  

 diverse historier eller slutte sig til, hvad det er for projekter TV2/Lorry  

 forbereder.
Såfremt bilagene anonymiseres vil kun stederne repræsentationen  

 har  

 været afholdt samt beløbene fremgår  hvad der i visse tilfælde også vil  

 kunne  

 fortælle noget om det konkrete arbejdsmæssige formål.
M.h.t. beløbene kan  

 dette, som journalist (A) også har bemærket, læses i årsregnskabet.  

 Aktindsigten  

 i disse økonomiske forhold vil derfor kunne være til overmåde stor skade for  

 stationen.
 Der henvises i den  

 forbindelse til Radio- og fjernsynslovens § 86, stk. 1. Som det fremgår  

 heraf,  

 er:
 Sager og dokumenter  

 vedrørende   de regionale TV 2-virksomheders programvirksomhed og  

 forretningsmæssige forhold i tilknytning hertil undtaget fra lov om  

 offentlighed i forvaltningen.
Denne bestemmelse er, som det  

 følger af forarbejderne indført for at sikre informations- og ytringsfriheden  

 i  

 programvirksomheden.
Det følger endvidere af forarbejderne, at denne  

 undtagelse  

 til aktindsigten omfatter materiale, der direkte eller indirekte angår  

 programplanlægningen og den redaktionelle proces.
Herunder hører f.eks.  

 rejseregnskaber, repræsentationsudgifter samt andre økonomiske og strategiske  

 oplysninger, der kan afsløre noget om den journalistiske research, jf.  

 Folketingstidende  

 1993/94, tillæg A, s. 659-660.
 I øvrigt bemærkes  

 Offentlighedslovens § 13, stk. 1, nr. 6, hvorefter retten til aktindsigt kan  

 begrænses  

 i det omfang, det er nødvendigt til beskyttelse af væsentlige hensyn til  

 private og offentlige interesser, hvor hemmeligholdelse efter forholdets  

 særlige karakter er påkrævet.
 I den sammenhæng citeres  

 Ombudsmanden kommentarer i Udtalelse, j.nr. 1997-1124-522, side 12. 5.  

 afsnit,  

 hvor det er anført, at:
Hensynet til at beskytte en  

 kildes identitet er utvivlsomt omfattet af offentligheds lovens § 13, stk. 1,  

 nr. 6, og kan begrunde at oplysninger nægtes udleveret.
Jeg må forstå  

 således  

 at dokumenter, der indeholder denne type oplysninger, efter omstændighederne  

 må  

 betragtes som dokumenter vedrørende programvirksomheden og derfor undtaget  

 fra  

 aktindsigt i henhold til denne bestemmelse. På dette grundlag gøres det  

 gældende, at anmodningen om aktindsigt vedrørende TV2/Lorrys  

 repræsentationsudgifter  

 skal afslås, jf.
Radio- og fjernsynslovens § 86, stk. 1 og  

 Offentlighedslovens  

 §§ 12, stk. 1, nr. 2, § 12, stk. 2, og § 13, stk. 1, nr. 6.
Ad TV2/Lorrys direktør (B)s  

 (undertegnede)s gage Endelig ønsker (A) oplyst  

 hvor meget undertegnede modtager i individuel gage.
Det bemærkes, at stationens  

 samlede udgift til løn og vederlag for direktionen og bestyrelsen fremgår af  

 TV2/Lorrys årsregnskab.
Der er således ikke tale om afslag på aktindsigt i en  

 generel oplysning.
Det gøres gældende, at det i  

 den nuværende konkurrencemæssige situation på medieområdet vil være uhyre  

 skadeligt, såfremt TV2/Lorry tvinges til at offentliggøre individuelle  

 cheflønninger.
TV2/Lorry har ikke selv adgang til tilsvarende lønninger i  

 andre  

 medievirksomheder som f.eks.
BT, TV3, TVDanmark, magasinpressen eller andre  

 steder i den private sektor.
 Det er en nærliggende risiko  

 for, at en offentliggørelse af TV2/Lorrys individuelle cheflønninger vil  

 kunne  

 forvrænge konkurrencen på markedet, og for at et offentligt kendskab til  

 TV2/Lorrys lønninger vil blotlægge stationen i forbindelse med  

 konkurrenternes  

 jagt på kvalificerede redaktionelle medarbejdere eller ledere, som der  

 generelt  

 er mangel på.
 Offentliggørelsen af den  

 individuelle direktørgage vil derfor indebære en nærliggende risiko for, at  

 der  

 påføres TV2/Lorry et økonomisk tab af væsentlig betydning, ligesom det ville  

 skade TV2/Lorrys konkurrenceevne.
 Der henvises i denne  

 forbindelse også til Offentlighedslovens § 12, stk. 1, nr. 2, hvorefter  

 oplysninger  

 om forretningsforhold er undtaget fra retten til aktindsigt, såfremt det er  

 af  

 væsentlig økonomisk betydning for virksomheden, at begæringen om aktindsigt  

 ikke imødekommes.
Desuden bemærkes det, at en  

 sådan oplysning vedrører undertegnedes private forhold.
Offentlighedslovens §  

 12, stk. 1, nr. 1, bemærkes, hvorefter retten til aktindsigt ikke omfatter  

 oplysninger om enkeltpersoners private og økonomiske forhold.
Herudover gøres det  

 afsluttende gældende, at beskyttelsesbehovet for både TV2/ Lorry og  

 TV2/Lorrys  

 direktør i nærværende situation overstiger behovet for offentliggørelse af  

 den  

 individuelle direktørgage.
Det bemærkes atter, at stationens samlede  

 lønudgifter  

 er tilgængelige for offentligheden via de reviderede og godkendte  

 årsregnskaber.
 På dette samlede grundlag  

 gøres det gældende, at begæringen om aktindsigt i undertegnedes personlige  

 gage  

 afslås.
 Med brev af 3. september 2004  

 sendte jeg (A) kopi af TV2/Lorrys udtalelse og bad om hans eventuelle  

 bemærkninger.
Jeg hørte ikke fra (A) i den anledning.
Ombudsmandens udtalelse 1. Club Lorrys regnskab I forbindelse med Deres anmodning om aktindsigt bad De bl.a. om at modtage et  

 eksemplar af Club Lorrys regnskab.
TV2/Lorry har vedrørende dette punkt oplyst at indtægter og udgifter  

 vedrørende seerklubben Club Lorry er en del af TV2/Lorrys almindelige drift,  

 og at der derfor ikke foreligger et særskilt regnskab for Club Lorry som det  

 er muligt at fremlægge.
Det fremgår af sagen at De har modtaget et eksemplar  

 af TV2/Lorrys samlede regnskab for 2003.
 Offentlighedslovens § 4, stk. 1, 1. punktum (lov nr. 572 af 19. december 1985  

 om offentlighed i forvaltningen med senere ændringer), har følgende ordlyd:
§ 4. Enhver kan med de undtagelser, der er nævnt i §§ 7-14, forlange at  

 blive gjort bekendt med dokumenter, der er indgået til eller oprettet af en  

 forvaltningsmyndighed som led i en administrativ sagsbehandling i forbindelse  

 med dens virksomhed. Som det fremgår af  

 bestemmelsen, omfatter retten til aktindsigt alene dokumenter der er indgået  

 til eller oprettet af den myndighed som anmodningen om aktindsigt er stilet  

 til.
Offentlighedsloven giver  

 således kun ret til aktindsigt i dokumenter der eksisterer i forbindelse med  

 den pågældende sag på tidspunktet for begæringens fremsættelse; myndigheden  

 er  

 derimod ikke forpligtet til at tilvejebringe oplysninger som ikke allerede  

 foreligger i sagen, jf. herved John Vogter, Offentlighedsloven med  

 kommentarer  

 (1998), s. 118. Myndigheden er i den forbindelse heller ikke forpligtet til  

 at  

 sammenfatte oplysninger i flere sager, udarbejde sagsoversigter eller  

 lignende,  

 jf.
Jon Andersen mfl., Forvaltningsret (2003), s. 391.
 På baggrund af det oplyste om  

 at der ikke eksisterer særskilte regnskaber for Club Lorry, har jeg herefter  

 ikke grundlag for at kritisere TV2/Lorrys afgørelse på dette punkt.
2. Club Lorrys honorering og  

 repræsentationsudgifter til medarbejdere på TV2/ Lorry De anmodede endvidere om  

 aktindsigt i klubbens honorering og repræsentationsudgifter til de  

 ansatte og  

 ledelsen på TV2/Lorry.
 TV2/Lorry har herom oplyst at  

 der  da Club Lorry er en integreret del af TV2/Lorry  ikke sker  

 særskilt  

 uddeling af honorarer eller dækning af udgifter fra Club Lorry til de ansatte  

 og ledelsen på TV2/Lorry, og at der derfor heller ikke forefindes materiale  

 om  

 en sådan påstået fordeling.
 Jeg har ikke grundlag for at  

 tvivle på TV2/Lorrys oplysninger, og jeg foretager mig herefter ikke mere  

 vedrørende dette spørgsmål.
 3. TV2/Lorrys  

 repræsentationsudgifter mv.
 TV2/Lorry har desuden afvist  

 at give Dem aktindsigt i oplysninger om stationens repræsentationsudgifter.  

 TV2/Lorry har i den forbindelse i afgørelsen henvist til § 86, stk. 1, i lov  

 om  

 radio- og fjernsynsvirksomhed.
 Bestemmelsen i radio- og  

 fjernsynslovens § 86, stk. 1, har følgende indhold (lovbekendtgørelse nr. 506  

 af 10. juni 2004):
§ 86. Sager og dokumenter  

 vedrørende DRs og de regionale TV 2-virksomheders programvirksomhed og  

 forretningsmæssige forhold i tilknytning hertil er undtaget fra lov om  

 offentlighed i forvaltningen. Bestemmelsen blev oprindelig  

 indført som §  

 73 a,  

 stk. 1, ved lov nr. 1101 af 22. december 1993 om ændring af bl.a. lov om  

 radio-  

 og fjernsynsvirksomhed.
I bemærkningerne til lovforslaget er bl.a. anført  

 følgende (Folketingstidende 1993-94, tillæg A, sp. 659 ff):
Almindelige bemærkninger Danmarks Radios og TV 2s  

 forhold til lov om offentlighed i forvaltningen m.v.
Lov om offentlighed i  

 forvaltningen og forvaltningsloven har som anvendelsesområde den offentlige  

 forvaltning.
Dette begreb omfatter som udgangspunkt alle dele af den  

 offentlige  

 forvaltning, herunder også særlige forvaltningsenheder som DR og TV 2.
 DRs og TV 2s virksomhed er  

 imidlertid forskellig fra forvaltningsvirksomhed i traditionel forstand.
 Hensynet til informations- og  

 ytringsfriheden og den kunstneriske frihed generelt tilsiger, at der gives DR  

 og TV 2 en så fri og uafhængig stilling som muligt, herunder særlig  

 vedrørende  

 programlægning og programudøvelse, samt vedrørende de øvrige dispositioner,  

 der  

 indirekte vil påvirke programvirksomheden.
Praksis har imidlertid vist,  

 at det er muligt med henvisning til offentlighedsloven at få aktindsigt i  

 baggrundsmateriale til en tv-udsendelse.
I henhold til gældende lov kan et  

 sådant materiale ikke blot kræves udleveret, efter at en udsendelse er sendt,  

 men principielt også før udsendelsen er sendt.
Med henblik på at sikre  

 informations- og ytringsfriheden anses det derfor for rigtigst generelt at  

 undtage sager og dokumenter, som har tilknytning til DRs og TV 2s  

 programvirksomhed.
Herved ligestilles DR og TV 2 for så vidt angår deres  

 udsendelser med den trykte presse.
 DR og TV 2 befinder sig  

 desuden i en konkurrencesituation i forhold til andre danske og udenlandske  

 radio- og tv-foretagender, for hvilke der ikke gælder bestemmelser om, at  

 offentligheden har adgang til interne forhold, og som heller ikke er pålagt  

 de  

 særlige bånd, som offentlighedsloven og forvaltningsloven pålægger DR og TV  

 2.  

 Denne konkurrencesituation skærpes løbende af medieudviklingen, herunder ikke  

 mindst på satellitområdet.
 På baggrund heraf vil det  

 være naturligt at gennemføre en vis begrænsning med hensyn til de  

 offentligretlige  

 regler, der skal gælde for DR og TV 2, også for så vidt angår  

 forretningsmæssige forhold.
 Den foreslåede lovændring  

 berører ikke Ombudsmandens kompetence i forhold til DR og TV 2. Ombudsmanden  

 vil således fortsat være kompetent i forhold til DR og TV 2, også for så vidt  

 angår afgrænsningen af de sagstyper, der foreslås undtaget fra  

 offentlighedsloven  

 og dele af forvaltningsloven.
Bemærkninger til  

 lovforslagets enkelte bestemmelser Ad §  

 73 a, stk. 1:
Offentlighedsloven indeholder  

 de nærmere regler om den adgang til aktindsigt i en konkret sag i den  

 offentlige forvaltning, der som udgangspunkt tilkommer enhver, eksempelvis  

 journalister.
Følgende dele af DRs og TV 2s virksomhed foreslås  

 undtaget fra  

 offentlighedsloven:
 1) Sager og dokumenter  

 vedrørende programvirksomheden, herunder programlægningen og den  

 redaktionelle  

 virksomhed, samt alle aftaler indgået i tilknytning hertil.
 2) Sager og dokumenter  

 vedrørende forretningsmæssige forhold, herunder kontrakter om varer og  

 tjenesteydelser af enhver art.
Det bemærkes, at dokumenter  

 vedrørende programvirksomheden omfatter alle dokumenter, som direkte eller  

 indirekte har relation til programvirksomheden eller den redaktionelle  

 proces.  

 Rejseregnskaber, der vil kunne afsløre noget om den research, en journalist  

 har  

 foretaget, vil således f.eks. være omfattet af undtagelsen. Bestemmelsen blev i forbindelse  

 med TV2s omdannelse til statsligt aktieselskab ændret til ikke længere  

 at  

 omfatte TV2, men alene de regionale TV2-virksomheder, herunder TV2/Lorry.
Der  

 blev ikke herved tilsigtet indholdsmæssige ændringer af bestemmelsen, jf.  

 bemærkningerne til lovforslag nr.
L 40 til lov om radio- og  

 fjernsynsvirksomhed, fremsat den 31. oktober 2002 af kulturministeren.
Baggrunden for undtagelsen  

 fra offentlighedslovens regler af sager og dokumenter vedrørende  

 programvirksomhed og forretningsmæssige forhold i tilknytning hertil er, jf.  

 de  

 ovenfor citerede forarbejder, at sikre de omfattede tv-stationer en stilling  

 der for så vidt angår programlægning og programudøvelse, samt  

 vedrørende de  

 øvrige dispositioner, der indirekte vil påvirke programvirksomheden, i  

 videst mulig  

 udstrækning sidestiller dem med andre danske og udenlandske radio- og  

 tv-foretagender som ikke er omfattet af de almindelige regler om aktindsigt,  

 blandt andet af konkurrencemæssige årsager.
Det fremgår af forarbejderne at  

 radio- og fjernsynslovens § 86, stk. 1, også omfatter dokumenter der alene  

 har  

 indirekte relation til programvirksomheden eller den redaktionelle proces.  

 Som  

 eksempel nævnes rejseregnskaber i det omfang offentliggørelse heraf vil kunne  

 afsløre  

 noget om den research der har fundet sted.
Det følger således direkte af  

 forarbejderne at det har været hensigten at i hvert fald rejseregnskaber  

 efter  

 omstændighederne kan undtages fra aktindsigt med hjemmel i § 86, stk. 1,  

 nemlig  

 i det omfang offentliggørelse af oplysningerne vil kunne afsløre den  

 journalistiske research og dermed (indirekte) har relation til  

 programvirksomheden eller den redaktionelle proces.
Efter min opfattelse kan  

 de  

 hensyn som er nævnt i forarbejderne, i samme omfang gøre sig gældende  

 vedrørende virksomhedens repræsentationsudgifter, og jeg er derfor enig med  

 TV2/Lorry i at sådanne udgifter efter deres art kan være omfattet af § 86,  

 stk.  

 1.
TV2/Lorry har i udtalelsen af  

 9. august 2004 nærmere oplyst at TV2/Lorrys repræsentationsudgifter har  

 sammenhæng med projekter som stationen undersøger, forbereder eller  

 gennemfører.
Udgifterne er efter det oplyste direkte knyttet til tiltag som  

 stationen ikke ønsker at konkurrenterne i den danske medieverden får kendskab  

 til før de eventuelt kommer til udtryk i stationens programmer.
Videre gør  

 stationen gældende at De af de pågældende bilag blandt meget andet vil kunne  

 identificere kilderne til diverse indslag eller slutte Dem til hvilke  

 programmer TV2/Lorry forbereder.
Vedrørende eventuel anonymisering af  

 bilagene  

 har TV2/Lorry anført at alene oplysninger om de steder hvor repræsentationen  

 har været afholdt, i visse tilfælde vil kunne fortælle noget om det konkrete  

 arbejdsmæssige formål.
 Jeg har i forbindelse med min  

 gennemgang af sagen haft stationens repræsentationsbilag til gennemsyn.  

 Bilagene er opdelt i tre kategorier af kvitteringer og fakturaer:  

 restaurationsbesøg, vinindkøb og gaver,  

 blomster.
For så vidt angår de bilag  

 der knytter sig til medarbejderes restaurationsbesøg med gæster, mener jeg  

 ikke  

  i lyset af de bagvedliggende hensyn der er beskrevet i forarbejderne  

 sammenholdt med de oplysninger som TV2/Lorry er fremkommet med om karakteren  

 af  

 de tilbageholdte oplysninger  at jeg har tilstrækkeligt grundlag for at  

 kritisere stationens afslag på aktindsigt.
Jeg bemærker i den forbindelse at  

 jeg som ombudsmand ikke har mulighed for nærmere at vurdere i hvilket omfang  

 de  

 enkelte bilag dækker over udgifter til repræsentation som er afholdt under  

 vilkår der falder inden for anvendelsesområdet af § 86, stk. 1.
Herudover består de bilag som  

 jeg har haft til gennemsyn, som nævnt af kvitteringer og fakturaer for  

 vinindkøb samt gaver og blomster.
Jeg forstår materialet sådan at disse  

 indkøb  

 er foretaget dels til brug for afholdelse af receptioner og lignende på  

 stationen, dels som gaver til samarbejdspartnere eller medarbejdere på  

 fødselsdage, i forbindelse med afsked og lignende.
I situationer af den  

 karakter  

 har afholdelsen af udgifterne imidlertid efter min opfattelse ikke en sådan  

 sammenhæng med programvirksomheden eller den redaktionelle proces at det mere  

 generelt med denne begrundelse kan bevirke undtagelse fra aktindsigt i  

 bilagene  

 efter radio- og fjernsynslovens § 86, stk. 1. De synspunkter som TV2/Lorry  

 har  

 anført til støtte for afslaget på aktindsigt, kan således efter min  

 opfattelse  

 ikke udstrækkes til også at begrunde afslag på aktindsigt efter § 86, stk. 1,  

 i  

 sådanne situationer.
 Bilag der vedrører disse  

 udgifter, er således efter min mening som udgangspunkt omfattet af adgangen  

 til  

 aktindsigt medmindre det enkelte bilag kan anses for omfattet af en af  

 undtagelsesmulighederne i offentlighedsloven.
TV2/Lorry burde derfor ved  

 behandlingen af Deres anmodning om aktindsigt have vurderet hvert enkelt af  

 disse bilag på baggrund af offentlighedslovens bestemmelser.
Som sagen  

 foreligger  

 oplyst, må jeg  uanset at TV2/Lorry i udtalelsen til mig også har  

 henvist til  

 offentlighedslovens § 12 og § 13, stk. 1, nr. 6  lægge til grund at en  

 sådan  

 vurdering ikke har fundet sted.
Det mener jeg er beklageligt.
Jeg har gjort  

 TV2/Lorry bekendt med min opfattelse og henstillet at stationen genoptager  

 behandlingen af denne del af sagen og træffer ny afgørelse over for Dem i  

 lyset  

 af det som jeg har anført.
De anmodede ud over  

 repræsentationsudgifter om aktindsigt i oplysninger om TV2/Lorrys rejse- og  

 kørselsudgifter.
De sagsakter som jeg har modtaget fra stationen til brug for  

 min behandling af sagen, omfatter imidlertid ikke bilag vedrørende rejse- og  

 kørselsudgifter.
Det er uklart for mig om dette forhold er udtryk for at  

 stationen ikke er i besiddelse af bilag vedrørende sådanne udgifter, eller om  

 stationen ikke har taget stilling til Deres anmodning om aktindsigt i  

 bilagene.  

 I forbindelse med stationens genoptagelse af behandlingen af sagen får  

 stationen samtidig lejlighed til over for Dem nærmere at forholde sig til  

 dette  

 spørgsmål.
4. TV2/Lorrys direktørs gage Endelig har De bedt om  

 aktindsigt i lønoplysninger vedrørende direktør i TV2/Lorry (B).
TV2/Lorry har som begrundelse  

 for at afslå begæringen i udtalelsen til mig henvist til at en  

 offentliggørelse  

 af individuelle cheflønninger på grund af den konkurrencemæssige situation på  

 medieområdet vil være uhyre skadelig for stationen idet der er en nærliggende  

 risiko for at en sådan offentliggørelse vil kunne forvrænge konkurrencen på  

 markedet og blotlægge stationen i forbindelse med konkurrenternes jagt på  

 kvalificerede medarbejdere eller ledere som der generelt er mangel på.  

 Offentliggørelse af den individuelle direktørgage vil derfor indebære en  

 nærliggende risiko for at der påføres TV2/Lorry et økonomisk tab af væsentlig  

 betydning, ligesom det vil skade stationens konkurrenceevne.
TV2/Lorry har i  

 den forbindelse henvist til offentlighedslovens § 12, stk. 1, nr. 2. Der er  

 endvidere henvist til offentlighedslovens § 12, stk. 1, nr. 1, med henvisning  

 til at oplysningen vedrører direktørens private forhold.
Det er gjort  

 gældende  

 at beskyttelsesbehovet for både TV2/Lorry og direktøren overstiger behovet  

 for  

 offentliggørelse af direktørgagen; det påpeges i den forbindelse at  

 stationens  

 samlede lønudgifter er tilgængelige for offentligheden via de reviderede og  

 godkendte årsregnskaber.
 Offentlighedslovens § 2, stk.  

 2, har følgende indhold:
 § 2.
Stk. 2. Bortset fra  

 bestemmelsen i § 6 gælder loven endvidere ikke for sager om ansættelse eller  

 forfremmelse i det offentliges tjeneste.
Det samme gælder for andre sager om  

 enkeltpersoners ansættelsesforhold i det offentliges tjeneste, jf. dog stk. 3  

 og § 4, stk.  

 2. Lovens § 2, stk. 3, 1.  

 punktum, har følgende indhold:
 § 2.
Stk. 3. I sager som nævnt i  

 stk. 2, 2. pkt., gælder loven for oplysninger om den ansattes navn, stilling,  

 uddannelse, arbejdsopgaver, lønmæssige forhold og tjenesterejser. Efter lovens § 4, stk. 1, 1.  

 punktum (citeret ovenfor under pkt. 1), kan enhver, med de undtagelser der er  

 nævnt i §§ 7-14, forlange at blive gjort bekendt med dokumenter der er  

 indgået  

 til eller oprettet af en forvaltningsmyndighed som led i en administrativ  

 sagsbehandling i forbindelse med dens virksomhed.
 Oplysninger om offentligt  

 ansattes lønmæssige forhold er således som udgangspunkt omfattet af retten  

 til  

 aktindsigt efter offentlighedsloven; udgangspunktet fraviges hvis det følger  

 af  

 bestemmelserne i lovens §§ 7-14.
 TV2/Lorry har i den  

 forbindelse henvist til bestemmelserne i offentlighedslovens § 12, stk. 1,  

 nr.  

 1 og 2. Offentlighedslovens § 12 har følgende ordlyd:
§ 12. Retten til aktindsigt  

 omfatter ikke oplysninger om 1) enkeltpersoners private,  

 herunder økonomiske, forhold, 2) tekniske indretninger  

 eller fremgangsmåder eller om drifts- eller forretningsforhold eller  

 lignende,  

 for så vidt det er af væsentlig økonomisk betydning for den person eller  

 virksomhed, oplysningen angår, at begæringen ikke imødekommes.
Stk. 2. Omfattes kun en del  

 af et dokument af bestemmelsen i stk. 1, skal den pågældende gøres bekendt  

 med  

 dokumentets øvrige indhold. Hvad en offentligt ansat  

 tjener, kan ikke betragtes som oplysninger om private forhold  

 efter offentlighedslovens  

 § 12, stk. 1, nr. 1. Jeg henviser herved til lovens § 2, stk. 2, 2. punktum,  

 jf. stk. 3, hvorved det netop er forudsat at oplysninger om den ansattes  

 lønmæssige forhold som udgangspunkt er omfattet af retten til aktindsigt.
Jeg  

 henviser endvidere til det som jeg har anført i sagen gengivet i Folketingets  

 Ombudsmands beretning for 1998, s. 431*, særligt s. 451. Lønsedler kan dog  

 kun  

 anses for delvis omfattet af adgangen til aktindsigt idet f.eks. oplysninger  

 om  

 skattefradrag og løntræk kan undtages med hjemmel i offentlighedslovens § 12,  

 stk. 1, nr. 1, som værende private, jf.
Jon Andersen mfl., Forvaltningsret  

 (2003), s. 424. TV2/Lorry har ikke i forbindelse med sagen gjort gældende at  

 sådanne eller lignende forhold har indgået ved vurderingen af spørgsmålet om  

 aktindsigt.
TV2/Lorry har endvidere  

 henvist til offentlighedslovens § 12, stk. 1, nr. 2. Jeg er ikke enig med  

 stationen i at denne bestemmelse kan anvendes i den foreliggende situation.  

 Formålet med § 12, stk. 1, nr. 2, er at beskytte virksomheder eller  

 tredjemand  

 hvis forhold er omtalt i dokumenter der beror hos den pågældende  

 forvaltningsmyndighed; derimod kan oplysninger vedrørende myndighedens egne  

 forhold ikke antages at være omfattet af bestemmelsen.
Sådanne oplysninger  

 kan  

 imidlertid efter omstændighederne være omfattet af bestemmelserne i  

 offentlighedslovens § 13, særligt § 13, stk. 1, nr. 5, som vedrører  

 beskyttelsen af offentlige økonomiske interesser, herunder udøvelsen af  

 offentlig forretningsvirksomhed.
Jeg henviser i den forbindelse til John  

 Vogter, Offentlighedsloven med kommentarer (1998), s. 244 ff, særligt s. 249.
 TV2/Lorry har ikke i forbindelse  

 med behandlingen af Deres anmodning om aktindsigt taget stilling til om  

 oplysningerne vedrørende direktørens lønforhold ville kunne undtages fra  

 aktindsigt under henvisning til bestemmelserne i lovens § 13. Jeg har derfor  

 henstillet til TV2/Lorry at stationen også genoptager behandlingen af denne  

 del  

 af sagen med henblik på over for Dem at tage stilling til om bestemmelserne i  

 offentlighedslovens § 13 kan begrunde et afslag på aktindsigt i  

 oplysningerne.
5. Habilitet TV2/Lorry traf afgørelse i sagen  

 den 10. juni 2004 og uddybede i brev af 24. juni 2004 over for Dem  

 begrundelsen  

 for afgørelsen.
Begge breve fra stationen er underskrevet af direktør (B).  

 Det  

 er efter min opfattelse relevant på den baggrund at overveje hvorvidt  

 direktør  

 (B) eventuelt måtte være inhabil til at medvirke ved behandlingen af  

 aktindsigtssagen for så vidt angår anmodningen om aktindsigt i  

 repræsentationsudgifter i forbindelse med arrangementer som direktøren selv  

 har  

 deltaget i, og lønoplysninger vedrørende direktøren selv.
 Forvaltningsloven indeholder  

 i § 3 følgende bestemmelser:
§ 3. Den, der virker inden  

 for den offentlige forvaltning, er inhabil i forhold til en bestemt sag, hvis 1) vedkommende selv har en  

 særlig personlig eller økonomisk interesse i sagens udfald eller er eller  

 tidligere i samme sag har været repræsentant for nogen, der har en sådan  

 interesse, 5) der i øvrigt foreligger  

 omstændigheder, som er egnede til at vække tvivl om vedkommendes upartiskhed.
 Stk. 2. Inhabilitet  

 foreligger dog ikke, hvis der som følge af interessens karakter eller styrke,  

 sagens  

 karakter eller den pågældendes funktioner i forbindelse med sagsbehandlingen  

 ikke kan antages at være fare for, at afgørelsen i sagen vil kunne blive  

 påvirket at uvedkommende hensyn.
 Stk. 3. Den, der er inhabil i  

 forhold til en sag, må ikke træffe afgørelse, deltage i afgørelsen eller i  

 øvrigt medvirke ved behandlingen af den pågældende sag.
 § 4. Bestemmelserne i § 3  

 gælder ikke, hvis det ville være umuligt eller forbundet med væsentlige  

 vanskeligheder eller betænkelighed at lade en anden træde i den pågældendes  

 sted under sagens behandling.
 Jeg har bedt TV2/Lorry om  i  

 forbindelse med behandlingen af min anmodning om genoptagelse af sagen på  

 flere  

 punkter, jf. ovenfor  at overveje den eventuelle betydning af  

 ovennævnte bestemmelser  

 mv. for behandlingen af Deres anmodning om aktindsigt.
Jeg har anført at jeg  

 går ud fra at stationen i fornødent omfang vil inddrage bestyrelsen for  

 TV2/Lorry der efter radio- og fjernsynslovens § 36, stk. 5, har ansat  

 direktøren.
6. TV2/Lorrys begrundelse for  

 afgørelsen Efter forvaltningslovens § 22  

 skal en afgørelse, når den meddeles skriftligt, være ledsaget af en  

 begrundelse  

 medmindre afgørelsen fuldt ud giver den pågældende part medhold.
Lovens § 24  

 indeholder følgende bestemmelser om kravene til begrundelsen:
§ 24. En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3. § 24, stk. 1, 2.  

 pkt., og stk. 2, gælder ikke i de sager, der er nævnt i § 9, stk. 4.  

 Begrundelsens  

 indhold kan i øvrigt begrænses i det omfang, hvori partens interesse i at  

 kunne  

 benytte kendskab til denne til varetagelse af sit tarv findes at burde vige  

 for  

 afgørende hensyn til den pågældende selv eller til andre private eller  

 offentlige interesser, jf. §  

 15. Begrundelsen skal således for  

 at være fyldestgørende fremstå som en forklaring på hvorfor afgørelsen har  

 fået  

 det pågældende indhold.
TV2/Lorry henviste i  

 afgørelsen af 10. juni 2004 udelukkende til at aktindsigt ud over det der  

 fremgik  

 af årsregnskabet, ikke kunne gives Bl.a. fordi det vedrører  

 forretningsmæssige  

 aspekter af vor virksomhed.
I brev af 24. juni 2004 hvor stationen  

 besvarede  

 Deres anmodning om en begrundelse for afslaget, henvistes til at Som du  

 selv  

 er opmærksom på undtager § 86 os fra at give aktindsigt i sådanne  

 forhold.
 Stationen har således som  

 begrundelse for afslaget på aktindsigt alene henvist til radio- og  

 fjernsynslovens  

 § 86. Det er ikke i den forbindelse nærmere præciseret at der sigtes til  

 bestemmelsens stk. 1.
 Der er endvidere ikke i  

 afgørelsen og den efterfølgende uddybelse af begrundelsen nærmere redegjort  

 for  

 de hovedhensyn der for hvert enkelt del af afslaget har været bestemmende for  

 TV2/Lorrys vurdering af at de pågældende dokumenter/oplysninger var omfattet  

 af  

 undtagelsesbestemmelsen.
 Det er på den baggrund min  

 opfattelse at den begrundelse som TV2/Lorry gav for at afslå Deres anmodning  

 om  

 aktindsigt, var mangelfuld i forhold til begrundelsespligten i  

 forvaltningslovens § 24. Det mener jeg er beklageligt.
Jeg har gjort TV2/Lorry  

 bekendt med min opfattelse.
På baggrund af den (yderligere) uddybelse af  

 begrundelsen som stationen er fremkommet med i forbindelse med min behandling  

 af sagen, foretager jeg mig herudover ikke mere vedrørende spørgsmålet.
Jeg foretager mig herefter  

 ikke mere i sagen.
Jeg bemærker dog at jeg har bedt TV2/ Lorry om at  

 underrette  

 mig om stationens fornyede afgørelse over for Dem og herunder udfaldet af  

 stationens overvejelser vedrørende habilitetsspørgsmålet.
 Med brev 26. januar 2005  

 fremsendte TV2/Lorry stationens fornyede afgørelse i sagen af samme dato.  

 Afgørelsen var underskrevet af stationens bestyrelsesformand.
Den fornyede  

 afgørelse til journalisten havde følgende indhold:
 TV2/Lorrys bestyrelse har  

 modtaget Deres e-mail af 21. januar og Ombudsmandens svar på Deres klage over  

 denne stations afslag på aktindsigt i forskellige aspekter af vor virksomhed.  

 TV2/Lorrys bestyrelse har diskuteret Deres begæring samt Ombudsmandens svar  

 på  

 sit ordinære bestyrelsesmøde den 26. januar 2005.
 For så vidt angår Club Lorrys  

 regnskab og Club Lorrys fordeling af honorarer og udgifter til de ansatte og  

 ledelsen i TV2/Lorry har Ombudsmanden ikke fundet anledning til at betvivle  

 vores oplysning om, at der ikke eksisterer sådant materiale, hvorfor der  

 heller  

 ikke kan tildeles aktindsigt heri.
M.h.t.
Deres ønske om  

 aktindsigt i stationens repræsentationsudgifter har stationen foretaget en  

 sortering, således som Ombudsmanden angiver.
Der udleveres ikke materiale,  

 der  

 kan røbe kilder elle forretningshemmeligheder.
Bilag, der ikke kan afsløre  

 hvilke programmer TV2/Lorry arbejder på eller kilder til programmer,  

 vedlægges  

 til aktindsigt.
 Efter opfordring fra  

 Ombudsmanden, har TV2/Lorrys bestyrelse genoptaget behandlingen af Deres  

 ansøgning om aktindsigt i direktør (B)s lønforhold, herunder med  

 henblik på at  

 vurdere om disse lønoplysninger kan undtages fra aktindsigt i medfør af  

 offentlighedslovens  

 § 13.
 For så vidt angår  

 oplysninger, der vedrører direktør (B)s private forhold, såsom  

 personlige skatteoplysninger  

 m.v., er det fortsat TV2/Lorrys opfattelse, at disse er undtaget fra  

 aktindsigt, jf. offentlighedslovens § 12, stk. 1, nr. 1. Dette synspunkt er  

 støttet af Ombudsmanden.
Under genoptagelsen af Deres  

 ansøgning om aktindsigt i direktør (B)s lønforhold, er der derfor alene  

 taget  

 stilling til, om der kan gives aktindsigt i oplysningen om selve lønsummens  

 størrelse.
Ombudsmanden har opfordret TV2/Lorry til at vurdere Deres  

 ansøgning  

 om aktindsigt efter offentlighedslovens § 13, især offentlighedslovens § 13,  

 stk. 1, nr. 5.
 Offentlighedslovens § 13,  

 stk. 1, nr. 5, lyder som følger:
 Efter bestemmelsen i  

 offentlighedslovens § 13, stk. 1, nr. 5, kan en begæring om aktindsigt  

 afslås,  

 hvis retten til at blive gjort bekendt med en oplysning efter et konkret skøn  

 findes at burde vige for væsentlige hensyn til det offentliges økonomiske  

 interesser, herunder væsentlige hensyn til udførelsen af det offentliges  

 forretningsvirksomhed.
 I offentlighedskommissionens  

 betænkning (325/1963) s. 63 anførte bl.a. at:
Også med hensyn til  

 dokumenter vedrørende forhandlinger, som det offentlige fører om løn- og  

 personaleforhold m.v. må offentlighedsprincippet undergives  

 begrænsninger. I den kommenterede  

 offentlighedslov (3. udgave fra 1998) anføres det af John Vogter, at  

 undtagelsesbestemmelsen  

 i § 13, stk. 1, nr. 5, navnlig er tænkt anvendt for at sikre det offentliges  

 forhandlingsposition  

 i forbindelse med kontraktindgåelser, herunder også ved forhandlinger om løn-  

 og personaleforhold.
 Justitsministeriet har i en  

 udtalelse (L.A. 1975-543-71) (refereret i ovennævnte bog) bl.a. angivet:
I overensstemmelse med de  

 synspunkter, der i øvrigt må anlægges på fortolkningen af denne bestemmelse,  

 kan det ikke antages, at bestemmelsen kun giver adgang til at tilgodese det  

 offentliges umiddelbare økonomiske interesser i forbindelse med den eller de  

 forhandlinger, de aktuelle dokumenter vedrører, også det offentliges  

 økonomiske  

 interesser i forbindelse med senere forhandlinger må anses for omfattet af  

 bestemmelsen Efter Justitsministeriets  

 opfattelse må det imidlertid endvidere antages, at der med hjemmel i  

 bestemmelsen  

 også kan meddeles afslag på begæringer om aktindsigt, hvis dette er  

 nødvendigt  

 af hensyn til at sikre den offentlige interesse i, at aktuelle eller  

 fremtidige  

 forhandlinger om løn- og ansættelsesvilkår kan foregå på et så fyldestgørende  

 grundlag som muligt, selvom dette hensyn kunne hævdes kun mere indirekte at  

 vedrøre det offentliges økonomiske interesser. Det er på dette grundlag  

 TV2/Lorrys bestyrelses opfattelse, at bestemmelsen ikke alene undtager  

 mødereferater og andre dokumenter brugt ved kontraktindgåelser og  

 lønforhandlinger fra aktindsigten, men også den konkret aftalte lønsum, hvis  

 offentliggørelse af sådan oplysning i øvrigt kan være til væsentlig skade for  

 det offentliges forretningsvirksomhed.
 Det er bestyrelsen for  

 TV2/Lorrys opfattelse, at en offentliggørelse af størrelsen af den lønsum,  

 der  

 udbetales til direktør (B) som vederlag for det arbejde han udfører, vil  

 kunne  

 have væsentlig skadevirkning på TV2/Lorry.
TV2/Lorry udøver en egentlig  

 forretningsvirksomhed, der er i fuldstændig og konstant konkurrence med andre  

 (herunder private) udbydere på medieområdet, og den anførte skadevirkning er  

 især en trussel henset til den nuværende konkurrencemæssige situation på  

 medieområdet.
Herunder, ikke mindst, kan det have en væsentlig skadevirkning  

 for TV2/Lorry at skulle offentliggøre direktør (B)s individuelt aftalte  

 lønsum, fordi der er tale om en direktørlønning.
Det er bestyrelsen for  

 TV2/Lorrys opfattelse, at en offentliggørelse af TV2/Lorrys individuelle  

 direktørlønninger  

 vil kunne forvrænge konkurrencen på markedet.
Herunder vil et offentligt  

 kendskab til direktør (B)s lønsum ikke mindst blotlægge TV2/Lorry i  

 forbindelse med konkurrenternes jagt på kvalificerede redaktionelle  

 medarbejdere eller ledere, som der generelt er mangel på, men det vil også  

 forvrænge TV2/Lorrys forhandlingssituation ved fremtidige ansættelser af nye  

 redaktionelle medarbejdere og ledere.
 Det er derfor bestyrelsen for  

 TV2/Lorrys opfattelse, at offentliggørelsen af direktør (B)s  

 individuelle  

 lønsum vil indebære en væsentlig risiko for, at der påføres TV2/Lorry et  

 økonomisk tab af væsentlig betydning, ligesom det vil kunne skade TV2/Lorrys  

 konkurrenceevne og forretningsvirksomhed.
Det er endvidere bestyrelsen  

 for TV2/Lorrys opfattelse, at beskyttelsesbehovet for TV2/Lorrys økonomiske  

 interesser og forretningsmæssige forhold i nærværende situation overstiger  

 behovet for offentliggørelse af den individuelle direktørgage.
I den  

 forbindelse bemærkes det atter, at TV2/Lorrys samlede lønudgifter (herunder  

 udgifter til direktion og bestyrelse) er tilgængelig for offentligheden via  

 TV2/Lorrys reviderede og godkendte årsregnskaber.
 På det samlede anførte  

 grundlag afslås begæringen om aktindsigt i oplysningen om direktør (B)s  

 lønsum.
For så vidt angår  

 Ombudsmandens bemærkninger om inhabilitet, er det bestyrelsen for TV2/Lorrys  

 opfattelse, at direktør (B) ikke for stationens behandling af ansøgningen om  

 aktindsigt var inhabil.
Der henvises i den forbindelse især til  

 forvaltningslovens § 3, stk. 2, der angiver, at der ikke foreligger  

 inhabilitet, hvis der som følge af interessens karakter eller styrke, sagens  

 karakter eller den pågældendes funktioner i forbindelse med sagsbehandlingen  

 ikke kan antages at være fare for, at afgørelsen i sagen vil kunne blive  

 påvirket af uvedkommende hensyn.
Direktør (B) er naturligvis  

 bemyndiget til i et vist omfang at træffe beslutning om stationens omfang af  

 repræsentationsudgifter.
Direktør (B)s beslutninger vedrørende sådanne  

 repræsentationsudgifter, ikke mindst repræsentationsudgifter afholdt af  

 direktør (B) selv, er dog på sædvanlig vis underlagt bestyrelsen for  

 TV2/Lorrys  

 vurdering heraf. (B) har alene rådet over sådant udgiftsforbrug i stationens  

 interesse, og har således ikke en personlig interesse, hverken i  

 repræsentationsudgifternes omfang eller hvorvidt oplysninger herom  

 offentliggøres.  

 Det er således bestyrelsen for TV2/Lorrys opfattelse, at der ved direktør  

 (B)s  

 behandling af ansøgningen om aktindsigt ikke har været fare for, at  

 afgørelsen  

 kunne blive påvirket af uvedkommende hensyn.
Det kan i øvrigt oplyses, at  

 bestyrelsen  

 for TV2/Lorry løbende har været orienteret om ansøgningen om aktindsigt og  

 behandlingen heraf.
 Jeg meddelte i brev af 17.  

 februar 2005 TV2/Lorry at jeg ikke havde hørt fra journalisten i anledning af  

 stationens afgørelse af 26. januar 2005, og at jeg på det foreliggende  

 grundlag  

 ikke foretog mig mere i sagen.
Jeg bemærkede at jeg således ikke havde taget  

 stilling til indholdet af TV2/Lorrys fornyede afgørelse.
 NOTER: (*)  

 FOB 1998, s. 431.
