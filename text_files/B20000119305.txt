Bekendtgørelse om uddannelsen til  

 procesoperatør I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 procesoperatør eller delkompetence som procesarbejder.
 Stk. 2. Valg af delkompetence sker ved indgåelse af  

 uddannelsesaftale eller ved optagelse i skolepraktik.
Uddannelsens mål § 2. Uddannelsens mål er, at den uddannede  

 procesoperatør selvstændigt og i samarbejde med andre skal kunne  

 varetage produktionen i overensstemmelse med forskrifter og gældende  

 bestemmelser, således at den gennemføres optimalt, samt kunne  

 deltage i virksomhedsrelevante projekter og jobrelateret udvikling.
Stk. 2. Den uddannede procesoperatør kan 1)	deltage i og forestå styring og overvågning af  

 procesanlæg, hvori der foregår fysiske og kemiske processer,  

 herunder betjene manuelt og automatisk styrings- og reguleringsudstyr, 2)	gribe formålstjenligt ind ved afvigelser fra den normale  

 drift, 3)	deltage i fejlfindings-, fejlretnings- og vedligeholdelsesopgaver i  

 samarbejde med såvel interne som eksterne servicefolk og  

 reparatører 4)	deltage i den daglige vedligeholdelse af procesanlæg for at  

 tilvejebringe en sikker og effektiv drift, 5)	foretage prøveudtagning og analyser på forskellige  

 niveauer i produktionen, 6)	arbejde i overensstemmelse med både virksomhedens interne  

 styringssystemer og gældende bestemmelser om miljøbeskyttelse,  

 arbejdsmiljøsikring m.v. samt retningslinjer for hygiejne, 7)	indgå og arbejde i forskellige organisationsformer samt  

 deltage i projekter og udvikling inden for virksomheden, 8)	arbejde i overensstemmelse med virksomhedens logistiksystem samt  

 deltage i interne transport- og lagerfunktioner, og 9)	kommunikere og rapportere i tilknytning til egne jobfunktioner samt  

 anvende og deltage i udarbejdelse af teknisk dokumentation.
Stk. 3. Den uddannede procesarbejder, jf. § 1 kan  

 udføre operatørfunktioner ved manuelt, automatiseret og  

 computerstyret produktionsudstyr i overensstemmelse med forskrifter og  

 gældende bestemmelser.
Endvidere kan den uddannede procesarbejder  

 medvirke ved fejlfinding og vedligeholdelse af produktionsudstyret samt  

 indgå i en gruppeorienteret produktion.
 Stk. 4. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver, herunder  

 samarbejde med andre faggrupper.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, hvor  

 uddannelsen indgår i uddannelsesfamilie 1: Strøm og proces, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Procesindustriens Faglige Udvalg.
§ 4. Uddannelsen til procesoperatør varer 4  

 år.
Delkompetenceforløbet til procesarbejder varer 2 år.  

 Eleven kan indlede uddannelsen på skole med et grundforløb eller  

 i en praktikvirksomhed.
Uddannelsestiden og strukturen kan fraviges ved  

 voksenforløb, jf. § 6.
Stk. 2. Uddannelsen til procesoperatør omfatter et  

 obligatorisk grundforløb på 20 uger, jf. bekendtgørelse  

 om grundforløb.
Hovedforløbet omfatter praktikuddannelse og 35  

 ugers obligatorisk skoleundervisning.
Stk. 3. Den obligatoriske skoleundervisning i  

 hovedforløbet for procesoperatør er opbygget af 5 skoleperioder  

 på hver 5 uger og en afsluttende skoleperiode på 6 uger, der  

 omfatter grundfag, områdefag, bundne specialefag og valgfag.
De valgfri  

 specialefag, der varer i alt 4 uger, placeres i tilknytning til disse  

 skoleperioder eller som særlige skoleophold, inden sidste  

 skoleperiode.
Stk. 4. Delkompetenceforløbet til procesarbejder  

 omfatter det obligatoriske grundforløb, 1. og 2. skoleperiode i  

 hovedforløbet, valgfri specialefag, samt praktikuddannelse.
De valgfri  

 specialefag, der varer i alt 2 uger, placeres i tilknytning til disse  

 skoleperioder eller som særlige skoleophold.
 Stk. 5. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet og således efter skolens samlede vurdering, jf.  

 grundforløbsbekendtgørelsens regler om udstedelse af  

 grundforløbsbevis, har opnået de nødvendige faglige og  

 personlige forudsætninger i grundfagene og de fælles  

 områdefag i henhold til reglerne om grundforløb samt i de  

 områdefag i grundforløbet, der er særlige for  

 hovedforløbet jf. § 9.
Voksenuddannelsesforløb § 6. Personer, der er fyldt 25 år, som har  

 gennemført mindst 5 ugers grunduddannelse i procesindustrien eller har  

 tilsvarende uddannelsesmæssig baggrund, og som har mindst 2 års  

 brancherelevant erhvervserfaring, kan indgå uddannelsesaftale om at  

 gennemføre uddannelsen til procesoperatør på højst  

 2½ år.
Skoleundervisningen udgør indtil 45 uger.
Det faglige  

 udvalg fastsætter den samlede uddannelsestid.
 Stk. 2. Udvalget kan i særlige tilfælde dispensere  

 fra alders- og beskæftigelseskravet efter samråd med  

 praktikvirksomheden.
 Stk. 3. Afgørelser efter stk. 1 og 2 træffes  

 inden indgåelse af uddannelsesaftale.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål.
Stk. 5. For personer, der er fyldt  

 25 år, som har gennemført mindst 5 ugers grunduddannelse i  

 procesindustrien eller har tilsvarende uddannelsesmæssig baggrund og  

 som har mindst 2 års brancherelevant erhvervserfaring, kan skolen efter  

 samråd med det faglige udvalg tilrettelægge et særligt  

 uddannelsesforløb til procesarbejder, bestående af perioder med  

 henholdsvis skoleundervisning og praktikuddannelse.
Varigheden af  

 skoleundervisningen, inklusive eventuelt suppleringskursus jf. § 7,  

 må ikke overstige varigheden efter § 4.
§ 7. Det i § 6 nævnte  

 forløb kan begynde med et supplerende kursus efter  

 erhvervsuddannelseslovens § 16 på indtil 10 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan under kurset foretage vurdering af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2. For elever med  

 uddannelsesaftale er det supplerende kursus omfattet af  

 uddannelsesaftalen.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til denne bekendtgørelse.
Kapitel 3 Skoleundervisningen § 9. Undervisningen i grundforløbet  

 omfatter følgende områdefag, der er særlige for  

 hovedforløbet:
1)	Procesanlæg og processer

Niveau: begynder
  

 Eleven har kendskab til enkle procesanlæg og produktionsprocesser med  

 tilhørende automatik samt almindeligt forekommende jobfunktioner og  

 samarbejdsrelationer.
Desuden kan eleven deltage i basale jobfunktioner og  

 kan videreuddannes til at bestride mere avancerede funktioner inden for  

 produktionen i procesindustrien.
 Stk. 2. Områdefaget varer 5,0 uger.
 § 10. Undervisningen i uddannelsen til  

 procesoperatør og delkompetenceforløbet til procesarbejder  

 omfatter i hovedforløbet følgende grundfag, jf.  

 bekendtgørelse om grundfag:
 1)	Produktudvikling, produktion og service 3,0 uger.
 2)	Samfundsfag, niveau F.
 Stk. 2. Undervisningen i hovedforløbet for  

 procesoperatører omfatter desuden følgende grundfag, jf.  

 bekendtgørelse om grundfag:
 1)	Dansk, niveau F.
 2)	Kemi, niveau F.
 3)	Fysik, niveau F.
Stk. 3. De grundfag, der er nævnt i stk. 1, varer i  

 alt 4,5 uger.
De grundfag, der er nævnt i stk. 2, varer i alt 6,0  

 uger.
 § 11. Undervisningen i uddannelsen til  

 procesoperatør og delkompetenceforløbet til procesarbejder  

 omfatter i hovedforløbet følgende områdefag:
1)	Styring, regulering og overvågning I Niveau: rutine Eleven kan varetage operatørfunktioner i produktionen ved  

 hjælp af udstyr og systemer til styring, regulering og  

 overvågning samt medvirke ved fejlfinding og -retning.
2)	Procesteknologi I Niveau: rutine Eleven kan varetage operatørfunktioner i overensstemmelse  

 med forskrifter og gældende bestemmelser samt handle  

 hensigtsmæssigt på baggrund af prøver og simple  

 analyser.
3)	Produktionsudstyr I Niveau: rutine Eleven kan deltage i den daglige vedligeholdelse af  

 produktionsudstyret samt medvirke ved fejlfinding og -retning.
4)	Produktionsstyring og organisering I Niveau: rutine Eleven kan indgå i gruppeorienterede  

 produktionssammenhænge.
 Stk. 2. Undervisningen i delkompetenceforløbet til  

 procesarbejder omfatter, ud over de i stk. 1 nævnte,  

 følgende områdefag:
1)	Almen fysik og kemi Niveau: begynder Eleven kan:
a)	arbejde med grundlæggende kemiske og fysiske begreber, som  

 finder anvendelse i erhverv eller dagligdag, b)	arbejde med elementære kemiske begreber og eksperimentelle  

 arbejdsmetoder til at belyse erhvervsfaglige og samfundsfaglige eller  

 miljømæssige problemstillinger, og c)	arbejde med fysiske begreber og eksperimentelle arbejdsmetoder til  

 at belyse erhvervsfaglige og samfundsfaglige problemstillinger.
 Stk. 3. Undervisningen i uddannelsen til procesoperatør  

 omfatter, ud over de i stk. 1 nævnte, følgende  

 områdefag:
1)	Styring, regulering og overvågning II Niveau: rutine Eleven kan a)	deltage i projekter med styrings-, regulerings- og  

 overvågningssystemer i procesindustrien, b)	overvåge produktionen samt deltage i arbejdet med at  

 kontrollere og vedligeholde selve udstyret og systemerne til styring,  

 regulering og overvågning i procesindustrien, og c)	anvende og deltage i udarbejdelsen af teknisk dokumentation og  

 anvende computeren i arbejdet med styring, regulering og  

 overvågning.
2)	Procesteknologi II Niveau: rutine Eleven kan a)	i driften af procesanlæg handle formålstjenligt på  

 baggrund af prøver, analyser og bearbejdning, b)	arbejde på baggrund af viden om enhedsoperationer og fysiske  

 og kemiske grundprincipper, og c)	varetage driften af procesanlæg under hensyntagen til tekniske  

 krav til procesforløbet og gældende miljø- og  

 sikkerhedsbestemmelser.
3)	Produktionsudstyr II Niveau: rutine Eleven kan a)	deltage i arbejdet med selve procesudstyret for at  

 produktionsmål kan opfyldes optimalt på både kort og lang  

 sigt, b)	vælge og anvende produktionsudstyr, maskiner og  

 værktøj korrekt og udføre arbejdet i overensstemmelse med  

 forskrifter, og c)	anvende og deltage i udarbejdelsen af teknisk dokumentation til  

 produktionsudstyr.
4)	Produktionsstyring og organisering II Niveau: rutine Eleven kan a)	agere hensigtsmæssigt og under hensyntagen til  

 produktionsforhold, organisationsform og målgrupper, b)	deltage aktivt i problemløsningsopgaver i samarbejde med  

 andre faggrupper og på tværs af styringssystemer, og c)	redegøre for betingelserne og mulighederne for at afvikle en  

 effektiv og økonomisk produktion.
Stk. 4. Undervisningen i de i stk. 1 og 3 nævnte  

 områdefag varer i alt 10,5 uger.
Undervisningen i det i stk. 2  

 nævnte områdefag varer 2,0 uger.
I uddannelsen til  

 procesoperatør afgives ikke afsluttende karakter på skolebeviset  

 for fagene i stk. 1.
 § 12. Undervisningen i hovedforløbet  

 omfatter for procesoperatøren følgende bundne  

 specialefag:
1)	Produktion Niveau: rutine Eleven kan selvstændigt og i samarbejde med andre varetage  

 produktionsprocessen samt deltage i funktioner i tilknytning til  

 produktionen.
 Stk. 2. Det bundne specialefag varer 5,0 uger.
 § 13. Undervisningen i hovedforløbet  

 omfatter desuden valgfri specialefag inden for følgende  

 områder:
 1)	Automatisering.
 2)	IT-teknologi.
 3)	Procesteknologi.
 4)	Reparation og vedligehold.
 5)	Organisering og styringssystemer.
 6)	Branchespecialisering.
 7)	Erhvervscertifikater.
 8)	Fremmedsprog.
Stk. 2. Valgfri specialefag inden for de områder, der er  

 nævnt i stk. 1, varer i alt 4,0 uger.
For elever, der vælger  

 delkompetenceforløbet til procesarbejder, dog kun 2,0 uger.
 Stk. 3. Eleven og virksomheden vælger valgfri  

 specialefag efter anvisningerne i vejledningen til denne  

 bekendtgørelse.
§ 14. Undervisningen i hovedforløbet  

 omfatter endvidere valgfag, der varer i alt 5,0 uger.
For elever, der  

 vælger delkompetenceforløbet til procesarbejder, dog kun 2,0  

 uger.
Praktikuddannelsen § 15. Praktikuddannelsen skal tilrettelægges  

 således, at eleven opnår rutine og videreudvikler sine  

 færdigheder til selvstændigt og i samarbejde med andre at kunne  

 varetage produktionen i overensstemmelse med forskrifter og gældende  

 bestemmelser, således at den gennemføres optimalt.
Eleven skal  

 desuden kunne deltage i brancherelevante projekter og virksomhedsintern  

 udvikling.
Praktikuddannelsen omfatter følgende arbejdsområder  

 og funktioner:
 1)	Produktion på procesanlæg.
 2)	Reparation og vedligehold af procesanlæg.
 3)	Prøveudtagning og analyse.
 4)	Deltagelse i arbejde med virksomhedens styringssystemer.
 5)	Deltagelse i udvikling af organisationen.
 6)	Projekt- og udviklingsarbejde.
 7)	Lager- og transportfunktioner.
 8)	Kommunikation og rapportering.
 § 16. Praktikuddannelsen for  

 procesoperatøren har følgende mål:
 1)	Eleven kan selvstændigt og i samarbejde med andre varetage  

 produktionen på procesanlæg, hvori der foregår fysiske og  

 kemiske processer, herunder betjene manuelt og automatisk styrings- og  

 reguleringsudstyr.
 2)	Eleven kan gribe formålstjenligt ind ved afvigelser fra den  

 normale drift.
 3)	Eleven kan deltage i fejlfindings-, fejlretnings- og  

 vedligeholdelsesopgaver i samarbejde med såvel interne som eksterne  

 servicefolk og reparatører.
 4)	Eleven kan deltage i den daglige vedligeholdelse af  

 procesanlæg for at tilvejebringe en sikker og effektiv drift.
 5)	Eleven kan foretage prøveudtagning og analyser på  

 forskellige niveauer i produktionen.
 6)	Eleven kan arbejde i overensstemmelse med virksomhedens  

 styringssystemer samt gældende miljø- og  

 sikkerhedsbestemmelser.
 7)	Eleven kan indgå og arbejde i forskellige organisationsformer  

 samt deltage i projekter og udvikling inden for virksomheden.
 8)	Eleven kan arbejde i overensstemmelse med virksomhedens  

 logistiksystem samt deltage i interne transport- og lagerfunktioner.
 9)	Eleven kan kommunikere og rapportere i tilknytning til egne  

 jobfunktioner samt anvende og deltage i udarbejdelsen af teknisk  

 dokumentation.
 10)	Eleven kan i sit daglige arbejde demonstrere selvstændighed  

 og ansvarlighed i opgaveløsningen.
 Stk. 2. Praktikuddannelsen for procesarbejderen har  

 følgende mål:
 1)	Eleven kan udføre operatørfunktioner ved manuelle,  

 automatiserede og computerstyret produktionsudstyr i overensstemmelse med  

 forskrifter og gældende bestemmelser.
 2)	Eleven kan medvirke ved fejlfinding og fejlretning samt vedligehold  

 af produktionsudstyr.
 3)	Eleven kan indgå i en gruppeorienteret produktion.
 Uddannelsesbog mv.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for det pågældende fag, jf. hovedbekendtgørelsen.
 Stk. 3. Ved afslutning af et områdefag eller specialefag  

 gives en standpunktskarakter, jf. dog § 11, stk. 4.
 Afsluttende prøver (eksamen) m.v.
§ 20. I den sidste skoleperiode for  

 procesoperatøren afholder skolen som led i undervisningen den  

 afsluttende eksamen, der samtidig udgør en svendeprøve.
Eksamen  

 består af en skriftlig prøve og en praktisk prøve, jf.  

 bekendtgørelse om eksamensordning ved erhvervsskolerne m.v.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 for hver opgave af en lærer udpeget af skolen og 4 censorer udpeget af  

 det faglige udvalg.
§ 21. Den skriftlige prøve varer i alt 4  

 klokketimer og består af en opgave i paratviden med vejledende tid  

 på 1 klokketime og en opgave i problemløsning med  

 vejledende tid på 3 klokketimer.
Eleverne må medbringe  

 håndbøger, kompendier, egne notater og lignende materiale, men  

 ikke tidligere svendeprøveopgaver med løsning.
Stk. 2. Den praktiske prøve, som eleven udfører  

 i forbindelse med skoleundervisningen, afholdes i 6. skoleperiodes sidste  

 uger og varer i alt 10 klokketimer.
Prøven består af 2  

 delprøver på procesanlæg med tilkoblede styrings- og  

 reguleringsfunktioner.
Opgaverne fordeles blandt eleverne efter  

 lodtrækning.
De 2 delprøver består af henholdsvis en  

 produktionsopgave og en fejlfindings-, fejlretnings- og  

 vedligeholdelsesopgave.
1)	Produktionsopgaven, som løses i et team på 2 til 4  

 elever, omfatter planlægning og organisering af en produktionsdag,  

 opstart af produktionsanlæg, overvågning af produktion, arbejde  

 efter styringssystemer, prøveudtagning og analyse, indregulering af  

 driftsparametre, standsning af produktion og nedlukning af anlæg.
Denne  

 opgave varer 6 klokketimer.
2)	Fejlfindings-, fejlretnings- og vedligeholdelsesopgaven,  

 løses selvstændigt af eleven, og omfatter et produktionsskift  

 med opstart eller overtagelse af igangværende produktion,  

 overvågning af produktion, arbejde efter styringssystemer, standsning  

 eller aflevering af anlæg med tilhørende rapportering samt  

 fejlfinding og fejlretning af indlagte fejl og udførelse af  

 vedligeholdelsesopgave.
Denne opgave varer 4 klokketimer.
 Stk. 3. Teknisk dokumentationsmateriale til  

 procesanlæggene skal være til rådighed under  

 udførelse af den praktiske prøve og eleverne må medbringe  

 håndbøger, kompendier, egne notater og lignende materiale, men  

 ikke tidligere svendeprøveopgaver med løsning.
 Stk. 4. Læreren og censorerne skal være til stede  

 under udførelsen af de praktiske prøver.
 § 22. Ved bedømmelsen af den skriftlige  

 prøve giver læreren og censorerne samlet en karakter.
 Stk. 2. Ved bedømmelsen af opgaveløsningerne ved  

 den praktiske prøve giver læreren og censorerne samlet en  

 karakter for hver af de to opgaver.
 Stk. 3. Den samlede svendeprøvekarakter for  

 procesoperatøren fremkommer som gennemsnit af karakteren for den  

 skriftlige prøve og de to karakterer for den praktiske prøve.  

 For at bestå den afsluttende svendeprøve kræves, at den  

 samlede svendeprøvekarakter er minimum 6,0.
Sygeeksamen og ny eksamen (eller prøve) § 23. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 24. Skolebevis udstedes i henhold til  

 hovedbekendtgørelsen og eksamensbekendtgørelsen efter  

 gennemført skoleundervisning.
 Stk. 2. Følgende betingelser skal være opfyldt  

 for at der kan udstedes skolebevis:
1)	Eleven skal have opnået karakteren 6 som gennemsnit af alle  

 grund-, område-, og specialefag på hovedforløbet.
Valgfri  

 specialefag, der ikke bedømmes efter 13-skalaen, skal være  

 gennemført efter reglerne om faget.
 2)	For procesoperatører skal den i § 20-21 omtalte eksamen  

 (svendeprøve) være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 25. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 26. Ved afslutning af  

 delkompetenceforløbet til procesarbejder udsteder skolen et  

 uddannelsesbevis til eleven som dokumentation for, at eleven har opnået  

 kompetence som procesarbejder.
Uddannelsesbeviset skal udstedes i henhold til  

 hovedbekendtgørelsen og eksamensbekendtgørelsen, når  

 skolebevis og  den afsluttende praktikerklæring er udstedt.  

 Uddannelsesbeviset skal angive uddannelsens betegnelse samt skolens  

 standpunktskarakter.
 § 27. Ved afslutning af uddannelsen som  

 procesoperatør udsteder det faglige udvalg et uddannelsesbevis til  

 eleven som dokumentation for, at eleven har opnået kompetence som  

 procesoperatør.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis og den afsluttende praktikerklæring er udstedt.
 Stk. 3. Uddannelsesbeviset skal angive uddannelsens betegnelse  

 samt den opnåede svendeprøvekarakter efter 13- skalaen, jf.  

 § 22, stk. 3.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 1. januar 2001.
 Stk. 2. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler om plastmager- og  

 procesindustriuddannelsen.
 Stk. 3. Elever, der har gennemført 2. skoleperiode  

 efter de før 1. januar 2001 gældende regler i en af  

 følgende uddannelser, er fritaget for grundforløbet, herunder  

 de områdefag, som er særlige for hovedforløbet:
 1)	Automatik- og procesuddannelsen.
 2)	Datamekanikeruddannelsen.
 3)	Elektronik- og svagstrømsuddannelsen.
 4)	Industriteknikuddannelsen.
 5)	Maskinuddannelsen.
 6)	Plastmager- og procesindustriuddannelsen.
 7)	Uddannelsen til elektriker.
 8)	Uddannelsen til finmekaniker.
 9)	Værktøjsmageruddannelsen.
