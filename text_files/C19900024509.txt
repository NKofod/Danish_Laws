(Til samtlige ministerier mv.) 1. I Finansministeriets cirkulære af 15. april 1988 om aftale  

 mellem Finansministeriet og statstjenestemændenes centralorganisationer  

 vedrørende godtgørelse af merudgifter ved tjenesterejser er der i bilag 2 og  

 3 givet oversigt over satser for fast godtgørelse mv. ved tjenesterejser i  

 udlandet.
 2. Disse satser reguleres normalt en gang årligt pr. 1. januar.  

 Satserne, der gælder fra 1. januar 1991, fremgår af skemaerne på side 2 og 3.
 3. Dette cirkulære har virkning fra 1. januar 1991. Samtidig  

 ophæves Finansministeriets cirkulære af 4. januar 1990 om godtgørelse af  

 udgifter ved tjenesterejser i udlandet m.m., APD. nr. 03/90.
Finansministeriet Administrations- og Personaledepartementet Den 28. december 1990 P.M.V.
 E.B.
Ena Poulsen Bilag 2 Bilag 3 Oversigt over fast godtgørelse pr. døgn i sjældnere besøgte lande, jf. §  

 34, stk. 1, i cirkulære af 15. april 1988 B:  For ikke særligt nævnte lande er satsen fastsat til 350 DKR  

 pr. døgn.
ÆNDRING VEDR.
DEN KOLLEKTIVE STATSLIGE FORSIKRINGSORDNING FOR TJENESTEREJSER I  

 UDLANDET I Finansministeriets cirkulære af 31. marts 1989 om den kollektive  

 statslige forsikringsordning for tjenesterejser i udlandet, LP.nr. 32/89, er  

 der under pkt. 3. om dækningssummer givet en fortolkning af begrebet  

 »forsørger«.
Denne fortolkning skal fremover erstattes af følgende:
Ved en forsørger forstås en forsikret, som 1. er gift, eller 2. har forsørgerpligt overfor børn under 18 år, eller 3. har levet i et ægteskabslignende forhold og som har  

 haft fælles folkeregisteradresse med samleveren i mindst de 12 foregående  

 måneder.
Denne tidbegrænsning gælder ikke, hvis 2 samlevere har børn sammen  

 eller tidligere har været gift med hinanden, men nu lever sammen på ny uden  

 at være gift med hinanden.
