Udtalt, at sager, der forelægges til orientering til efterretning  

 eller som meddelelser fra formanden el.lign. på et eventuelt dagsordensudkast  

 ikke skal figurere som en egentlig »sag«, men højst angives som  

 »Meddelelser fra formanden« el.lign.
Der kan på mødet fremsættes  

 uddybende bemærkninger og spørgsmål, men egentlig forhandling kan ikke finde  

 sted, og der kan ikke træffes beslutning, medmindre alle mødedeltagerne er  

 enige herom.
I så tilfælde optages den pågældende sag til forhandling som en  

 sag uden for dagsordenen og behandles herefter i øvrigt som en almindelig  

 dagsordenssag.
 Endvidere udtalt, at såfremt et medlem ønsker, at der skal finde en  

 egentlig forhandling sted med henblik på, at der træffes beslutning, og der  

 ikke er enighed om at tage sagen op uden for dagsordenen, må medlemmet anmode  

 om at få sagen på dagsordenen for et kommende møde.
 Endelig udtalt, at der som dokumentation for, at underretning er  

 givet, bør ske en notering i beslutningsprotokollen, men således at der under  

 »Beslutning« intet anføres eller anføres et udtryk, som blot er en  

 »kvittering« for de givne oplysninger uden kommentarer til disse.
 I skrivelse af 12.januar 1982 har De, som er medlem af social- og  

 sundhedsudvalget i Storstrøms amtskommune, klaget til indenrigsministeriet  

 over en afvisning af et ønske om en protokoltilførsel i udvalget.
 Indenrigsministeriet har i anledning af Deres klage indhentet den i  

 fotokopi vedlagte udtalelse af 15. april 1982 fra Storstrøms amtsråd.
 Det fremgår af sagen, at social- og sundhedsudvalget på sit møde den 18.  

 december 1981 bemyndigede formanden til efter aftale med økonomiudvalget at  

 fastsætte nærmere retningslinier for administrationen af et behandlingscenter  

 i Næstved i 1982.
 Økonomiudvalget bemyndigede herefter på sit møde den 6. januar 1982  

 amtsborgmesteren til at gennemføre forslag, de var indeholdt i et notat af  

 23. december 1981 vedrørende behandlingscentret.
 På et møde den 8. januar 1982 mellem revisionen, social- og  

 sundhedsudvalgets formand, amtskommunaldirektøren og forvaltningschefen for  

 social- og sundhedsforvaltningen vedtog man at orientere samarbejdsudvalget  

 for behandlingscentret om økonomiudvalgets beslutning af 6. januar 1982 samt  

 om en rapport af 4. januar 1982 om uanmeldt kasseeftersyn bl.a. på  

 behandlingscentret samt revisionsberetningen for året 1980, også omhandlende  

 behandlingscentret.
 Inden samarbejdsudvalget og behandlingscentret blev orienteret, ønskede  

 amtsborgmesteren og social- og sundhedsudvalgets formand imidlertid at  

 orientere social- og sundhedsudvalget.
 Ved en skrivelse af 8. januar 1982 blev social- og sundhedsudvalgets  

 medlemmer herefter indkaldt til et ekstraordinært møde i udvalget den 12.  

 januar 1982. Indkaldelsesskrivelsen angav ikke nogen dagsorden, men oplyste,  

 at mødet var blevet nødvendigt i forbindelse med formandens bemyndigelse fra  

 mødet den 18. december 1981.
 På mødet orienterede amtsborgmesteren og udvalgsformanden om de  

 foranstaltninger, som økonomiudvalget den 6. januar 1982 havde bemyndiget  

 amtsborgmesteren til at gennemføre, og om det påtænkte møde med  

 samarbejdsudvalget den 13.januar 1982.
 I udvalgets beslutningsprotokol er noteret, at den skete orienterineg er  

 »taget til efterretning«.
 Hertil havde De ønsket foretaget en tilførsel, hvilket de øvrige medlemmer  

 af udvalget samt amtsborgmesteren afviste, idet man fandt, at der kun var  

 tale om en orientering af social- og sundhedsudvalget om økonomiudvalgets  

 afgørelse, »og at der som følge heraf ikke kunne fremsættes forslag til  

 ændring af økonomiudvalgets beslutning«.
De har i Deres klageskrivelse anført, at man herved forhindrer  

 mindretallet i at komme til orde.
De anfører dernæst, at det først under  

 selve mødet blev oplyst, at sagen fremlagdes til orientering, og at et sådant  

 møde ingen mening har, hvis medlemmerne ikke kan få deres afvigende  

 synspunkter ført til protokols, når flertallet kan vedtage, at man tager  

 orienteringen til efterretning.
Storstrøms amtsråd har i sin ovenfor nævnte skrivelse af 15. april 1982  

 anført, at man kan tilslutte sig den opfattelse, der er tilkendegivet af  

 social- og sundhedsudvalget.
Dette udvalg havde bl.a. peget på, at at der ikke var udsendt dagsorden til mødet, at det fremgår af indkaldelsen til mødet, at udvalget tidligere havde  

 bemyndiget formanden til at træffe afgørelse i den omhandlede sag, samt at det under mødet blev oplyst, at der var tale om orientering om  

 økonomiudvalgets afgørelse.
 De har telefonisk over for indenrigsministeriet præciseret, at det er  

 Deres ønske at få besvaret det principielle spørgsmål, om man har krav på at  

 få protokolleret sin afvigende mening i sager, som forelægges ti orientering.
 I denne anledning skal indenrigsministeriet udtale, at sager, der  

 forelægges til orientering, til efterretning eller som meddelelser fra  

 formanden el.lign., har det fælles træk, at formålet med forelæggelsen er at  

 underette eller oplyse amtsrådet/kommunalbestyrelsen eller vedkommende udvalg  

 om et bestemt emne, Det er således ikke hensigten, at der skal træffes  

 beslutning.
På borgmesterens udkast til dagsorden for amtsrådet eller  

 kommunalbestyrelsen skal sådanne sager ikke figurere som en egentlig  

 »sag«, men højst angives som »Meddelelser fra formanden«  

 el.lign.
Det samme er tilfældet, hvis der udarbejdes udkast til en  

 udvalgsdagsorden.
 Formålet med at medtage de pågældende sager på et møde er som anført alene  

 at give oplysninger.
Der kan i den forbindelse på mødet fremsættes uddybende bemærkninger og  

 spørgsmål, men egentlig forhandling kan ikke finde sted, og der kan ikke  

 træffes beslutning, medmindre alle mødedeltagerne er enige herom.
I så  

 tilfælde optages den pågældende sag til forhandling som en sag uden for  

 dagsordenen og behandles herefter i øvrigt som en almindelig dagsordenssag:  

 Beslutninger indføres i beslutningsprotokollen, og medlemmer med afvigende  

 mening har krav på, at også denne indføres i protokollen.
Udførelsen af en  

 udvalgsbeslutning kan endvidere standses ved, at sagen indbringes for  

 amtsrådet/kommunalbestyrelsen i medfør af § 23 i den kommunale styrelseslov,  

 medmindre der er tale om en afgørelse, der ved lovgivningen er henlagt til  

 udvalget.
 Hvis et medlem i anledning af de på mødet meddelte oplysnigner ønsker, at  

 der skal finde en egentlig forhandling sted med henblik på, at der træffes  

 beslutning, og der ikke er enighed om at tage sagen op uden for dagsordenen,  

 må medlemmet anmode om at få sat sagen på dagsordenen for et kommende møde.
 Som dokumentation for, at underretningen er givet, bør der ske en notering  

 i beslutningsprotokollen, men således at der under »Beslutning«  

 intet anføres eller anføres et udtryk, som blot er en »kvittering«  

 for de givne oplysninger uden kommentarer til disse.
Med hensyn til den konkrete sag, som har givet anledning til Deres  

 forespørgsel til indenrigsministeriet, bemærkes, at uanset at det ikke - som  

 ønskeligt - af indkaldelsesskrivelsen til mødet den 12. januar 1982 fremgik,  

 at formålet med dette møde var en orientering, må indenrigsministeriet  

 opfatte det således, at det var dette, som var formålet med mødet.
Som  

 ovenfor anført, er en indførsel i protokollen af den skete orientering  

 anbefalelsesværdig som dokumentation.
Med hensyn til det i protokollen  

 anførte, at orienteringen er taget til »efterretning« af udvalget,  

 bemærkes, at indenrigsministeriet forstår dette udtryk som en anerkendelse af  

 modtagelsen af orienteringen.
Såfremt udvalget har anvendt udtrykket i denne betydning, er der således  

 ikke truffet nogen beslutning.
De havde derfor intet krav på at få indført en  

 afvigende mening (hvilket heller ikke med nogen mening kunne ske i forhold  

 til en »kvittering«).
For så vidt det af amtstrådets skrivelse fremgår, at De har erklæret Dem  

 inhabil ved sagens behandling i amtsrådet den 24. marts 1982, må  

 indenrigsministeriet for det første bemærke, at afgørelsen af, om et medlem i  

 en sag er inhabilt, skal træffes af amtsrådet.
Dernæst må  

 indenrigsministeriet bemærke, at hverken De eller de amtsrådsmedlemmer, som i  

 udvalget har haft en anden opfattelse, af, om De havde krav på en  

 protokoltilførsel, var inhabile ved amtsrådes behandling af den pågældende  

 sag, idet begge parter må have mulighed for at redegøre for deres opfattelse  

 af sagen.
Man beklager meget sagens sene besvarelse.' P.M.V.
 E.B.
Johan Erichsen 1. Amtsrådsmedlem  Søren  Paldrup, Sundtoften 60, 4800 Nykøbing F.
 (* 1)Indenrigsministeriets afgørelser og udtalelser om kommunale forhold  

 1982 1.16.
