Nr BTL 155 Betænkning over Forslag til lov om ændring af lov om ophørsstøtte til  

 jordbrugere   

 Nr L 155 1994-95, 1. samling Afgivet af Landbrugs- og Fiskeriudvalget Afgivet: 19950503 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
Nogle af udvalgets spørgsmål og landbrugs- og fiskeriministerens svar herpå er optrykt som bilag til betænkningen.
 Endvidere har udvalget modtaget en skriftlig henvendelse fra De Danske  

 Landboforeninger, Dansk Familielandbrug, Landbrugsraadet og Dansk  

 Erhvervsjordbrug, der tillige har haft foretræde for udvalget.
 Der er af landbrugs- og fiskeriministeren stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med de stillede ændringsforslag.
 Et mindretal inden for flertallet (Venstres og Det Konservative  

 Folkepartis medlemmer af udvalget) vil stemme for lovforslaget, fordi det  

 fjerner nogle af de stopklodser, som har forhindret mange i at gøre brug af  

 ophørsstøtten.
 Mindretallet mener, at det er overflødigt, at det står i lovteksten, at  

 »Politiet yder nødvendig bistand ved udøvelsen af beføjelser efter stk.  

 1«, men støtter naturligvis bestemmelsen i § 18 om, at det skal have  

 konsekvenser at give urigtige oplysninger.
Mindretallet henstiller til landbrugs- og fiskeriministeren, at han  

 arbejder for at lempe hovederhvervskravet for ophørsstøtteordningen, og at  

 han bringer de danske ophørsstøtteregler i overensstemmelse med  

 EF-direktivet.
Mindretallet frygter, at alt for få ansøgere ellers kan gøre  

 brug af ordningen.
Et andet mindretal inden for flertallet (Fremskridtspartiets medlem af  

 udvalget) vil stemme for lovforslaget og de stillede ændringsforslag, selv om  

 Fremskridtspartiet oprindelig var modstander af lovforslaget.
Det er  

 Fremskridtspartiets opfattelse, at de stillede ændringsforslag til  

 lovforslaget vil betyde, at loven bliver mindre bureaukratisk og kan  

 administreres mere smidigt.
Med henblik på at gøre loven endnu bedre vil  

 Fremskridtspartiet stille ændringsforslag uden for betænkningen.
Dette  

 ændringsforslag sikrer den private ejendomsrets ukrænkelighed.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget ved 2. behandling, men kan stemme  

 for de stillede ændringsforslag.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
 ÆndringsforslagAf landbrugs- og fiskeriministeren, tiltrådt af  

udvalget:
 Til § 1 »1) I det under nr. 3 foreslåede § 2, stk.  

 3, indsættes efter 1. pkt. som nyt punktum:
»Hvis bedriftens arealer afhændes eller bortforpagtes til en eller  

 flere overtagere med forskellige overtagelsestidspunkter, vil alle arealer,  

 der er afhændet inden for en af ansøger fastsat afviklingsperiode på indtil 6  

 måneder før ophørstidspunktet, være omfattet af bedriftens arealer, jf. stk.  

 2.«» 2) Efter nr. 6 indsættes som nyt nummer:
»01. I § 5, stk. 1, indsættes efter  

 »jordfordeling« ordene: »eller indgå i en almindelig  

 udveksling af jordlodder«.' 3) I den under nr. 9 foreslåede affattelse af § 9  

 affattes stk. 1 således:
»Det er en betingelse for udbetaling af ophørsstøtte, at de i §§ 4-8  

 omhandlede betingelser er tinglyst som deklaration på den eller de faste  

 ejendomme, som omfatter bedriftens arealer, jf. § 2, stk. 2.« Bemærkninger Til nr. 1 Hensigten med ændringsforslaget er at gøre det frivilligt at  

 benytte en afviklingsperiode.
Ansøgere, der afhænder eller bortforpagter hele  

 bedriftens areal på ophørstidspunktet, vil ifølge ændringsforslaget ikke være  

 omfattet af de regler, der er knyttet til afviklingsperioden.  

 Afviklingsperiodens længde vil endvidere være individuelt bestemt som en  

 periode på indtil 6 måneder før ophørstidspunktet, som ansøgeren fastsætter.
 Til nr. 2 Hensigten med ændringsforslaget er at skabe hjemmel for  

 anvendelse af bestemmelsen i artikel 6 i Rådets forordning (EØF 2079/92) af  

 30. juni 1992 om en fællesskabsordning med støtte til førtidspensionering i  

 landbruget (ophørsordningen) om, at de frigjorte arealer kan indgå i en  

 almindelig udveksling af jordlodder.
 Det er hensigten at fastsætte regler om, at de forpligtelser, der hviler  

 på de frigjorte arealer, der indgår i udvekslingen, kan overføres til arealer  

 af tilsvarende størrelse på overtagers bedrift.
 Til nr. 3 Hensigten med ændringsforslaget er at ophæve fristen for,  

 hvornår deklarationen skal være tinglyst.
 Det vil med den foreslåede ændring påhvile ansøgeren at sørge for, at der,  

 hvis deklarationen ikke er tinglyst inden salgstidspunktet, er et  

 aftalemæssigt grundlag, der gør det muligt at tinglyse deklarationen efter  

 salgstidspunktet.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V)  

 Henning Grove (KF) Jens Jørgensen (KF) Peder Sønderby (V) Niels Højland  

 (FP) Centrum-Demokraterne havde ikke medlemmer i udvalget.
Bilag Nogle af udvalgets spørgsmål til landbrugs- og fiskeriministeren og dennes  

 besvarelse heraf Spørgsmål 2:
»Er det et EU-krav, at hovederhvervskravet skal være opfyldt i  

 afviklingsperioden?» Svar:
 Ifølge artikel 5 i Rådets forordning nr. 2079/92 (ophørsordningen) skal  

 ansøgeren have haft jordbrug som hovederhverv i de sidste 10 år forud for  

 ophøret.
 Da ansøgeren således skal have jordbrug som hovederhverv frem til  

 ophørstidspunktet, skal betingelsen også opfyldes i en eventuel  

 afviklingsperiode.
 Jeg kan i øvrigt oplyse, at betingelsen om jordbrug som hovederhverv  

 opgøres på årsbasis bl.a. ud fra det årlige driftsregnskab.
 Opgørelsen på årsbasis indebærer, at driftsresultatet i afviklingsperioden  

 ikke opgøres særskilt, men indgår i sammenhæng med resultatet af hele  

 regnskabsåret.
 Spørgsmål 4:
»Kan ministeren oplyse udvalget om, på hvilke områder nationale  

 regler i loven om ophørsstøtte er skærpet i forhold til EU-kravene?» Svar:
 De gældende nationale regler i ophørsloven er skærpet på et punkt i  

 forhold til EF-forordningen om ophørsstøtte:
 Familiemedlemmer kan ifølge forordningen overtage ansøgerens bedrift.  

 Ifølge lovens § 4, stk. 1, nr. 3, må overtager ikke være ansøgers ægtefælle  

 eller samlever.
 Følgende bestemmelser i bekendtgørelsen er på baggrund af lovforslagets  

 bemærkninger skærpet i forhold til EF-forordningen om ophørsstøtte:
 1. Ansøgningen skal ifølge lovforslagets bemærkninger og bekendtgørelsen  

 udfærdiges med bistand af en særligt sagkyndig, der er godkendt til  

 udfærdigelse af ansøgning og forbedringsplan m.v. (forbedringsordningen).  

 Forordningen indeholder ikke bestemmelser herom.
2. Ansøgeren har efter forordningen mulighed for at beholde indtil 10 pct.  

 af bedriftens areal, dog højst 1 ha.
Ifølge lovforslagets bemærkninger og  

 bekendtgørelsen skal det areal, der beholdes, ligge i tilknytning til  

 bygningslodden.
Forordningen indeholder ikke den sidstnævnte betingelse.
3. Ansøgeren skal ifølge lovforslagets bemærkninger og bekendtgørelsen fra  

 1. januar 1993 have drevet et areal af mindst samme størrelse som det areal,  

 der lægges til grund ved udmålingen af ophørsstøtten.
Forordningen indeholder  

 ikke bestemmelser herom.
Ud over de nævnte punkter reduceres ophørsstøtten i et vist omfang for  

 andre indkomster.
Dette er ikke en betingelse i forordningen, men det er dog  

 forudsat af Europa-Kommissionen, at medlemslandene i et vist omfang  

 fastsætter bestemmelser om reduktion af ophørsstøtten.
 Endelig er følgende muligheder i forordningen ikke gennemført ved  

 ophørsloven:
1. Forordningen giver mulighed for at yde en støtte på op til 23.370 kr.  

 om året (omregnet efter kursen pr. 1. januar 1995) til op til to  

 arbejdstagere pr. bedrift.
Arbejdstagerne, der omfatter medarbejdende  

 ægtefæller, skal bl.a. være fyldt 55 år.
 2. Forordningen giver mulighed for, at frigjorte arealer kan indgå i en  

 almindelig udveksling af jordlodder.
På baggrund af udvalgets spørgsmål har jeg genovervejet betingelserne i  

 lovforslaget.
Det er min opfattelse, at lovforslaget på enkelte punkter  

 indebærer en (utilsigtet) skærpelse i forhold til EF-forordningens  

 bestemmelser.
Jeg tillader mig derfor at vedlægge et ændringsforslag til lovforslaget.  

 Ændringsforslaget indebærer, at det gøres frivilligt at benytte en  

 afviklingsperiode, samt at der ikke fastsættes en frist for tinglysning af  

 deklarationen på bedriftens arealer.
Det er dog en betingelse for udbetaling  

 af ophørsstøtte, at deklarationen er tinglyst.
 Ændringsforslaget indebærer endvidere, at der indsættes en hjemmel til, at  

 frigjorte arealer kan indgå i en almindelig udveksling af jordlodder.
 Spørgsmål 5:
»Hvor langt er ministeren kommet i sine overvejelser om at lempe  

 hovederhvervskravet i forbindelse med ophørsstøtten?» Svar:
 Landbrugs- og Fiskeriministeriet har foreslået en ændring af de danske  

 regler for opgørelsen af indkomster hhv. fra bedriften og uden for bedriften  

 for Europa-Kommissionen, der endnu ikke har accepteret forslaget.
 Det er ikke muligt på nuværende tidspunkt at forudse Kommissionens  

 endelige stillingtagen.
 Spørgsmål 6:
»Hvad er begrundelsen for, at det skal præciseres i lovteksten, at  

 politiet yder nødvendig bistand i påkommende tilfælde?» Svar:
Bestemmelsen er indsat med henblik på de tilfælde, hvor støttemodtager  

 eller overtager hindrer udførelsen af kontrolbesøg.
Bestemmelsen sikrer, at  

 kontrollen vil kunne gennemføres med politiets bistand.
Den eksisterende  

 bødeadgang er en efterfølgende sanktion, der ikke hjælper på muligheden for  

 at gennemføre kontrollen.
 Det anbefales i betænkning nr. 1039/1985 om tvangsindgreb uden for  

 strafferetsplejen, at hvor der er hjemmel til at udføre kontrolbesøg, bør der  

 desuden hjemles adgang til, at kontrolbesøget kan gennemtvinges umiddelbart.
Det er hensigten, at kontrolbesøg kun gennemføres med politiets bistand i  

 de tilfælde, hvor støttemodtager, overtager eller andre har forsøgt at hindre  

 udførelsen af kontrollen.
Der er i lovforslaget hjemmel til, at  

 justitsministeren kan afgrænse, i hvilke tilfælde politiet yder bistanden.
 Spørgsmål 7:
»Ministeren bedes give et nyt skøn over, hvor mange der vil gøre brug  

 af ophørsordningen.« Svar:
 Det forventes på nuværende tidspunkt, at cirka 1/3 af det oprindeligt  

 skønnede antal jordbrugere - svarende til omkring 1.500 - vil gøre brug af  

 ordningen.
På grund af ordningens sene ikrafttræden og den særlige overgangsordning,  

 der løb indtil den 1. november 1994, er der ikke på nuværende tidspunkt  

 tilstrækkeligt erfaringsmateriale til, at der kan foretages noget sikkert  

 skøn.
De nævnte tal er alene fremkommet på baggrund af en fremskrivning  

 foretaget på grundlag af den nuværende tilgang til ordningen.
 Spørgsmål 10:
»Udvalget anmoder om ministerens kommentar til henvendelsen af 10.  

 februar 1995 fra De Danske Landboforeninger, Dansk Familielandbrug,  

 Landbrugsraadet og Dansk Erhvervsjordbrug vedrørende ovennævnte lovforslag,  

 jf. bilag 5.« Svar:
 Vedrørende pkt. 1. »Ophørstidspunktet« henvises til besvarelsen  

 af spørgsmål 4.
 Vedrørende pkt. 2. »Mulighed for at frasælge op til 1 ha i den  

 overtagne ejendom sammen med bygningslodden« henvises til besvarelsen af  

 spørgsmål 3.
 Jeg kan i øvrigt tilføje, at den foreslåede mulighed for at lade frigjorte  

 arealer indgå i en almindelig udveksling af jordlodder, jf. det fremsendte  

 ændringsforslag, øger muligheden for at afhænde dele af de overtagne arealer.
 Vedrørende pkt. 3. »Justering af kontrolbestemmelser m.v.«  

 henvises til besvarelsen af spørgsmål 6.
 Vedrørende muligheden for at træde ud af ordningen er det p.t. uafklaret,  

 om dette kan ske, uden at ydet medfinansiering skal tilbagebetales til EU.  

 Jeg vil snarest tage initiativ til at få spørgsmålet afklaret.
Vedrørende uddannelseskravet kan jeg oplyse, at dette ifølge  

 EF-forordningen om ophørsstøtte skal være identisk med uddannelseskravet i  

 forbedringsordningen.
Jeg vil snarest over for Europa-Kommissionen rejste  

 spørgsmålet om muligheden for en særskilt dispensationsadgang i  

 ophørsordningen.
 Vedrørende hovederhvervskravet henvises til besvarelsen af spørgsmål 5.
