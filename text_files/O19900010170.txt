Resumé  


  

 En indsat i Statsfængslet i Horsens (SH) afgik i sommeren 1989 ved døden  

 under anbringelse i sikringscelle.
Der var ikke - selv om det er foreskrevet  

 -  

 tilkaldt en læge under anbringelsen.
Af undersøgelsen i forbindelse med dødsfaldet fremgik det, at der  

 var tale om et generelt problem med hensyn til overholdelsen af reglerne om,  

 at  

 sikringscelleanbragte skal tilses af en læge.
Ombudsmanden rejste af egen  

 drift  

 sagen over for Direktoratet for Kriminalforsorgen (DfK).
 Efter undersøgelsen og efter en inspektion af SH udtalte  

 ombudsmanden,  

  

 at  

  

 lægetilsyn -ifølge  

 kriminalforsorgens egne regler - skal finde sted i alle tilfælde af  

 sikringscelleanbringelse,  

 hvor der anvendes magt og/eller bælte, handsker og fod- og håndremme, og  

  

 at  

  

 tilsynet normalt skal finde sted  

 omgående.
 Ombudsmanden henstillede til DfK, at tilkald og lægetilsyn  

 organiseres således, at de gældende regler overholdes.
Ombudsmandsundersøgelsen viste, at DfK fra indberetninger havde  

 været bekendt med, at reglerne om tilkald og lægetilsyn ikke blev iagttaget  

 af  

 SH, men at disse indberetninger ikke tidligere havde direktoratet anledning  

 til at påse, at de gældende regler om tilsyn blev fulgt.
Ombudsmanden  

 noterede  

 sig i øvrigt, at der nu var gennemført undersøgelser om reglernes  

 overholdelse  

 i andre fængsler. (J. nr. 1990-1091-615).
 Tilkaldelse af læge ved sikringscelleanbringelse i  

 Statsfængslet i Horsens.
I juli 1989 afgik en indsat i  

 Statsfængslet i Horsens ved døden under en sikringscelleanbringelse.
Der var  

 ikke tilkaldt en læge i forbindelse med sikringscelleanbringelsen.
 Ved Horsens rets dom af 12.  

 juli 1990 blev den overvagtmester, der var vagthavende på tidspunktet for  

 dødsfaldet, frifundet for grov forsømmelse eller skødesløshed i forbindelse  

 med  

 tjenesten (straffelovens § 157).
 På baggrund af oplysninger,  

 som kom frem i forbindelse med den nævnte straffesag, anmodede jeg med  

 skrivelse af 19. juli 1990 Justitsministeriet, Direktoratet for  

 Kriminalforsorgen,  

 om en udtalelse, idet jeg i skrivelsen anførte følgende:
"Den 12. juli 1990  

 afsagde retten i Horsens dom i straffesagen mod overvagtmester (A), Horsens  

 Statsfængsel.
Af vedlagte domsudskrift fremgår bl.a. følgende:
 "...
Af den foran omtalte oversigt  

 (bil.
VII, 5-6) fremgår, at der i 6 kvartaler i 1988-89 er foretaget 40  

 sikringscelleanbringelser.
Tidsforbruget mellem anbringelse og lægetilkald  

 har  

 varieret fra 0 minutter til 3 timer (og) 30 minutter, og tidsforbruget mellem  

 lægetilkald og lægetilsyn har varieret fra 5 minutter til 4 timer og 20  

 minutter.
Det fremgår ikke, om lægetilkaldet har været første forsøg.
Af de  

 40  

 tilfælde ses 6 at være sket mellem kl. 00.00 og 08.00.
..." Det fremgår endvidere, at der  

 ikke i Statsfængslet i Horsens er en fast rutine vedrørende lægetilkald i  

 forbindelse  

 med sikringscelleanbringelser.
 Sagen er endvidere omtalt i  

 vedlagte artikel fra Det Fri Aktuelt den 12. juli 1990, hvor  

 fængselsinspektør  

 (B) bl.a. er citeret for følgende:
 "...
 De meget lange  

 læge-ventetider i Statsfængslet i Horsens er indberettet til Direktoratet for  

 Kriminalforsorgen i den normale statistik, der hvert kvartal indsendes.
 Men heller ikke derfra har  

 ventetiden - der er i klar modstrid med direktoratets eget cirkulære -  

 betydet  

 nogen indgriben.
..." § 4, stk. 2, i Direktoratet  

 for Kriminalforsorgens cirkulære af 15. juli 1974 om anvendelse af  

 sikringscelle i kriminalforsorgens anstalter og arresthuse har følgende  

 ordlyd:
"Anvendes bælte og  

 eventuelt handsker og fod- og håndremme, eller er indsættelse i sikringscelle  

 i  

 øvrigt forbundet med magtanvendelse, skal lægetilsyn normalt finde sted  

 omgående." Under henvisning hertil skal  

 jeg anmode om underretning om, hvad der fra direktoratets side er blevet og  

 måtte blive foretaget i sagen.
Jeg anmoder i den forbindelse om at modtage  

 kopi af den i domsudskriften omtalte oversigt vedrørende de 40  

 sikringscelleanbringelser i 1988-89." Den 11. september 1990 modtog  

 jeg Direktoratet for Kriminalforsorgens udtalelse i sagen.
Jeg modtog  

 endvidere en redegørelse af 8. august 1990 fra Statsfængslet i Horsens og  

 yderligere materiale til belysning af sagen.
 I redegørelsen af 8. august  

 1990 anførte Statsfængslet i Horsens følgende:
 "...
 Folketingets Ombudsmand  

 anmoder i sin skrivelse af 19. juli 1990 om at måtte modtage kopi af den i  

 domsudskriften  

 omtalte oversigt vedr. de 40 sikringscelleanbringelser i 1988-89. Til  

 orientering vedlægger jeg fotokopi af den nævnte oversigt.
Efter en gennemgang af denne  

 oversigt har jeg konstateret, at der i det materiale politiet har anvendt har  

 været mulighed for fejllæsninger.
Det materiale politiet har anvendt er  

 nemlig  

 fotokopier af kopier af sikringscellerapporterne, som anstalten har haft  

 liggende på journalen over indberetninger til direktoratet.
Jeg har derfor i videst  

 muligt omfang forsøgt at finde frem til de originale sikringscellerapporter,  

 hvilket i sig selv kan være vanskeligt, da journaler overføres til andre  

 anstalter sammen med indsatte.
I tilfælde af, at en person løslades gennemgås  

 journalerne og en del af materialet i journalerne udskilles med henblik på  

 makulering.
 Det har derfor ikke været  

 muligt at finde frem til de originale sikringscellerapporter i alle tilfælde.
 Den af mig foretagne  

 undersøgelse som er fremsendt til Justitsministeriet, Direktoratet for  

 Kriminalforsorgen, den 25. juli 1990 vedlægges i kopi.
 I skrivelsen af 19. juli 1990  

 anfører ombudsmanden endvidere, at det af domsudskrift vedrørende  

 straffesagen  

 vedrørende overvagtmester (A) af 12. juli 1990 fremgår, at der ikke i  

 Statsfængslet  

 i Horsens er en fast rutine vedrørende lægetilkald i forbindelse med  

 sikringscelleanbringelser.
 Jeg skal i den forbindelse  

 oplyse følgende:
Den af mig afgivne  

 vidneforklaring er protokolleret på side 11 og 12 i domsudskriften.
Det  

 fremgår  

 blandt andet, at jeg har udtalt, at der gennemsnitligt er 20-25  

 sikringscelle(anbringelser) årligt, og at det medfører, at der ikke kan blive  

 tale om en fast rutine.
Protokollatet er dækkende for  

 det, jeg udtalte i retten.
Der er måske tale om en opstramning af min  

 forklaring, idet det jeg efter min erindring oplyste var, som det også er  

 anført, at der ved Statsfængslet i Horsens i de senere år gennemsnitligt har  

 været tale om 20-25 sikringscelleanbringelser, og at  

 sikringscelleanbringelser  

 derfor aldrig bliver rutinearbejde for de funktionærer, der deltager.
Jeg  

 udtalte også, at det har en sammenhæng med, at man med skifteholdsarbejde i 3  

 turnushold med indlagte ferier og fridage, vil kunne komme ud for, at man kun  

 deltager aktivt i sikringscelleanbringelser nogle få gange om året.
Under  

 retsmødet påhørte jeg retsformandens protokollering og kunne også godkende  

 denne, idet jeg finder det protokollerede i overensstemmelse med det udtalte  

 som altså gik ud på, at medvirken ved sikringscelleanbringelser aldrig bliver  

 rutinearbejde for de implicerede.
 Det fremgår af dommens  

 præmisser anført på side 15, at retten bl.a. har lagt vægt på: "den  

 omstændighed, at en fast rutine for lægetilkaldelse ikke fandtes".
 Denne del af præmisserne er  

 efter min opfattelse ikke i overensstemmelse med den forklaring , jeg afgav i  

 retten, idet det kan forstås således, at der kunne være tvivl om, hvem der  

 har  

 ansvaret for lægetilkald.
På det tidspunkt, hvor den i  

 sagen omhandlede sikringscelleanbringelse fandt sted, var retningslinierne  

 for tilkald af læge, at lederen af syge- og isolationsafdelingen i første og  

 anden turnus havde ansvaret for lægetilkald, mens lederen af nattevagten  

 under  

 nattevagten var ansvarlig for lægetilkald.
Den 24. juli 1989 påbegyndtes  

 dagvagten kl. 7.00 og afsluttedes ved nattevagtens tiltræden kl. 22.00.  

 Sikringscelleanbringelsen fandt således sted på et tidspunkt, hvor det var  

 nattevagtmesterens ansvar at tilkalde læge.
 Endvidere henviser  

 ombudsmanden i sin skrivelse til direktoratet til et udklip fra Det Fri  

 Aktuelt  

 torsdag den 12. juli 1990, hvor journalisten har anført, at jeg skulle have  

 udtalt: "De meget lange lægeventetider i Statsfængslet i Horsens er  

 indberettet til Direktoratet for Kriminalforsorgen i den normale statistik,  

 der hvert kvartal indsendes.
 Men heller ikke derfra har  

 ventetiden - der er i klar modstrid med direktoratets eget cirkulære -  

 betydet  

 nogen indgriben".
 Indledningsvis skal jeg  

 anføre, at avisreferater normalt ikke giver en fyldestgørende dækning af,  

 hvad  

 der er foregået i forbindelse med en afhøring i en retssal.
 Det i aviscitatets første  

 afsnit anførte er helt i overensstemmelse med, hvad jeg udtalte i retten.
 Derimod er andet afsnit i  

 citatet ikke fuldt i overensstemmelse med, hvad jeg udtalte.
På et spørgsmål, såvidt jeg  

 husker fra forsvareren, om Direktoratet for Kriminalforsorgen havde haft  

 bemærkninger til de kvartalsvis indsendte sikringscellerapporter, svarede jeg  

 benægtende.
Det i citatet anførte: "der er i klar modstrid med  

 direktoratets eget cirkulære", har jeg ikke udtalt.
Det af journalisten anførte  

 er brudstykke af en længere del af vidneafhøringen, hvor jeg bl.a. under  

 afhøringen også kom ind på vanskelighederne ved i det hele taget at få  

 kontakt  

 med en læge, samt om at vagtlægeordningen i Horsens som fængslet benytter sig  

 af udenfor normal konsultationstid givetvis måtte prioritere, i hvilken  

 rækkefølge  

 lægebesøg kunne finde sted." I udtalelsen af 11. september  

 1990 anførte Direktoratet for Kriminalforsorgen følgende:
 "...
 Dødsfaldet i en sikringscelle  

 i Statsfængslet i Horsens den 24. juli 1989 gav anledning til, at  

 direktoratet  

 i august 1989 foretog en gennemgang af samtlige sikringscellerapporter for  

 perioden 1. januar 1988 til 1. juli 1989, se vedlagte besvarelser af  

 spørgsmål  

 fra Folketingets Retsudvalg.
Endvidere gav dødsfaldet direktoratet  

 anledning til at indskærpe reglerne om lægetilsyn, herunder at eventuel  

 underretning af sygeplejerske ikke kan træde i stedet for pligten til at  

 underrette læge.
Der henvises til vedlagte skrivelse af 25. august 1989.
 I forbindelse med straffesagen  

 mod overvagtmester (A) har politiet i Horsens foretaget en gennemgang af  

 sikringscellerapporter  

 for perioden 1. januar 1988 til 1. juli 1989 fra Statsfængslet i Horsens.
Det fremgår af politiets  

 undersøgelse, der omfatter i alt 40 sikringscelleanbringelser, at der i ét  

 tilfælde ikke er sket lægetilkald, ligesom lægetilsyn ikke har fundet sted.  

 Endvidere er der i ét tilfælde foretaget lægetilkald, men lægetilsynet kan  

 ikke  

 aflæses af sikringscellerapporten.
Endelig er der tre tilfælde, hvor  

 tidspunktet  

 for lægetilkald ikke fremgår af sikringscellerapporten, men hvor lægetilsyn  

 dog har fundet sted.
 På baggrund af politiets  

 undersøgelse har fængselsinspektør (B), Statsfængslet i Horsens, foretaget en  

 intern undersøgelse af anstaltens sikringscelleanbringelser i samme periode,  

 som er omfattet af politiets undersøgelse.
 Der henvises til vedlagte  

 undersøgelse af 24. juli 1990.
Ved sammenholdelse af  

 anstaltens undersøgelse med politiets fremgår det, at det ovenfor anførte  

 tilfælde, hvor hverken lægetilkald eller lægetilsyn har fundet sted, er  

 opstået, fordi det ikke har været muligt for den vagthavende i anstalten at  

 træffe en læge.
Lægetilkald har således været forsøgt, men er senere opgivet  

 efter samråd med anstaltens sygeplejerske, idet der er blevet lagt vægt på,  

 at  

 indsatte kun opholdt sig kortvarigt i sikringscellen og i øvrigt ikke selv  

 ønskede en læge tilkaldt.
Direktoratet har i august 1989 påtalt denne fejl  

 over  

 for anstalten.
 For så vidt angår det andet  

 tilfælde fremgår det, at lægetilsyn har fundet sted umiddelbart efter  

 sikringscelleanbringelsens ophør, idet lægen ikke nåede frem inden  

 anbringelsen ophørte, da denne var kortvarig.
For så vidt angår de tre  

 tilfælde, hvor det af politiets undersøgelse fremgår, at tidspunktet for  

 lægetilkald ikke er oplyst, viser anstaltens undersøgelse, at det skyldes en  

 fejl, at det nævnte tidspunkt ikke fremgår af sikringscellerapporten.
I to af  

 disse tilfælde er fejlen formentlig opstået på grund af, at anbringelsen er  

 sket på dage, hvor anstaltens læge har konsultation i anstalten og derfor  

 ikke  

 skulle tilkaldes "udefra".
Med hensyn til det tredie  

 tilfælde angår dette en anbringelse, hvor vagtmesteren i to timer havde  

 forsøgt at tilkalde en vagtlæge, hvilket imidlertid ikke lykkedes forinden  

 sikringscelleanbringelsen blev bragt til ophør.
Vagtmesteren aftalte herefter  

 med indsatte, at han ville blive tilset af anstaltens læge i forbindelse med  

 den almindelige lægekonsultation i anstalten.
 Vedlagte instruks fra  

 anstalten af 22. februar 1990 tager bl.a. sigte på at undgå lignende fejl  

 fremover.
 Anstaltens undersøgelse viser  

 i øvrigt, at der i 28 tilfælde er sket underretning af læge inden for de  

 første 20 min. efter sikringscelleanbringelsen, i tre tilfælde er  

 underretning  

 sket inden for de første 40 min. efter anbringelsen, og i to tilfælde er  

 lægen  

 blevet underrettet inden for de første 90 min. efter anbringelsen.
Anstalten har i den  

 forbindelse oplyst, at det i nogle tilfælde forholdsvis lange tidsforbrug fra  

 anbringelsestidspunktet til tidspunktet for lægetilkald formentlig kan  

 forklares ved, at sikringscellerapportens oplysning om tidspunktet for  

 lægetilkald ikke angiver tidspunktet for første forsøg, men alene det  

 tidspunkt, hvor lægen faktisk er blevet truffet.
Som det fremgår af  

 anstaltens undersøgelse,  

 afsnit IV, kan det være vanskeligt for anstaltens personale at træffe en  

 læge,  

 idet anstalten alene råder over egen læge i 15 timer pr. uge.
Herudover må  

 anstalten forsøge at tilkalde enten den til anstalten knyttede læge eller en  

 vagtlæge, hvilket på grund af sygebesøg og lignende kan være forbundet med  

 vanskeligheder og kan bevirke ventetider.
 På baggrund heraf er det nu  

 bestemt, at første henvendelse til lægen skal fremgå af  

 sikringscellerapporten, selvom lægen først faktisk træffes senere, jf. den  

 føromtalte instruks.
 For så vidt angår  

 tidsforbruget fra anbringelsestidspunktet til tidspunktet for lægetilsyn  

 viser  

 anstaltens undersøgelse, at langt den overvejende del af lægetilsynene - 24  

 tilfælde - har fundet sted inden for 1½ time efter anbringelsen.
 I den forbindelse bemærkes,  

 at personalet efter lægetilkald kun har begrænset indflydelse på, hvor  

 hurtigt  

 lægen kommer til stede i anstalten, idet f. eks. vagtlægerne givetvis må  

 prioritere mellem de forskellige sygebesøg.
 I ombudsmandens skrivelse  

 henvises endvidere til, at det fremgår af domsudskriften, at der ikke i  

 Statsfængslet i Horsens er en fast rutine vedrørende lægetilkald i  

 forbindelse  

 med sikringscelleanbringelser.
Direktoratet har i den  

 anledning indhentet vedlagte udtalelse af 8. august 1990 fra  

 fængselsinspektør  

 (B). Det fremgår heraf, at fængselsinspektøren under sin vidneforklaring har  

 udtalt, at der i de senere år har været gennemsnitlig 20-25  

 sikringscelleanbringelser pr. år, hvilket medfører, at  

 sikringscelleanbringelser  

 derfor aldrig bliver rutinearbejde for det implicerede personale.
Der  

 henvises  

 i øvrigt til fængselsinspektørens udtalelse.
 For så vidt angår den  

 citerede artikel fra Det Fri Aktuelt henvises ligeledes til  

 fængselsinspektørens udtalelse.
 Direktoratet skal i den  

 forbindelse bemærke, at direktoratet alene bruger de kvartalsvise  

 indberetninger om sikringscelleanbringelser til udarbejdelse af statistik.  

 Det  

 er således den enkelte institutions leders ansvar at påse, at reglerne for  

 sikringscelleanbringelse er iagttaget, hvilket er tilkendegivet over for  

 fængselsinspektøren.
Det kan i øvrigt oplyses, at  

 KRIM efter afslutningen af straffesagen har anmeldt ledelsen og  

 oversygeplejersken i Statsfængslet i Horsens til politiet for  

 pligtforsømmelse  

 i tjenesten.
Statsadvokaten i Viborg har den 5. september 1990 afvist  

 anmeldelsen mod ledelsen i medfør af retsplejelovens § 749, stk. 1. Endvidere  

 har statsadvokaten oplyst, at han har rejst spørgsmålet om den  

 lægelige/sygeplejemæssige  

 behandling over for Sundhedsstyrelsen, herunder om der er begået sådanne  

 fejl,  

 at der måtte være grundlag for strafferetlig tiltale.
Sundhedsstyrelsens  

 behandling er endnu ikke afsluttet.
Endelig kan det oplyses, at  

 direktoratet bl.a. på baggrund af nærværende sag i december 1989 har nedsat  

 en  

 arbejdsgruppe vedrørende anvendelse af sikringscelle i kriminalforsorgens  

 anstalter og arresthuse.
Arbejdsgruppen skal overveje den samlede anvendelse  

 af sikringscelle i kriminalforsorgens institutioner, ligesom arbejdsgruppen  

 skal overveje, hvilke eventuelle ændringer der bør foretages i gældende  

 administrativt fastsatte bestemmelser på området samt fremkomme med forslag  

 til en formulering af de fremtidige regler.
Spørgsmålet om tilsyn af læge  

 m.v. i forbindelse med anbringelse i sikringscelle er en væsentlig del af  

 arbejdsgruppens kommissorium, og arbejdsgruppen forventes at afgive  

 delindstilling  

 herom inden for den nærmeste fremtid.
 ...
 Afslutningsvis kan det  

 oplyses, at man ved vedlagte skrivelse af 21. august 1990 har meddelt (A), at  

 han som disciplinær reaktion i medfør af tjenestemandsloven forflyttes til  

 Statsfængslet Møgelkær, hvor han skal gøre tjeneste som enhedsfunktionær.
..." Anstaltens instruks af 22.  

 februar 1990, som er nævnt i direktoratets udtalelse, har følgende ordlyd:
 "...
 OM ANBRINGELSE I SIKRINGSCELLE.
 Reglerne om anbringelse i  

 sikringscelle findes i cirkulære af 15. juli 1974 om anvendelse af  

 sikringscelle i kriminalforsorgens anstalter og arresthuse.
 Det har vist sig, at visse  

 forhold omkring lægetilkald samt udfyldelse af sikringscellerapporter har  

 givet anledning til misforståelser.
 I den anledning fastsættes  

 herved følgende supplerende retningslinier:
 1. Lægetilkald.
Det pålægges lederen på  

 vagtmesterkontoret at underrette lægen i forbindelse med indlæggelse i  

 sikringscelle hurtigst muligt.
Lægen skal orienteres om, hvorvidt der har  

 fundet magtanvendelse og/eller fiksering sted.
 Såfremt anstaltens egen læge  

 ikke kan træffes, skal man i stedet omgående rette henvendelse til vagtlægen,  

 hvis det er inden for det tidsrum, hvor vagtlægeordningen er i funktion.
 Lederen af vagtmesterkontoret  

 skal ligeledes sikre sig, at det nøjagtige tidspunkt for tilkald af lægen er  

 anført  

 på sikringscellerapporten.
 Såfremt det ikke er muligt at  

 træffe lægen (vagtlægen) med det samme, skal tidspunkterne for, hvornår der  

 er  

 gjort forsøg på at træffe lægen (vagtlægen) anføres på  

 sikringscellerapporten.  

 Endvidere skal det tidspunkt, hvor det lykkes at få kontakt med lægen  

 (vagtlægen) anføres.
 2. Underretning af vagthavende leder.
 Det pålægges endvidere  

 lederen af vagtmesterkontoret at underrette vagthavende leder snarest muligt.
 3. Kontrol af sikringscellerapporten.
 Når sikringscellerapporten er  

 udfyldt på syge- og isolationsafdelingen skal den straks afleveres til  

 vagtmesterkontoret.
 Lederen af vagtmesterkontoret  

 skal påse, at rapporten er korrekt udfyldt, de rigtige tidspunkter anført  

 m.m.
 Lederen af  

 isolationsafdelingen meddeler vagtmesterkontoret tidspunktet for aftagelse af  

 remtøj, såfremt dette har været anvendt, således at vagtmesterkontoret kan  

 anføre  

 tidspunktet på sikringscellerapporten.
 Lederen af  

 isolationsafdelingen skal ligeledes underrette vagtmesterkontoret om det  

 endelige tidspunkt for sikringscelleanbringelsens ophør, hvorefter  

 vagtmesterkontoret skal påføre rapporten dette tidspunkt.
 Efter anbringelsens ophør  

 skal rapporten afleveres til overvagtmesteren.
Overvagtmesteren skal sikre  

 sig, at grundlaget for anbringelse i sikringscelle er i orden og i  

 overensstemmelse  

 med cirkulærets bestemmelser." Ved skrivelsen af 25. august  

 1989 - som er nævnt i direktoratets udtalelse - meddelte direktoratet  

 følgende  

 til kriminalforsorgens anstalter og arresthuse:
 "...
 På given foranledning skal  

 direktoratet herved indskærpe de gældende regler om lægetilsyn i forbindelse  

 med anvendelse af sikringscelle, jf. § 4 i Direktoratet for  

 Kriminalforsorgens  

 cirkulære af 15. juli 1974 om anvendelse af sikringscelle i  

 kriminalforsorgens  

 anstalter og arresthuse.
 Som det fremgår af nævnte  

 bestemmelse, skal der  

  

 altid  

  

 - så  

 hurtigt som omstændighederne tilsiger det - ske underretning til  

 anstaltens/arresthusets  

 læge (evt. vagtlæge) i forbindelse med sikringscelleanbringelser.  

 Direktoratet  

 skal i den forbindelse gøre opmærksom på, at eventuel underretning til  

 anstaltens/arresthusets sygeplejerske ikke kan træde i stedet for denne  

 underretningspligt til læge.
Såfremt  

 sikringscelleanbringelse er forbundet med fastspænding/magtanvendelse i  

 øvrigt, skal lægetilsyn normalt finde sted omgående.
I øvrige tilfælde  

 afgøres det i samråd med den underrettede læge, hvornår lægetilsyn bør finde  

 sted." Jeg udtalte følgende i en  

 skrivelse til Direktoratet for Kriminalforsorgen:
 "§ 4 i cirkulære nr. 155  

 af 15. juli 1974 om anvendelse af sikringscelle i kriminalforsorgens  

 anstalter  

 og arresthuse har følgende ordlyd:
 "Anstaltens/arresthusets  

 læge (eventuelt natlæge) skal, så hurtigt som omstændighederne tilsiger det,  

 orienteres om det passerede, således at der på grundlag heraf træffes  

 afgørelse om, hvornår lægetilsyn bør finde sted.
Stk. 2.  

  

 Anvendes bælte og eventuelt handsker og fod- og håndremme,  

 eller er indsættelse i sikringscelle i øvrigt forbundet med magtanvendelse,  

 skal lægetilsyn normalt finde sted omgående." Som det fremgår af  

 bestemmelsen, er kravet om tilkaldelse af læge og lægetilsyn forskelligt,  

 afhængig af om der er tale om magtanvendelse i forbindelse med anbringelse,  

 fiksering med bælte m.v., eller om anbringelsen sker uden anvendelse af disse  

 midler.
 Blandt det materiale, jeg har  

 modtaget, foreligger en oversigt over de sikringscelleanbringelser, som har  

 fundet  

 sted i 1988 og de to første kvartaler af 1989. Heraf fremgår det, at af de  

 sikringscelleanbringelser,  

 der fandt sted i den nævnte periode, skete langt størstedelen (39 ud af 40)  

 ved brug af magtanvendelse/fiksering.
 På denne baggrund har jeg  

 koncentreret min undersøgelse af sagen om lægetilsyn i henhold til  

 cirkulærets  

 § 4, stk. 2. Jeg bemærker, at det, jeg har anført nedenfor, i et vist omfang  

 også gælder for den orientering, der efter § 4, stk. 1, skal ske til læge  

 "så hurtigt som omstændighederne tilsiger det".
 Min undersøgelse vedrørende  

 § 4, stk. 2, deles op i følgende punkter:
1) Tidspunktet for  

  

 tilkaldelse  

  

 af læge, og 2) Tidspunktet for  

  

 tilsyn  

  

 af læge.
Det fremgår, at bestemmelsen  

 i § 4, stk. 2, sammenholdt med § 4, stk. 1, må forstås således, at lægetilsyn  

 skal finde sted i alle tilfælde.
Det er den helt overvejende hovedregel, at  

 tilsynet skal finde sted omgående.
Kun hvor der gør sig særlige forhold  

 gældende, kan kravet om omgående tilsyn fraviges ud fra en konkret vurdering.
I det foreliggende tilfælde  

 lægger jeg til grund, at anstalten i alle 39 tilfælde har vurderet, at  

 sikringscelleanbringelsen  

 var af en sådan karakter, at lægetilsyn skulle finde sted omgående.
Jeg  

 henviser herved til, at der - efter de foreliggende oplysninger -i intet  

 tilfælde er foretaget en konkret vurdering af, hvorvidt hovedreglen om  

 omgående lægetilsyn kunne fraviges.
 ad 1) Tidspunktet for tilkaldelse af læge.
 Som det fremgår af bestemmelsen  

 i cirkulærets § 4, stk. 2, skal læge  

  

 tilsyn  

  

 normalt ske "omgående". Overholdelse af denne bestemmelse må  

 nødvendigvis forudsætte, at  

  

 tilkaldelse  

  

 af læge senest sker samtidig med eller i umiddelbar tilslutning til  

 sikringscelleanbringelsen.
 Den af Statsfængslet i  

 Horsens udarbejdede oversigt vedrørende sikringscelleanbringelserne i 1988 og  

 de 2 første kvartaler af 1989 indeholder bl.a. følgende tal til belysning af,  

 hvor hurtigt læge i de 39 tilfælde er tilkaldt:
0 - 20  

 minutter 28 21 - 40  

 minutter 3 41 - 60  

 minutter 0 61 - 90  

 minutter 2 91 -120  

 minutter 0 lægen ikke  

 truffet 2 uoplyst 4 Som det  

 fremgår af oversigten, er lægetilkald i 28 tilfælde sket inden for 20  

 minutter; jeg har foretaget følgende opdeling af tiden mellem anbringelsen og  

 lægetilkald i disse 28 tilfælde:
 Samtidig:
5 tilfælde indtil 5 minutter:
10  

 " indtil 10  

 "  

 :
5  

 " indtil 15  

 "  

 :
3  

 " indtil 20  

 "  

 :
5  

 " i alt:
28 tilfælde Jeg har fra Statsfængslet i Horsens fået  

 oplyst, at en anbringelse efter bestemmelsen i cirkulærets § 4, stk. 2,  

 typisk  

 tager 1 til 2 minutter.
Ved noteringen af anbringelsestidspunktet er anvendt  

 afrundede tidspunkter til 5 minutter.
Når tiden fra anbringelsen til tilkald  

 er beregnet, er der taget udgangspunkt i det tidspunkt, da sikringscellen er  

 forladt af personalet.
Der er principielt ikke noget i vejen for, at  

 tilkaldet  

 kan ske (forsøges) straks efter, at cellen er forladt.
Det beror i nogen grad  

 på tilfældigheder, om der sker tilkald med det samme eller om rapport m.v.  

 først udarbejdes.
Under mit besøg i  

 Statsfængslet i Horsens den 15. november 1990 (omtalt i denne beretning som  

 sag nr. 9-9) havde jeg lejlighed til at drøfte bl.a. denne sag med anstaltens  

 inspektør.
Inspektøren påpegede, at det - i hvert fald i visse tilfælde - kan  

 være hensigtsmæssigt, før lægen tilkaldes, at indhente oplysninger om den  

 indsattes adfærd, helbredstilstand og lignende fra den pågældendes afdeling i  

 anstalten.
Herved kan der skaffes oplysninger, som vil kunne få indflydelse  

 på  

 lægens beslutning om, hvor hurtigt lægetilsynet bør finde sted.
Jeg finder ikke at burde gå  

 nærmere ind på spørgsmålet om, præcist hvilken tid der maksimalt bør gå fra  

 anbringelsen til lægetilkald sker.
Efter min opfattelse bør arbejdet  

 imidlertid tilrettelægges således, at tilkald er det første, der foretages,  

 efter at anbringelsen er sket, dvs. at der kun bør gå ganske kort tid, inden  

 tilkald sker.
 Inspektørens tilkendegivelse  

 om, at det kan være hensigtsmæssigt at indhente oplysninger fra den indsattes  

 afdeling forud for lægetilkald, giver mig ikke anledning til bemærkninger.  

 Jeg går ud fra, at indhentelse af disse oplysninger kan ske i løbet af ganske  

 få minutter.
Hverken anstalten eller  

 direktoratet har knyttet bemærkninger til de tilfælde, hvor der er forløbet  

 op  

 til 20 minutter, før lægetilkald er sket.
Jeg finder ikke at have  

 tilstrækkeligt grundlag for at iværksætte en undersøgelse med henblik på at  

 søge klarlagt, hvad der ved de enkelte anbringelser har været årsagen til, at  

 der er forløbet en vis tid mellem anbringelsens afslutning og foretagelse af  

 tilkald.
For så vidt angår tilfælde,  

 hvor der er forløbet mere end 20 minutter, før lægetilkald er sket, fremgår  

 det af anstaltens redegørelse og direktoratets udtalelse, at den ansvarlige  

 for anbringelsen har forklaret, at der i visse tilfælde kan være tale om, at  

 lægen (uden held) har været søgt tilkaldt tidligere, uden at der er foretaget  

 notat herom.
I nogle tilfælde kan manglende notat om lægetilkald skyldes, at  

 anbringelsen er sket på en af de ugedage, hvor der er læge i anstalten.
I  

 andre  

 tilfælde er anstaltens sygeplejerske blevet orienteret om anbringelsen.
 Om et enkelt tilfælde er det  

 oplyst, at den ansvarlige for anbringelsen igennem 2 timer forgæves havde  

 forsøgt at kontakte lægevagten, og at anbringelsen ophørte efter forløbet af  

 disse 2 timer.
 Jeg må lægge til grund, at  

 det ikke er muligt nu at afklare, hvorvidt lægetilkald i visse af de  

 tilfælde, hvor tilkald har fundet sted senere end 20 minutter efter  

 anbringelsen,  

 har været forsøgt tidligere.
 Som anført ovenfor, har  

 direktoratet i skrivelsen af 25. august 1989 over for anstalterne og  

 arresthusene indskærpet iagttagelsen af bestemmelsen i cirkulærets § 4, stk.  

 2, og har præciseret, at der skal foretages notat om, hvornår lægen første  

 gang  

 er forsøgt tilkaldt.
 Dette har jeg taget til  

 efterretning.
Direktoratet har  

 tilkendegivet, at anstaltens indberetninger vedrørende  

 sikringscelleanbringelserne alene er sket til statistisk brug, og at det er  

 den  

 enkelte anstaltsleders ansvar at påse, at reglerne for  

 sikringscelleanbringelse  

 overholdes.
Dette er jeg for så vidt enig i.
Jeg må imidlertid stå  

 uforstående  

 overfor, at disse indberetninger ikke tidligere har givet direktoratet  

 anledning  

 til at påse, at anstalten overholder bestemmelsen i § 4, stk. 2. Jeg henviser  

 i den forbindelse til bestemmelsens betydning for beskyttelsen af de  

 indsattes  

 liv og helbred.
 Direktoratet har oplyst, at  

 der er en rutine vedrørende lægetilkald, og at det er klart for anstaltens  

 personale, hvem der har ansvaret for, at læge bliver tilkaldt.
 Dette har jeg taget til  

 efterretning.
 ad 2) Tidspunktet for tilsyn af læge.
 Som det fremgår af  

 cirkulærets § 4, stk. 2, skal læge  

  

 tilsyn  

  

 normalt ske "omgående".
 Af anstaltens oversigt  

 vedrørende de 39 sikringscelleanbringelser fremgår følgende om de tidsrum,  

 der  

 er forløbet, inden den sikringscelleanbragte er blevet tilset af en læge:
0 - 30  

 minutter 5 tilfælde 31 - 60  

 minutter 9 " Over 1 t - 1½ t 10 " Over 1½ t - 2 t 4 " Over 2 t - 2½ t 3 " Over 2½ t - 3 t 1 " Over 3 t - 3½ t 3 " Over 3½ t - 4 t 1 " Over 4 t - 4½ t 1 " Over 4½ t - 5 t 0 " lægen ikke  

 truffet 2 " i alt 39 tilfælde Som det  

 fremgår heraf, er der i de fleste tilfælde forløbet mere end 1 time, før  

 lægetilsyn har fundet sted.
I flere tilfælde er der forløbet mere end 2  

 timer.
 Dette er efter min opfattelse  

 klart i strid med bestemmelsen i cirkulærets § 4, stk. 2.
 Jeg må lægge til grund, at  

 årsagen til, at lægetilsyn sker så sent, kan være,  

  

 at  

  

 læge først søges tilkaldt sent, og/eller  

  

 at  

  

 det er svært at få kontakt med lægen, og/eller  

  

 at  

  

 der forløber nogen tid, før lægen  

 efter tilkaldet foretager tilsyn.
 For så vidt angår problemerne  

 i forbindelse med anstaltens tilkaldelse af læge, henviser jeg til det, jeg  

 har anført ovenfor ad 1).
 I notatet af 24. juli 1990  

 har Statsfængslet i Horsens redegjort således for lægeordningen i anstalten:
"Der er til  

 Statsfængslet i Horsens knyttet en somatisk læge, som iøvrigt er  

 praktiserende  

 læge i Horsens.
Læge (C) er ansat med 15 timers tjeneste pr. uge og skal  

 dække  

 såvel hovedanstalten som fængselsafdelingen i Amstrup.
 De 15 timers tjeneste pr. uge  

 er tilrettelagt således, at lægen møder på anstalten mandage og torsdage og i  

 fængselsafdelingen i Amstrup på onsdage.
 Der er herudover ikke tale om  

 en af kriminalforsorgen tilrettelagt lægevagtordning.
 I tilfælde, hvor læge skal  

 underrettes, eller hvor det iøvrigt skønnes nødvendigt at tilkalde en læge,  

 følges nedennævnte retningslinier.
 Hvis en sikringscelleanbringelse  

 finder sted inden for normal konsultationsåbningstid, dvs. fra kl. 8.00 - kl.  

 16.00 på hverdage, bortset fra lørdage, forsøger man først at tilkalde læge  

 (C), som den til anstalten knyttede læge, idet han, såfremt han er hjemme og  

 kan møde frem på anstalten, kan gøre brug af sin viden om forholdene og om de  

 enkelte indsatte.
 Da han er praktiserende læge,  

 kan det undertiden være forbundet med vanskeligheder at komme i kontakt med  

 ham  

 grundet sygebesøg og lignende.
 Hvis sikringscelleanbringelsen  

 finder sted uden for normal konsultationsåbningstid, dvs. i aften- og  

 nattetimerne samt på lørdage og søn- og helligdage, forsøger man ligeledes  

 først at få kontakt med læge (C). Såfremt dette ikke kan lade sig gøre, søger  

 man kontakt med vagtlægeordningen i Horsens.
 Vagtlægeordningen fungerer  

 således, at der på alle ugens dage er vagtlæge fra kl. 16.00 til næste dags  

 morgen kl. 8.00. På lørdage samt søn- og helligdage er der vagtlægeordning  

 hele døgnet.
Vagtlægeordningen i Horsens  

 er i øjeblikket (siden marts/april 1988) opbygget  

 således, at 2 praktiserende læger ad gangen har vagten med udgangspunkt fra  

 deres egne konsultationslokaler.
Normalt vil det være således, at den ene  

 læge  

 kører rundt i byen, mens den anden sidder vagt ved telefonen og modtager  

 patienter i sin egen konsultation.
Det er fra vagtlægeordningen  

 blevet oplyst, at man normalt altid vil kunne træffe en af lægerne pr.  

 telefon, men at der i spidsbelastningsperioder kan være tale om, at man enten  

 er konstant optaget, eller at der er tale om, at begge er optaget af  

 sygebesøg, således at der kan være tale om perioder, af dog formentlig max.  

 30  

 min. imellem, at man kan få kontakt med en læge.
Spidsbelastningsperioderne  

 er normalt sidst på aftenen og først på dagen.
Flere af de funktionærer, jeg  

 har talt med i forbindelse med undersøgelsen, har dog givet udtryk for, at de  

 flere gange har været ude for, at det har været vanskeligt at få kontakt med  

 en  

 læge, enten det nu har drejet sig om anstaltens somatiske læge eller om  

 vagtlægen." Som det fremgår af notatet,  

 er der kun læge til stede i anstalten på 2 ugedage.
Dette betyder, at  

 anstaltens iagttagelse af bestemmelsen i § 4, stk. 2, i mange tilfælde er  

 afhængig af det almindelige vagtlægesystem.
Det generelle indtryk er, at  

 dette  

 i flere tilfælde - i sig selv eller samvirkende med sent lægetilkald -  

 medfører, at lægetilsynet med de sikringscelleanbragte ikke finder sted  

 "omgående".
 Jeg henstiller, at der  

 etableres en ordning, der gør det muligt, at bestemmelsen i § 4, stk. 2,  

 iagttages.
Jeg finder ikke at burde  

 komme med forslag til, hvorledes dette problem kan løses.
Direktoratet har  

 imidlertid oplyst, at direktoratet har nedsat en arbejdsgruppe vedrørende  

 anvendelse af sikringscelle, og at spørgsmålet om lægetilsyn ved  

 sikringscelleanbringelse er en væsentlig del af arbejdsgruppens kommissorium.  

 Direktoratet har endvidere underrettet mig om, at arbejdsgruppen i september  

 har afgivet delindstilling.
På baggrund af denne delindstilling har  

 direktoratet  

 i en skrivelse af 26. september 1990 til anstalterne og arrestinspektørerne  

 meddelt, at tilkald af læge, i alle tilfælde hvor sikringscelleanbringelse er  

 forbundet med magtanvendelse eller fiksering, skal ske omgående med henblik  

 på  

 at sikre, at lægetilsyn finder sted snarest muligt.
 Dette tager jeg til  

 efterretning.
 Jeg går imidlertid ud fra, at  

 arbejdsgruppen tillige vil overveje mulighederne for at sikre en bedre  

 kontakt  

 med og bistand fra det almindelige vagtlægesystem.
Det spørgsmål rejser sig, om  

 de her afdækkede problemer vedrørende iagttagelse af bestemmelsen i § 4, stk.  

 2, i cirkulæret i Statsfængslet i Horsens er udtryk for, at tilsvarende  

 problemer eksisterer i andre anstalter.
Jeg har imidlertid noteret mig, at  

 den  

 nedsatte arbejdsgruppe har søgt dette belyst ved en gennemgang af samtlige  

 rapporter vedrørende de sikringscelleanbringelser, som har fundet sted i 2.  

 og  

 3. kvartal 1989, og at dette materiale indgår i grundlaget for  

 arbejdsgruppens  

 overvejelser.
 Jeg anmoder om at modtage underretning  

 om, hvad der sker i anledning af min henstilling.
