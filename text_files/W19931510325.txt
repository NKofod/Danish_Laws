En 51-årig mand, der led af epilepsi, blev udskrevet med tilsyn fra  

 hjemmeplejen.
Patienten ville ikke lukke hjemmehjælperen ind og en  

 sygeplejerske informerede egen læge derom.
Man fortsatte med at aflægge  

 besøg.
3 dage senere tiltrådte en ny sygeplejerske.
Man kontaktede forgæves  

 patienten endnu 2 gange, hvorefter man udskrev ham af hjemmeplejen uden at  

 orientere læge. 10 dage senere blev patienten fundet død.
 Patientklagenævnet fandt grundlag for kritik af, at  

 hjemmesygeplejersken havde opgivet et lægeordineret besøg uden at orientere  

 lægen.
En 51-årig førtidspensionist med epilepsi var indlagt på sygehus, efter at  

 han var fundet bevistløs på gaden.
Man fandt, at tilstanden var udløst af en  

 hjerneblødning.
Patienten var efterfølgende delvis lammet i højre side, og  

 han havde vanskeligt ved at forstå tale og ved at udtrykke sig.
Han havde  

 under indlæggelsen een gang forladt sygehuset, men blev indbragt ved  

 hjemmeplejens foranstaltning.
Patienten blev udskrevet til fortsat behandling for epilipsi og træning  

 ved talepædagog, efter at der havde været besøg i hjemmet fra sygehuset og  

 fra hjemmeplejen.
Man skønnede, at patienten kunne klare sig hjemme med  

 tilsyn fra hjemmeplejen, som skulle være behjælpelig med madudbringning, og  

 hjemmeplejen ville komme 4 gange i døgnet for at sikre, at patienten fik sin  

 medicin.
 I de følgende dage fortsatte hjemmehjælpen med at aflægge besøg.  

 Hjemmehjælperne blev afvist og opnåede ikke kontakt, men de sikrede sig, at  

 patienten afhentede sin mad hos slagteren.
 Ved den sidste kontakt 2 dage efter udskrivelsen blev hjemmehjælperen  

 taget i armen og sat ud på trappen.
 Herefter informerede en sygeplejerske egen læge om status via  

 kliniksygeplejersken, og de pårørende blev ligeledes informeret.  

 Hjemmesygeplejerskens besøg fortsatte.
 Da hjemmehjælpen ved gentagne tilfælde ikke opnåede kontakt, rettede en  

 sygeplejerske kontakt til egen læge via hans sekretær, men man fortsatte med  

 at aflægge besøg.
 Lægen havde fået forløbet refereret, og tog til efterretning, at patienten  

 ikke ønskede socialforvaltningens hjælp, men ville klare sig selv.
3 dage efter tiltrådte en ny sygeplejerske vagten og fik oplyst, at  

 patienten afviste alle vagtbesøg.
Man kontaktede patienten forgæves endnu 2  

 gange, hvorefter han blev udskrevet af hjemmeplejen, uden at dette blev  

 meddelt egen læge.
 Patientens talepædagog kontaktede den tilsynsførende sygeplejerske 4 dage  

 efter denne udskrivelse, fordi han forgæves havde besøgt patienten.  

 Talepædagogen anmodede om et kontrolbesøg, der imidlertid ikke blev  

 foretaget. 10 dage efter blev patienten fundet død i sin have.
Såvel Sundhedsstyrelsen som Patientklagenævnet fandt, at  

 hjemmesygeplejersken havde opgivet at gennemføre en lægeordineret behandling  

 uden at orientere patientens egen læge, hvilket var udtryk for manglende  

 omhu.
Dette blev beklaget over for sygeplejersken i henhold til  

 sygeplejerskelovens § 5.
 Patientklagenævnet fandt endvidere, at det havde været  

 hensigtsmæssigt om den tilsynsførende sygeplejerske havde fulgt op på  

 henvendelsen fra talepædagogen.
