 Ferie under uddannelse med uddannelsesgodtgørelse, der er givet som tilbud  

 i en handlingsplan.
 Direktoratet for Arbejdsløshedsforsikringen har taget stilling til,  

 hvorledes ledige, der er under uddannelse med uddannelsesgodtgørelse i  

 henhold til en handlingsplan, er stillet med hensyn til afholdelse af ferie,  

 herunder ferieafholdelse i udlandet, når det af Arbejdsministeriets  

 vejledning af 10. maj 1994 om rådighedsforpligtelsen i forbindelse med tilbud  

 efter lov om en aktiv arbejdsmarkedspolitik fremgår, at ledige i tilbud skal  

 være til rådighed for arbejdsmarkedet.
 Direktoratet for Arbejdsløshedsforsikringen har bl.a. udtalt følgende:
I § 100 i bekendtgørelse nr. 168 af 15. marts 1995 om en aktiv  

 arbejdsmarkedsindsats er anført: »uddannelsesgodtgørelse kan modtages  

 under sædvanlig feire m.v., men hævet feriegodtgørelse fratrækkes i  

 uddannelsesgodtgørelsen efter reglerne i lov om arbejdsløshedsforsikring  

 m.v.« Såfremt der udbetales uddannelsesgodtgørelse i en ferie, finder  

 direktoratet, jf.
Arbejdsministeriets ovennævnte vejledning af 10. maj 1994,  

 at den ledige står til rådighed for arbejdsmarkedet således, at  

 Arbejdsformidlingen kan formidle medlemmet et arbejde.
Direktoratet finder  

 derfor ikke, at et den ledige eksempelvis kan afholde ferie i udlandet med  

 uddannelsesgodtgørelse, idet pågældende i den situation ikke står til  

 rådighed for arbejdsmarkedet.
Hvis den ledige, der er under uddannelse med uddannelsesgodtgørelse i  

 henhold til en handlingsplan, i stedet for uddannelsesgodtgørelse vælger at  

 afholde ferie med feriedagpenge eller vælger at afholde ferie for opsparede  

 feriepenge, skal pågældende senest 14 dage før feriens afholdelse give  

 Arbejdsformidlingen meddelelse herom. 14-dages fristen skal overholdes, hvis  

 Arbejdsformidlingen skal respektere ferien og Arbejdsformidlingen skal  

 således ikke kunne formidle den ledige et arbejde, der griber ind i  

 ferie-perioden.
Overholdes fristen er der således i disse situationer intet  

 til hinder for, at ferie kan afholdes i udlandet.
 Hvis den ledige ikke meddeler ferie eller ikke overholder fristen, vil  

 Arbejdsformidlingen kunne formidle den ledige et arbejde, der griber ind i  

 ferien.
