Nr LSF 160 Forslag til Lov om Forskningspolitisk Råd og forskningsråd Fremsat af undervisnings- og forskningsministeren (Bertel Haarder) den 11. januar 1989 Vedtaget ved tredjebehandling den 11. maj 1989 Lov nr. 346 af 24/05/1989 § 1. Til fremme af dansk forskning opretter undervisnings- og forskningsministeren Forskningspolitisk Råd og 6 forskningsråd.
 Stk. 2. Der oprettes forskningsråd på følgende områder: Naturvidenskab,  

 jordbrugs- og veterinærvidenskab, teknisk videnskab, samfundsvidenskab,  

 humaniora og sundhedsvidenskab.
 § 2. Forskningspolitisk Råd har til opgave:
1) at rådgive regering og Folketing i forskningspolitiske spørgsmål, 2) at følge udviklingen inden for dansk og international forskning samt  

 udarbejde analyser og forslag, der kan indgå i den politiske  

 beslutningsproces, 3) at udtale sig i spørgsmål om forskningens overordnede tilrettelæggelse  

 og overordnede koordinering samt om de statslige bevillinger til forskning, 4) at rådgive om lovgivning, der vedrører forskningen, dens forudsætninger  

 og tilrettelæggelse, 5) at rådgive om forskningens nyttiggørelse for samfundet både i den  

 private og den offentlige sektor, 6) at tage initiativ til udarbejdelse af forslag til løsning af aktuelle  

 forskningspolitiske spørgsmål og udredning af forskningspolitiske temaer.
 § 3. Forskningspolitisk Råd består af en formand og 8 medlemmer, der  

 beskikkes af undervisnings- og forskningsministeren i deres personlige  

 egenskab.
 Stk. 2. Rådets medlemmer skal være forskere eller forskningskyndige.  

 Mindst halvdelen af medlemmerne skal være aktive forskere og repræsentere  

 såvel forskning ved de højere uddannelsesinstitutioner som sektorforskning og  

 erhvervslivets forskning.
 Stk. 3. Rådets formand og medlemmer beskikkes for en periode af 3 år og  

 kan genbeskikkes een gang.
 Stk. 4. Rådets forretningsorden skal godkendes af undervisnings- og  

 forskningsministeren.
 § 4. Til Forskningspolitisk Råd knyttes et repræsentantskab på mindst 20  

 og højst 25 medlemmer, der beskikkes af undervisnings- og  

 forskningsministeren.
 Stk. 2. Repræsentantskabets medlemmer skal bestå af repræsentanter for  

 forskningsrådgivende organer under de enkelte ministerier, højere  

 uddannelsesinstitutioner og sektorforskningsinstitutioner, arbejdsmarkedets  

 parter og erhvervsorganisationer samt eventuelt særligt sagkyndige udpeget af  

 ministeren.
 § 5. Et forskningsråd har inden for sit område til opgave:
1) at rådgive regering og Folketing om væsentlige forskningsspørgsmål, 2) at bistå Forskningspolitisk Råd med faglig rådgivning af betydning for  

 den overordnede forskningspolitik, 3) at rådgive offentlige myndigheder og institutioner, herunder navnlig om  

 den offentlige støtte til forskningen, udnyttelsen af forskningsresultater og  

 uddannelsen af forskere, samt efter anmodning og, i det omfang rådene  

 bestemmer, at rådgive i forskningsanliggender for private institutioner, 4) at støtte dansk forskning i henhold til ansøgning, at tage initiativ  

 til og at støtte forskningsopgaver, som det skønnes påkrævet at søge løst, 5) at fremme forskningsopgaver, som er af væsentlig betydning for  

 forskningen og samfundet i øvrigt, eventuelt i samarbejde med andre organer, 6) at følge udviklingen inden for dansk og international forskning, det  

 internationale forskningssamarbejde samt Danmarks deltagelse heri, 7) at styrke forskningens effektivitet og kvalitet og 8) at fremme formidling af forskningsresultater og deres udnyttelse.
§ 6. Hvert forskningsråd består af 15 medlemmer, der alle beskikkes af  

 undervisnings- og forskningsministeren i deres personlige egenskab.  

 Beskikkelserne sker efter samråd med Forskningspolitisk Råd.
Ved  

 rådsmedlemmers afgang sker beskikkelsen af nye medlemmer efter forslag fra de  

 respektive råd.
Rådene konstituerer sig selv.
Stk. 2. Rådenes medlemmer beskikkes for en periode af 3 år og kan  

 genbeskikkes een gang.
Ved eventuel genbeskikkelse er perioden 3 år.
 Stk. 3. Der skal ved et råds sammensætning sikres en så bred faglig  

 dækning og en så dybtgående faglig forskningskompetence som muligt.  

 Medlemmerne skal helt overvejende være aktive forskere.
 Stk. 4. Hvert råds forretningsorden skal godkendes af undervisnings- og  

 forskningsministeren.
 § 7. Undervisnings- og forskningsministeren fastsætter nærmere regler om  

 Forskningspolitisk Råds og forskningsrådenes virksomhed og  

 regnskabsaflæggelse samt om repræsentantskabets sammensætning og funktioner.
 § 8. Loven træder i kraft den 1. august 1989.
 Stk. 2. Lov om forskningsråd og Planlægningsrådet for Forskningen, jf.  

 lovbekendtgørelse nr. 765 af 6. november 1986, ophæves.
 Stk. 3. De nuværende forskningsråd fortsætter indtil videre.  

 Undervisnings- og forskningsministeren kan fastsætte overgangsbestemmelser  

 vedrørende beskikkelsesperiodernes længde i forbindelse med gennemførelsen af  

 loven.
 Stk. 4. Forskningsrådene overtager de rettigheder og forpligtelser, der er  

 indgået af de hidtidige seks forskningsråd.
Oprindeligt fremsat forslag § 1. Til fremme af dansk forskning opretter undervisnings- og forskningsministeren Forskningspolitisk Råd og et antal forskningsråd.
 § 2. Forskningspolitisk Råd har til opgave:
1) at rådgive regering og Folketing i forskningspolitiske spørgsmål, 2) at følge udviklingen inden for dansk og international forskning samt  

 udarbejde analyser og forslag, der kan indgå i den politiske  

 beslutningsproces, 3) at udtale sig i spørgsmål om forskningens overordnede tilrettelæggelse  

 og overordnede koordinering samt om de statslige bevillinger til forskning, 4) at rådgive om lovgivning, der vedrører forskningen, dens forudsætninger  

 og tilrettelæggelse, 5) at rådgive om forskningens nyttiggørelse for samfundet både i den  

 private og den offentlige sektor, 6) at tage initiativ til udarbejdelse af forslag til løsning af aktuelle  

 forskningspolitiske spørgsmål og udredning af forskningspolitiske temaer.
 § 3. Forskningspolitisk Råd består af en formand og 8 medlemmer, der  

 beskikkes af undervisnings- og forskningsministeren i deres personlige  

 egenskab.
 Stk. 2. Rådets medlemmer skal være forskere eller forskningskyndige.  

 Mindst halvdelen af medlemmerne skal være aktive forskere og repræsentere  

 såvel forskning ved de højere uddannelsesinstitutioner som sektorforskning og  

 erhvervslivets forskning.
 Stk. 3. Rådets formand og medlemmer beskikkes for en periode af 3 år og  

 kan genbeskikkes een gang.
 Stk. 4. Rådets forretningsorden skal godkendes af undervisnings- og  

 forskningsministeren.
 § 4. Til Forskningspolitisk Råd knyttes et repræsentantskab på mindst 20  

 og højst 25 medlemmer, der beskikkes af undervisnings- og  

 forskningsministeren.
 Stk. 2. Repræsentantskabets medlemmer skal bestå af repræsentanter for  

 forskningsrådgivende organer under de enkelte ministerier, højere  

 uddannelsesinstitutioner og sektorforskningsinstitutioner, arbejdsmarkedets  

 parter, erhvervsorganisationer samt eventuelt særligt sagkyndige udpeget af  

 ministeren.
 § 5. Et forskningsråd har inden for sit område til opgave:
1) at rådgive regering og Folketing om væsentlige forsknings spørgsmål, 2) at bistå Forskningspolitisk Råd med faglig rådgivning af betydning for  

 den overordnede forskningspolitik, 3) at rådgive offentlige myndigheder og institutioner, herunder navnlig om  

 den offentlige støtte til forskningen, udnyttelsen af forskningsresultater og  

 uddannelsen af forskere samt efter anmodning og i det omfang rådene  

 bestemmer, at rådgive i forskningsanliggender for private institutioner, 4) at støtte dansk forskning i henhold til ansøgning, at tage initiativ  

 til og at støtte forskningsopgaver, som det skønnes påkrævet at søge løst, 5) at fremme forskningsopgaver, som er af væsentlig betydning for  

 forskningen og samfundet iøvrigt, eventuelt i samarbejde med andre organer, 6) at følge udviklingen inden for dansk og international forskning, det  

 internationale forskningssamarbejde samt Danmarks deltagelse heri, 7) at styrke forskningens effektivitet og kvalitet og 8) at fremme formidling af forskningsresultater og deres udnyttelse.
§ 6. Hvert forskningsråd består af 15 medlemmer, der alle beskikkes af  

 undervisnings- og forskningsministeren i deres personlige egenskab.
Første  

 gang et råd nedsættes, sker beskikkelsen efter samråd med Forskningspolitisk  

 Råd.
Ved rådsmedlemmers afgang sker beskikkelsen af nye medlemmer efter  

 indstilling fra de respektive råd.
Rådene konstituerer sig selv.
Stk. 2. Rådenes medlemmer beskikkes for en periode af 3 år og kan  

 genbeskikkes een gang.
Første gang et råd nedsættes, skal 5 medlemmer kun  

 beskikkes for en periode af 1 år, 5 for 2 år og 5 for 3 år.
Ved eventuel  

 genbeskikkelse er perioden 3 år.
 Stk. 3. Der skal ved et råds sammensætning sikres en så bred faglig  

 dækning og en så dybtgående faglig forskningskompetence som muligt.
 Stk. 4. Hvert råds forretningsorden skal godkendes af undervisnings- og  

 forskningsministeren.
 § 7. Undervisnings- og forskningsministeren fastsætter nærmere regler om  

 Forskningspolitisk Råds og forskningsrådenes virksomhed og  

 regnskabsaflæggelse samt om repræsentantskabets sammensætning og funktioner.
 § 8. Loven træder i kraft den 1. august 1989.
 Stk. 2. Lov om forskningsråd og Planlægningsrådet for Forskningen, jf.  

 lovbekendtgørelse nr. 765 af 6. november 1986, ophæves.
 Stk. 3. Forskningsrådene overtager de rettigheder og forpligtelser, der er  

 indgået af de hidtidige seks forskningsråd.
Bemærkninger til lovforslaget Almindelige bemærkninger A.
De gældende regler De gældende regler for forskningsråd og Planlægningsrådet for Forskningen  

 er fastsat i lov nr. 199 af 24. maj 1972 med senere ændringer, jf.  

 lovbekendtgørelse nr. 765 af 6. november 1986 (Optrykt som bilag).
 Ifølge loven er oprettet seks forskningsråd og et Planlægningsråd for  

 Forskningen.
Forskningsrådenes områder er: De tekniske videnskaber, naturvidenskaberne,  

 lægevidenskaberne, jordbrugs- og veterinærvidenskaberne,  

 samfundsvidenskaberne og de humanistiske videnskaber.
Forskningsrådenes  

 opgaver er at rådgive offentlige myndigheder og institutioner og eventuelt  

 også private institutioner og virksomheder i forskningsanliggender.
Derudover  

 skal de følge udviklingen inden for dansk og international forskning og efter  

 ansøgning støtte dansk forskning.
Endvidere skal de ifølge loven tage initiativ til og støtte  

 forskningsopgaver, som det skønnes påkrævet at søge løst, og virke for en  

 samordning af den danske forskningsindsats.
Det bestemmes i loven, at rådene  

 skal bestå af 10 til 15 medlemmer, der beskikkes af undervisningsministeren.  

 Mindst en trediedel af medlemmerne skal beskikkes efter indstilling af de  

 institutioner m.v., hvortil de højeste uddannelser inden for det pågældende  

 område er henlagt.
Loven fastlægger endvidere Planlægningsrådet for Forskningens opgaver, som  

 består i at rådgive regering og Folketing i forskningspolitiske anliggender  

 og virke for og fremsætte forslag om udvikling og udnyttelse af dansk  

 forskning.
Derudover skal rådet udarbejde prognoser og følge udviklingen  

 inden for dansk og udenlandsk forskning, samt udtale sig om forskningsrådenes  

 budgetforslag.
Endelig er det i loven fastsat, at rådet skal bestå af 15  

 medlemmer, hvoraf de 8 beskikkes i deres personlige egenskab og 7 efter  

 indstilling fra henholdsvis de seks forskningsråd og forskningscenteret Risø.
B.
Baggrunden for lovforslaget Hensigten med lovforslaget er først og fremmest at tilvejebringe en  

 hjemmel til at styrke de forskningsrådgivende organers autoritet og udvide  

 deres funktionsområde.
Den foreslåede strukturændring har som formål at gøre  

 ikke blot Forskningspolitisk Råd, men også forskningsrådene rådgivende for  

 både Folketinget og regeringen og dermed alle ministeriernes ressortområder.
Planlægningsrådet for Forskningen og de seks forskningsråd har i de fleste  

 henseender indfriet de forventninger, der blev stillet til dem ved  

 oprettelsen.
Forskningen har imidlertid i de sidste årtier udviklet sig til  

 at være en faktor, der spiller en stor rolle inden for alle områder i  

 samfundet.
Der er derfor behov for en langsigtet, strategisk  

 forskningspolitik, der går på tværs af fag- og sektorgrænser.
 Samtidig er der brug for en rådgivende struktur, der på tværs af  

 sektorerne kan rådgive regeringen i forskningspolitiske spørgsmål og som kan  

 fremlægge forslag til prioritering og tage initiativer.
Regeringen har brug for et overordnet organ, Forskningspolitisk Råd, der  

 kan rådgive om forskningens betydning for den danske samfundsudvikling i  

 bredeste forstand og hjælpe med en overordnet koordinering og prioritering af  

 de samlede ressourcer til forskning.
Og regeringen har brug for  

 forskningsråd, der inden for brede faglige områder på tværs af  

 forskningssektorerne kan intensivere og koordinere forskningsindsatsen.
Forskningspolitisk Råd skal bestå af en formand og otte medlemmer, der  

 alle beskikkes af undervisnings- og forskningsministeren.
Det er hensigten,  

 at beskikkelserne skal ske efter en drøftelse med de ministre, som har store  

 forskningsbevillinger, således at de kan få lejlighed til at udtale sig og  

 stille forslag om egnede kandidater.
I dag afspejler forskningsrådsstrukturen ret nøje den traditionelle  

 fagopdeling ved de højere uddannelsesinstitutioner.
Dette medfører, at de  

 enkelte råd i praksis er for snævert knyttet til bestemte læreanstalter eller  

 til de respektive fakulteter på universiteterne.
Der er behov for en  

 forenkling, hvorefter færre råd omfatter bredere fagområder, og arbejder på  

 tværs af sektorgrænserne.
 OECD's gennemgang af dansk forsknings- og teknologipolitik fra 1987  

 understregede, at der på en række punkter var behov for at overveje ændringer  

 og tilpasninger, og det blev fremhævet, at det danske forsknings- og  

 teknologisystem, generelt taget, havde alt for mange organer med deraf  

 følgende uoverskuelighed og utilstrækkelige midler.
Fondsfunktionen vil stadig være forskningsrådenes hovedopgave og derfor er  

 det vigtigt, at denne rationaliseres.
Der skal ske en omlægning af  

 forskningsrådenes fondsfunktion.
Herefter skal forskningsrådene koncentrere  

 indsatsen om større rammebevillinger med betydelig dispositionsfrihed for  

 modtagerne.
Det er hensigten, at forskningsmidlerne skal bruges mere  

 virkningsfuldt ved, at der tildeles store bevillinger efter internationale  

 kvalitetskriterier.
Formålet er at opnå en mere koncentreret satsning på  

 udvalgte forskningsområder.
Samtidig skal forskningsrådene lægge mere vægt på  

 strategisk planlægning og initiativer.
Der tildeles for øjeblikket mange små eller mindre beløb til forskere til  

 stipendier, trykkeudgifter ved offentliggørelse af forskningsresultater og  

 til rejseudgifter i forbindelse med kongresser, studieophold og lignende.
I  

 fremtiden skal sådanne opgaver i væsentligt omfang løses inden for  

 forskningsinstitutionernes egne bevillinger.
Forskningen har fået stadig større betydning som forudsætning for løsning  

 af en række af samfundets problemer, herunder fastholdelsen af vor  

 internationale konkurrenceevne.
Det bliver stadig mere nødvendigt, at  

 forskningssystemet virker som en helhed, at der er et omfattende samarbejde  

 mellem den offentlige forskning og den private sektor, og mellem forskning på  

 højere uddannelsesinstitutioner og forskning under de enkelte ministerier,  

 den såkaldte sektorforskning.
Forskningen skal bruges mere og bedre.
Det betyder ikke uden videre, at  

 forskningens indhold skal ændres, men det betyder, at forskningsverdenen må  

 lægge vægt på, at resultaterne af forskningen nyttiggøres for det danske  

 samfund.
Stadig større dele af den offentlige forskning er af interesse for  

 den private sektor.
Ikke blot traditionelt anvendelsesorienterede fag inden  

 for for eksempel teknisk forskning og jordbrugsforskning, men også store dele  

 af naturvidenskabelig, lægevidenskabelig, samfundsvidenskabelig og  

 humanistisk forskning er af betydning for erhvervslivet.
En væsentlig baggrund for loven er et ønske om en styrkelse af  

 grundforskningen, idet grundforskningen skal udgøre det nødvendige fundament  

 både for uddannelsen af kandidater og for erhvervslivets forskning.
Balancen  

 mellem grundforskning og den anvendte forskning skal være således, at  

 forskningsresultaterne i videst muligt omfang nyttiggøres uden at vilkårene  

 for grundforskningen dermed forringes.
Internationalisering er et væsentligt led i bestræbelserne på at styrke  

 vor forskning.
Det internationale forskningsarbejde, herunder specielt det  

 nordiske samarbejde og samarbejdet inden for EF, har fået en voksende  

 betydning.
Forskningens udvikling har medført et øget behov for samarbejde på tværs  

 af traditionelle faggrænser.
Omkostningerne ved og kravene til udstyr til  

 eksperimentel forskning er steget stærkt og medfører behov for samarbejde og  

 arbejdsdeling.
Kravene til fornyelse er stadig stigende.
Der er således behov for inden for en ny rådsstruktur at tilpasse rådenes  

 opgaver til fremtidens behov.
Samtidig vil medlemskredsen i de nye råd blive  

 udvidet til at omfatte ikke blot personer, der er forskningsaktive, men også  

 andre personer med forskningsindsigt.
Ministeren vil før rådenes nedsættelse anmode Forskningspolitisk Råd om at  

 rådgive sig med hensyn til antallet og afgrænsningen af de nye råd.
Disse  

 forhold kan ændres senere, hvis forskningens udvikling betinger det.
C.
Lovens administrative og økonomiske konsekvenser Loven har ikke økonomiske konsekvenser og de administrative konsekvenser  

 er meget begrænsede.
De forskningsrådgivende organers rådighedssummer vil som  

 hidtil blive optaget på de årlige finanslove.
 De beløb, der bevilges til forskningsrådenes virksomhed, betragtes som  

 rådighedssummer, således at de beløb, der i enkelte år ikke bliver brugt,  

 overføres til senere anvendelse.
 Ud over de bevillinger, der tildeles rådene til deres almindelige  

 virksomhed, kan bevillinger til bestemte forskningsopgaver og -formål  

 henlægges til rådenes forvaltning.
 Forskningsrådene og Forskningspolitisk Råd vil som de nuværende  

 forskningsråd og Planlægningsrådet for Forskningen få stillet selvstændigt  

 sekretariat til rådighed i Undervisnings- og Forskningsministeriet.
Bemærkninger til lovforslagets enkelte bestemmelser Til § 1 Planlægningsrådet for Forskningen afløses af Forskningspolitisk Råd.
Ordet  

 »planlægningsråd« blev oprindeligt brugt analogt med  

 Planlægningsrådet for de højere uddannelser, som blev oprettet i 1960'erne.  

 Det nye navn er valgt for at understrege rådets rolle som et overordnet  

 forskningspolitisk organ, og fordi rådet har mange andre opgaver end  

 planlægning.
 De seks nuværende forskningsråd er:
Statens naturvidenskabelige Forskningsråd (SNF), Statens lægevidenskabelige Forskningsråd (SLF), Statens humanistiske Forskningsråd (SHF), Statens samfundsvidenskabelige Forskningsråd (SSF), Statens jordbrugs- og veterinærvidenskabelige Forskningsråd (SJVF), Statens teknisk-videnskabelige Forskningsråd (STVF).
De fire første råd svarede ved oprettelsen stort set til den traditionelle  

 fakultetsopdeling på universiteterne i København og Århus, idet SHF dog også  

 omfattede teologi, som har egne fakulteter.
SJVF svarede primært til de fag,  

 der hørte under Den Kgl.
Veterinær- og Landbohøjskole, og STVF til fagene på  

 Danmarks tekniske Højskole.
Ved de nye forskningsråds oprettelse skal denne overensstemmelse med  

 institutions- og fakultetsopdeling ophæves, hvor den ikke længere er  

 tidssvarende.
Tilsvarende har man allerede foretaget ændringer i faggrænserne  

 på de nye universitetscentre og på handelshøjskolerne.
Den humanistiske og  

 samfundsvidenskabelige forskning er i væsentlig grad udbygget på  

 universitetscentrene, Roskilde Universitetscenter (RUC) og Aalborg  

 Universitetscenter (AUC), og på Handelshøjskolerne i København og Århus og  

 Handelshøjskole Syd.
Der har i de senere år været et betydeligt samarbejde  

 mellem SHF og SSF og ofte en overlapning i emneområderne.
Samtidig har  

 forskningen fået væsentlig større berøringsflade med det omgivende samfund,  

 både i den private og den offentlige sektor.
Under de to råds fagområder  

 hører blandt andet også Danmarks Pædagogiske Institut,  

 Socialforskningsinstituttet, dele af arbejdet på Arbejdsmiljøinstituttet og  

 størstedelen af forskningen ved arkiver, biblioteker og museer.
Tilsvarende må opdelingen på naturvidenskabelige og tekniske områder tage  

 hensyn til, at store dele af forskningen ved de naturvidenskabelige og  

 lægevidenskabelige fakulteter ved universiteterne er af direkte interesse for  

 erhvervslivet.
Det er således karakteristisk, at både det bioteknologiske  

 forsknings- og udviklingsprogram og materialeforskningsprogrammer gennemføres  

 på tværs af grænserne mellem de nuværende forskningsråd og grænserne mellem  

 institutioner og fakulteter.
På Aalborg Universitetscenter er der gennemført  

 en integration af de tekniske og naturvidenskabelige fag.
Det er også  

 karakteristisk, at problemerne på jordbrugsforskningsområdet dels i stigende  

 grad er knyttet til grundforskningsfag (biologi, kemi m.m.), dels til  

 tekniske fag (vedr. for eksempel produktudvikling, produktionssystemer og  

 informationsteknologi).
Det er målet, at de nye råd skal afgrænses således, at de tillægges øget  

 slagkraft og styrke tilpasset den nyeste udvikling.
I denne forbindelse skal  

 det overvejes at give rådene opgaver inden for flere ministeriers områder.
 Ministeren vil før rådenes nedsættelse - og ved eventuelle senere  

 ændringer i rådsstrukturen - anmode Forskningspolitisk Råd om at rådgive sig  

 om fastsættelsen af rådenes antal og afgrænsningen af deres faglige område.
Til § 2 Ad 1. Der lægges vægt på, at Forskningspolitisk Råd som den væsentligste  

 opgave skal rådgive regeringen, herunder samtlige relevante ministerier, og  

 Folketinget.
Rådet kan udøve sin rådgivningsfunktion på eget initiativ.
Med  

 forskning menes forskningsvirksomhed i bredeste forstand, herunder også  

 internationalt forskningssamarbejde.
Ad 2. Iværksættelse af analyser og udredninger er en vigtig del af rådets  

 funktion.
Planlægningsrådet for Forskningen har med virkning fra 1987 fået en  

 særlig årlig udredningsbevilling, som på finanslovforslaget for 1989 er på  

 1,8 mill. kr.
Ad 3. Dette punkt er indsat i den nye lov for yderligere at styrke  

 Forskningspolitisk Råd i forhold til det nuværende Planlægningsrådet for  

 Forskningen ved at inddrage det på et tidligere tidspunkt i overordnede  

 forskningspolitiske spørgsmål.
Rådet skal rådgive forskningens  

 beslutningstagere med det formål, at de samfundsmæssige ressourcer til  

 forskningen anvendes hensigtsmæssigt.
Dette kræver, at der sker en  

 koordinering på tværs af institutioner og ministerier.
 Med henblik på at nå den nødvendige helhed i det danske forskningssystem  

 og den danske forskningspolitik er rådgivning om den overordnede organisation  

 og styring et væsentligt arbejdsområde.
 Ad 4. Det er et af lovens hovedformål at udvide Forskningspolitisk Råds  

 rådgivningsfunktion i forhold til den, som Planlægningsrådet for Forskningen  

 har.
 Ad 5. Et andet formål er, at der skal lægges yderligere vægt på, at  

 forskningsresultaterne er til gavn for samfundet.
Ad 6. Et tredie væsentligt formål med den nye lov er, at man ønsker at  

 etablere et organ, Forskningspolitisk Råd, der kan arbejde selvstændigt og  

 uafhængigt, et råd, der som en af sine væsentligste opgaver skal have at tage  

 forskningspolitiske initiativer.
Planlægningsrådet for Forskningen har ikke  

 haft dette som en væsentlig opgave.
Til § 3 Stk. 1.
For at styrke Forskningspolitisk Råd skal alle medlemmer af rådet ifølge  

 lovforslaget beskikkes i deres personlige egenskab.
Der vil således ikke  

 skulle udpeges repræsentanter fra forskningsrådene, ligesom Risøs bestyrelse  

 ikke længere skal udpege et medlem, således som det er tilfældet i  

 Planlægningsrådet for Forskningen.
Forskningspolitisk Råd vil derfor få en  

 mere uafhængig stilling i forhold til forskningsrådene.
 Det er målet, at Forskningspolitisk Råd skal afspejle bredden i dansk  

 forskning og således have medlemmer både fra universiteter og andre højere  

 uddannelsesinstitutioner, fra sektorforskningen, og fra den private sektors  

 forskning, ligesom der må tilstræbes en bred repræsentation af  

 forskningsområder.
 Det er hensigten offentligt at indkalde forslag til besættelse af ledige  

 pladser, således som det har været praksis ved beskikkelse af medlemmer til  

 Planlægningsrådet for Forskningen siden 1986.
 Stk. 2.
For at sikre rådets høje faglige niveau har man ønsket at fastslå, at  

 mindst halvdelen af rådets medlemmer skal være aktive forskere.
De øvrige  

 medlemmer bør være forskningskyndige.
Endnu et vigtigt formål med loven er at  

 skabe en rådgivningsstruktur for forskningen, som sikrer, at  

 forskningsaktiviteterne i højere grad end hidtil kan foregå på tværs af de  

 traditionelle fag-, institutions- og fakultetsgrænser.
Endvidere sigtes der  

 mod et snævrere forskningssamarbejde mellem forskning ved de højere  

 uddannelsesinstitutioner, sektorforskning og erhvervslivets forskning.
Derfor  

 ønskes det fastlagt i loven, at der skal være repræsentanter fra alle disse  

 tre forskningsområder i rådet.
Dette skal medføre en ansporing af den private  

 forskning, uden at det dog skal betyde en nedprioritering af forskningen ved  

 de højere uddannelsesinstitutioner.
De ministre, som har store  

 forskningsbevillinger, skal såvidt muligt have lejlighed til at udtale sig om  

 egnede kandidater.
 Stk. 3.
Medlemmer af Planlægningsrådet for Forskningen beskikkes ifølge gældende  

 lov for 4 år og kan genbeskikkes.
Denne beskikkelsesperiode har nogle  

 medlemmer fundet var lang, især ved genbeskikkelser.
Det er derfor  

 hensigtsmæssigt at nedsætte beskikkelsesperioden til 3 år, for ikke at  

 risikere, at højt kvalificerede, travle forskere skulle afstå fra at gå ind i  

 det forskningspolitiske arbejde.
 Stk. 4.
 Bestemmelsen er indholdsmæssigt den samme som i den nugældende lovs § 5,  

 stk. 3.
Til § 4 Denne bestemmelse er ny i forhold til den gældende lov.
Repræsentantskabet  

 skal være en støtte for Forskningspolitisk Råd, som i fremtiden ønskes  

 tildelt et betydeligt større arbejdsområde og ansvar end det nuværende  

 Planlægningsråd for Forskningen.
Dette repræsentantskab skal bestå af mindst  

 20 og højst 25 medlemmer og være bredest muligt sammensat.
Det skal  

 repræsentere både forskningens udøvere og forskningens brugere.  

 Repræsentantskabet kan mødes så ofte, som medlemmerne eller  

 Forskningspolitisk Råd finder det påkrævet.
Til § 5 Ad 1. Dette punkt er ikke en udvidelse af forskningsrådenes opgaver i  

 forhold til gældende lov, men en præcisering af rådgivningskompetencen i  

 gældende lovs § 2, nr. 1.
 Ad 2. Dette punkt er ikke en ændring i forhold til den gældende lov, men  

 en præcisering af, at rådene har denne væsentlige funktion.
 Ad 3. Svarer til gældende lovs § 2, nr. 1.
 Ad 4. Det forudsættes, at støtten tildeles udfra internationale,  

 videnskabelige kvalitetskriterier og normalt i indbyrdes konkurrence.
 Ad 5. Denne bestemmelse er ny og sat ind for at understrege  

 forskningsrådenes initiativfunktion.
 Ad 6. Svarer til gældende lovs § 2, nr. 2.
 Ad 7. Svarer stort set til gældende lovs § 2, nr. 3.
Ad 8. Punktet er taget med som et nyt punkt for at understrege, at  

 forskningsrådene også har denne vigtige funktion som ansvarsområde.
Der er et  

 voksende behov for øget information om opnåede forskningsresultater.  

 Information er en væsentlig forudsætning for resultaternes udnyttelse til  

 gavn for samfundet.
Til § 6 Antallet af medlemmer af forskningsrådene er i lovforslaget fastsat til  

 15. Dette er en ændring i forhold til gældende lovs § 3, hvor antallet er  

 mindst 10 og højst 15. Der er dog ikke tale om nogen reel ændring, da der i  

 praksis har været 15 medlemmer i de fleste råd.
Derimod er reglerne om  

 beskikkelse af rådsmedlemmer nye, idet alle forskningsrådsmedlemmerne efter  

 lovforslaget skal beskikkes i deres personlige egenskab.
Dette er en ændring  

 i forhold til gældende lovs § 3, stk. 2, hvorefter mindst en tredjedel af  

 medlemmerne beskikkes efter indstilling af de institutioner m.v., hvortil de  

 højeste uddannelser inden for det pågældende rådsmedlems fagområde er  

 henlagt.
Det er hensigten med lovændringen at gøre forskningsrådene  

 uafhængige af bestemte institutioner og fakulteter.
Forskningsrådene skal  

 imidlertid fortsat i væsentligt omfang støtte forskning på de højere  

 uddannelsesinstitutioner.
En af de vigtigste forskningspolitiske opgaver for tiden består i at  

 fremme forskning hen over faggrænserne, og til det formål er det nødvendigt,  

 at den nuværende forskningsrådsstruktur ændres.
Det er hensigten, at der skal  

 oprettes et mindre antal råd end de nuværende seks, og at rådene skal  

 sammensættes anderledes end de eksisterende.
De nye råd med bredere ansvarsområde bør sammensættes således, at de  

 afspejler det samlede forskningsområde omfattende universiteter og andre  

 højere uddannelsesinstitutioner, sektorforskning og den private sektors  

 forskning.
Samtidig bør rådene afspejle arbejdsområderne i deres fulde  

 bredde.
 Der skal ved forskningsrådenes oprettelse tages hensyn til for eksempel  

 det øgede behov for tværfagligt samarbejde i den biologiske forskning, som nu  

 er i stærk vækst.
Der bør også tages hensyn til udviklingen i den teknisk-videnskabelige  

 forskning og den betydning, som den naturvidenskabelige forskning har fået  

 herfor.
Det er ikke mindst interessen for nyttiggørelsen af forskningens  

 resultater, som man med den nye lov ønsker at tilgodese.
For at understrege  

 rådenes arbejde hen over faggrænserne og medlemmernes uafhængighed, skal  

 medlemmerne være udpeget i deres personlige egenskab.
Ad stk. 2. Ligesom medlemmerne af Forskningspolitisk Råd skal medlemmerne  

 af forskningsrådene beskikkes for en periode af 3 år med mulighed for  

 genbeskikkelse een gang, og det er også hensigten offentligt at indkalde  

 forslag til besættelse af ledige pladser i rådene.
Der skal ved rådenes  

 sammensætning søges opnået en passende faglig, institutionsmæssig og regional  

 spredning blandt medlemmerne.
Ad stk. 3. Udviklingen har medført, at der ofte er behov for, at  

 forskningsarbejdet bryder de traditionelle faggrænser.
Dette er baggrunden  

 for denne bestemmelse, som er ny i forhold til gældende lov.
Det er dog  

 stadig en forudsætning, at medlemmerne udgøres af højt fagligt kvalificerede  

 personer.
 Ad stk. 4. Svarer til gældende lovs § 3, stk. 3.
Til § 7 Straks efter nedsættelsen af Forskningspolitisk Råd vil undervisnings- og  

 forskningsministeren anmode dette om at være rådgivende ved fastsættelsen af  

 forskningsrådenes antal og deres afgrænsning.
Derefter vil ministeren  

 fastsætte de nødvendige bestemmelser herom, samt om rådenes virksomhed og  

 regnskabsaflæggelse.
Bilag Undervisningsministeriets bekendtgørelse nr. 765 af 6. november 1986 Bekendtgørelse af lov om forskningsråd og Planlægningsrådet for  

 Forskningen Herved bekendtgøres lov nr. 199 af 24. maj 1972 om forskningsråd og  

 Planlægningsrådet for Forskningen med de ændringer, der følger af § 12 i lov  

 nr. 142 af 21. marts 1973, § 9, stk. 3, i lov nr. 194 af 28. april 1976 og §  

 2 i lov nr. 304 af 4. juni 1986.
 § 1. Til fremme af dansk forskning oprettes seks forskningsråd og et  

 Planlægningsråd for forskningen.
 Stk. 2. Der oprettes forskningsråd for følgende områder: De tekniske  

 videnskaber naturvidenskaberne, lægevidenskaberne, jordbrugs- og  

 veterinærvidenskaber, samfundsvidenskaberne og de humanistiske videnskaber.
 § 2. Forskningsrådene har inden for hver sit område til opgave:
1. at rådgive offentlige myndigheder og institutioner, navnlig om den  

 offentlige støtte til forskningen, udnyttelsen af forskningsresultater og  

 uddannelsen af forskere samt efter anmodning og i det omfang, rådene  

 bestemmer, at rådgive i forskningsanliggender for private institutioner og  

 virksomheder, 2. at følge udviklingen inden for dansk og udenlandsk forskning,  

 uddannelsen af forskere, det internationale forskningssamarbejde samt  

 Danmarks deltagelse heri, 3. at støtte dansk forskning i henhold til indgivne ansøgninger, at tage  

 initiativ til og støtte forskningsopgaver, som det skønnes påkrævet at søge  

 løst, og at virke for en samordning af den danske forskningsindsats ,  

 herunder dansk deltagelse i internationalt forskningssamarbejde.
Undervisningsmin.
Dep. 1. afd. j.nr. 1985-3712-2 Stk. 2. Rådene udarbejder hvert år begrundede budgetforslag.
 Stk. 3. De beløb, der bevilges til forskningsrådenes virksomhed, betragtes  

 som rådighedssummer, således at de i enkelte år uforbrugte beløb overføres  

 til senere anvendelse.
 § 3. Hvert forskningsråd består af mindst 10 og højst 15 medlemmer, der  

 beskikkes af undervisningsministeren.
 Stk. 2. Et flertal af medlemmerne af hvert forskningsråd skal være  

 forskere, og mindst en tredjedel af medlemmerne skal beskikkes efter  

 indstilling af de institutioner m.v., hvortil de højeste uddannelser inden  

 for det pågældende område er henlagt.
 Stk. 3. Rådenes forretningsorden skal godkendes af  

 undervisningsministeren.
 § 4. Planlægningsrådet for Forskningen har til opgave:
1. at rådgive regering og Folketing i forskningspolitiske anliggender, 2. at virke for forskningens nyttiggørelse for samfundet, 3. at fremsætte forslag om de midler, organisationsformer m.v., der er  

 påkrævet med henblik på udviklingen og udnyttelsen af dansk forskning, 4. at tilvejebringe oversigter over den samlede danske  

 forskningsvirksomhed, at udarbejde de nødvendige prognoser og at følge  

 udviklingen inden for dansk og udenlandsk forskning, 5. at udtale sig om forskningsrådenes budgetforslag.
 § 5. Planlægningsrådet består af 15 medlemmer, der beskikkes af  

 undervisningsministeren. 8 medlemmer beskikkes i deres personlige egenskab,  

 medens 7 medlemmer beskikkes efter indstilling således:
 De seks forskningsråd indstiller hver et medlem, og bestyrelsen for  

 Forskningscenteret Risø indstiller et medlem.
 Stk. 2. Undervisningsministeren udpeger en formand blandt medlemmerne.
 Stk. 3. Planlægningsrådets forretningsorden skal godkendes af  

 undervisningsministeren.
 § 6. Undervisningsministeren fastsætter nærmere regler om beskikkelse af  

 medlemmer til forskningsrådene og Planlægningsrådet for Forskningen samt om  

 rådenes virksomhed og regnskabsaflæggelse.
 § 7. Loven træder i kraft den 1. oktober 1972.
 Stk. 2. Lov nr. 555 af 4. oktober 1919 om oprettelse af Rask-Ørsted Fondet  

 (Danmarks internationale videnskabelige fond) og lov nr. 206 af 31. maj 1968  

 om forskningsråd ophæves.
 Stk. 3. Undervisningsministeren fastsætter nærmere regler om afvikling af  

 de dispositoner, der er truffet af bestyrelsen for Rask- Ørsted Fondet.
Undervisningsministeriet, den 6. november 1986 Bertel Haarder / Ida Dybdal Efter 2. behandling den 9. maj 1989 § 1. Til fremme af dansk forskning opretter undervisnings- og forskningsministeren Forskningspolitisk Råd og 6 forskningsråd.
 Stk. 2. Der oprettes forskningsråd på følgende områder: Naturvidenskab,  

 jordbrugs- og veterinærvidenskab, teknisk videnskab, samfundsvidenskab,  

 humaniora og sundhedsvidenskab.
 § 2. Forskningspolitisk Råd har til opgave:
1) at rådgive regering og Folketing i forskningspolitiske spørgsmål, 2) at følge udviklingen inden for dansk og international forskning samt  

 udarbejde analyser og forslag, der kan indgå i den politiske  

 beslutningsproces, 3) at udtale sig i spørgsmål om forskningens overordnede tilrettelæggelse  

 og overordnede koordinering samt om de statslige bevillinger til forskning, 4) at rådgive om lovgivning, der vedrører forskningen, dens forudsætninger  

 og tilrettelæggelse, 5) at rådgive om forskningens nyttiggørelse for samfundet både i den  

 private og den offentlige sektor, 6) at tage initiativ til udarbejdelse af forslag til løsning af aktuelle  

 forskningspolitiske spørgsmål og udredning af forskningspolitiske temaer.
 § 3. Forskningspolitisk Råd består af en formand og 8 medlemmer, der  

 beskikkes af undervisnings- og forskningsministeren i deres personlige  

 egenskab.
 Stk. 2. Rådets medlemmer skal være forskere eller forskningskyndige.  

 Mindst halvdelen af medlemmerne skal være aktive forskere og repræsentere  

 såvel forskning ved de højere uddannelsesinstitutioner som sektorforskning og  

 erhvervslivets forskning.
 Stk. 3. Rådets formand og medlemmer beskikkes for en periode af 3 år og  

 kan genbeskikkes een gang.
 Stk. 4. Rådets forretningsorden skal godkendes af undervisnings- og  

 forskningsministeren.
 § 4. Til Forskningspolitisk Råd knyttes et repræsentantskab på mindst 20  

 og højst 25 medlemmer, der beskikkes af undervisnings- og  

 forskningsministeren.
 Stk. 2. Repræsentantskabets medlemmer skal bestå af repræsentanter for  

 forskningsrådgivende organer under de enkelte ministerier, højere  

 uddannelsesinstitutioner og sektorforskningsinstitutioner, arbejdsmarkedets  

 parter og erhvervsorganisationer samt eventuelt særligt sagkyndige udpeget af  

 ministeren.
 § 5. Et forskningsråd har inden for sit område til opgave:
1) at rådgive regering og Folketing om væsentlige forskningsspørgsmål, 2) at bistå Forskningspolitisk Råd med faglig rådgivning af betydning for  

 den overordnede forskningspolitik, 3) at rådgive offentlige myndigheder og institutioner, herunder navnlig om  

 den offentlige støtte til forskningen, udnyttelsen af forskningsresultater og  

 uddannelsen af forskere, samt efter anmodning og, i det omfang rådene  

 bestemmer, at rådgive i forskningsanliggender for private institutioner, 4) at støtte dansk forskning i henhold til ansøgning, at tage initiativ  

 til og at støtte forskningsopgaver, som det skønnes påkrævet at søge løst, 5) at fremme forskningsopgaver, som er af væsentlig betydning for  

 forskningen og samfundet i øvrigt, eventuelt i samarbejde med andre organer, 6) at følge udviklingen inden for dansk og international forskning, det  

 internationale forskningssamarbejde samt Danmarks deltagelse heri, 7) at styrke forskningens effektivitet og kvalitet og 8) at fremme formidling af forskningsresultater og deres udnyttelse.
§ 6. Hvert forskningsråd består af 15 medlemmer, der alle beskikkes af  

 undervisnings- og forskningsministeren i deres personlige egenskab.  

 Beskikkelserne sker efter samråd med Forskningspolitisk Råd.
Ved  

 rådsmedlemmers afgang sker beskikkelsen af nye medlemmer efter forslag fra de  

 respektive råd.
Rådene konstituerer sig selv.
Stk. 2. Rådenes medlemmer beskikkes for en periode af 3 år og kan  

 genbeskikkes een gang.
Ved eventuel genbeskikkelse er perioden 3 år.
 Stk. 3. Der skal ved et råds sammensætning sikres en så bred faglig  

 dækning og en så dybtgående faglig forskningskompetence som muligt.  

 Medlemmerne skal helt overvejende være aktive forskere.
 Stk. 4. Hvert råds forretningsorden skal godkendes af undervisnings- og  

 forskningsministeren.
 § 7. Undervisnings- og forskningsministeren fastsætter nærmere regler om  

 Forskningspolitisk Råds og forskningsrådenes virksomhed og  

 regnskabsaflæggelse samt om repræsentantskabets sammensætning og funktioner.
 § 8. Loven træder i kraft den 1. august 1989.
 Stk. 2. Lov om forskningsråd og Planlægningsrådet for Forskningen, jf.  

 lovbekendtgørelse nr. 765 af 6. november 1986, ophæves.
 Stk. 3. De nuværende forskningsråd fortsætter indtil videre.  

 Undervisnings- og forskningsministeren kan fastsætte overgangsbestemmelser  

 vedrørende beskikkelsesperiodernes længde i forbindelse med gennemførelsen af  

 loven.
 Stk. 4. Forskningsrådene overtager de rettigheder og forpligtelser, der er  

 indgået af de hidtidige seks forskningsråd.
