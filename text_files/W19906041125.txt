 Et flertal i Ankenævnet fandt ikke - modsat Patentdirektoratet - at et  

 »stativ til rygtaske« havde fornøden opfindelseshøjde og klagen  

 over direktoratet afgørelse blev taget tilfølge.
År 1990, den 29. november afsagde Patentankenævnet (Grønning-Nielsen, Hans Chr.
Thomsen, Franck, Herborg, Terndrup Pedersen) følgende KENDELSE i sagen j.nr.
P 2/89:Klage fra BR-Legetøj A/S, Tune, v/Dansk Patent Kontor A/S over Patentdirektoratets afgørelse af patentansøgning nr. 1936/81 fra Jeva Lædervarer ApS., Hundslund, v/Patentingeniør K.
Skøtt-Jensen.
Den 15. juni 1987 fremlagdes under nr. 150.751 en den 1. maj 1981  

 indleveret ansøgning om patent på et »stativ til rygtaske eller  

 rygsæk«.
Den fremlagte patentansøgning fik benævnelsen: »en  

 rygsækstativenhed«.
 Det fremlagte krav 1 lød således:
»1.Enhed bestående af en rygsæk (2) og et stativ (1), hvor stativet  

 (1) har to parallelle sidedele (5) samt nederst en stiv, herfra udgående og i  

 forhold til sidedelene (5) bagudbukket bunddel (12), kendetegnet ved, at  

 enheden (1,2) øverst har et bæregreb, at bæregrebet er anbragt i afstand  

 bagud fra stativets (1) sidedele (5) og fortrinsvis praktisk taget lodret  

 over tyngdepunktet (24) for rygsækken (2) i dennes tomt udspilede tilstand,  

 når stativet (1) står på et vandret underlag, at et af bunddelens (12)  

 nederste undersidepunkter defineret undersideplan danner en vinkel på 95-110  

 grader fortrinsvis 100 grader, med bagsideplanet til sidedelenes (5) nederste  

 retlinede dele, og at både nævnte tyngdepunkts (24) og bæregrebets projektion  

 på nævnte undersideplan ligger indenfor det af den bagudbukkede bunddel  

 afgrænsede område.« Klageren i denne sag nedlagde i skrivelse af 10. september 1987 indsigelse  

 mod udstedelse af patent under henvisning til at rygsæk-stativenheden ikke  

 opfylder patentlovens krav om fornøden opfindelseshøjde samt nyhedsværdi, jf.  

 patentlovens § 2, stk. 1, og at stativenheden må anses for kendt for en lang  

 række rygsækmodeller vist i en fremlagt brochure.
 Ansøgeren afviste ved skrivelse af 12. februar 1988 indsigelsen med den  

 begrundelse, at ansøgningens kendetegn ikke er til stede på nogen af de viste  

 rygsækmodeller og at brochuren i øvrigt ikke er dokumenteret trykt før  

 ansøgningens prioritetsdato.
 Klageren udtalte i skrivelse af 18. april 1988:
 »Det fastholdes, at den af ansøgeren indgivne patentansøgning ikke  

 kan anses at opfylde patentlovens krav om fornøden opfindelseshøjde samt  

 nyhedsværdi.
Ifølge mine klienters opfattelse er der ikke ved rygsækstativet noget  

 »konstruktivt ejendommeligt«.
Tværtimod er der tale om en udvikling  

 af allerede kendte rygsækstativer, som det vil være nærliggende også for  

 andre indenfor denne branche at udvikle.
Endelig bemærkes, at en eventuel  

 meddelelse af det ønskede patent vil afskære øvrige rygsækproducenter fra at  

 markedsføre deres rygsækmodeller med stativ, idet variationsmulighederne  

 indenfor udformning af rygtasker med bærestativ er meget begrænsede.
 Til uddybning heraf vedlægges til orientering kopi af den af Roskilde  

 Fogedret d. 2. oktober 1987 afsagte kendelse i en sag mellem mine klienter og  

 ansøger.
Til den afsluttende bemærkning i brevet af 12. februar d.å. skal jeg blot  

 anføre, at mine klienter bl.a. med baggrund i kendelsen fra Roskilde Fogedret  

 har en hel naturlig interesse i at sikre sig, at der ikke udstedes patent,  

 der jo i givet fald ville umuliggøre mine klienters salg af de i  

 fogedretskendelsen omhandlede produkter.' Patentdirektoratet afslog i skrivelse af 7. november 1988 indsigelsen med  

 følgende begrundelse:
 »2. Det nye i den foreliggende opfindelse er, som angivet i  

 fremlæggelsesskriftets krav 1, en særlig udformning af en rygsæks stativ.
I Deres indsigelse har De henvist til brochuren »Fritid 87«,  

 udgivet af Spejdersport.
Denne brochure, der i øvrigt er udgivet adskillige  

 år efter indleveringen af patentansøgning nr. 1936/81, og som derfor ikke i  

 sig selv kan være nyhedsskadelig, viser imidlertid intetsteds rygsække med de  

 i kravene angivne kendetegn.
Opfindelsen er således også ny i forhold til,  

 hvad der er vist i denne brochure.
 3. Den nærmeste, dokumenterede, forudkendte teknik er hermed stadig de ved  

 sagsbehandlingen fremdragne skrifter: NO patentskrift nr. 86.796, US  

 patentskrift nr. 3.180.545 og US patentskrift nr. 3.733.017. I forhold til de  

 heri viste rygsække er opfindelsen ny, og vi vurderer fortsat, at rygsækken  

 ifølge opfindelsen udviser tilstrækkelig opfindelseshøjde i forhold til  

 kendte rygsække.
4. Det foreliggende fremlæggelsesskrift definerer og forklarer efter vores  

 vurdering fortsat en patenterbar opfindelse, og Direktoratet vil derfor  

 udstede patent på grundlag af fremlæggelsesskriftet.' Denne afgørelse har klageren i skrivelse af 6. januar 1989 gennem Dansk  

 Patent Kontor A/S indbragt for Patentankenævnet.
 Klageren anførte i skrivelse af 29. marts 1989:
»Den i dansk fremlæggelsesskrift nr. 150.751 omhandlede opfindelse  

 bør efter vor opfattelse ikke kunne føre til patent.
For det første er det i  

 patentansøgningen ikke klart angivet, hvori opfindelsen består og navnlig  

 savnes der en redegørelse for, hvad særligt der skulle opnås ved opfindelsen  

 (den i 3. afsnit på side 1 anførte forklaring er endog meget teoretisk.
En  

 rygsæk vil ved normal brug blive vendt og drejet, svinget og kastet rundt, og  

 hvis der er en utæt væskebeholder i rygsækken, skal væsken nok på et  

 tidspunkt løbe ud, selv om man måske teoretisk kan forestille sig, at det  

 under bestemte forudsætninger er muligt at hæve rygsækken fra en stilling,  

 hvor den står på et underlag, til »driftsstillingen« bag på  

 brugerens ryg, uden at en væske strømmer ud fra en utæt eller åben beholder,  

 der er placeret nøjagtigt i rygsækken). For det andet fordi den i  

 fremlæggelsesskriftets patentkrav definerede opfindelse er kendt fra  

 US-patentskrift nr. 3.563.431, der er publiceret den 16. februar 1971.
I US-patentskrift nr. 3.563.431 er der således vist et stativ til en  

 rygsæk, hvor stativet har to parallelle sidedele (6) og en stiv, bagudbukket  

 bunddel (9). Stativet har desuden et bæregreb (8), som er anbragt foroven og  

 »i afstand bagud fra stativets sidedele« (se især fig. 2).  

 Bæregrebet (8) er desuden anbragt »praktisk taget« lodret over  

 tyngdepunktet for rygsækken i dennes tomt udspilede tilstand, når stativet  

 står på et vandret underlag, jævnfør den af os indtegnede hjælpelinie i fig.  

 2. Vinkelen mellem det af den bagudbukkede bunddel (9) dannede plan og de  

 nævnte parallelle sidedele (6) udgør ved den på US-patentskriftets tegning  

 viste udførelsesform ca. 90 grader, hvilket formelt set falder uden for det i  

 kravet angivne interval på 95-110 grader, men vi kan ikke i patentansøgningen  

 finde nogen forklaring på, at det angivne vinkelinterval skulle være kritisk  

 i den forstand, at ikke også en vinkel på 90 grader eller måske 93 eller 94  

 grader skulle kunne anvendes.
Endelig kan vi konstatere, at tyngdepunktet for  

 en tænkt, tomt udspilet rygsæk ophængt i stativet vil kunne ligge inden for  

 det af den bagudbukkede bunddel (9) afgrænsede område på samme måde som  

 bæregrebets projektion på nævnte undersideplan vil ligge inden for det af  

 bunddelen afgrænsede område.
 Vi mener således, at US-patentskriftet nr. 3.563.431 foregriber nyheden af  

 den i fremlæggelsesskriftets krav 1 definerede opfindelse.
I øvrigt må vi påpege, at det er ganske ubestemt, hvad der forstås ved  

 »tyngdepunktet for rygsækken i dennes tomt udspilede tilstand, når  

 stativet står på et vandret underlag«.
En rygsæk kan jo være udformet på  

 vidt forskellig måde og have forskellig størrelse, og selv om der i praksis  

 måske nok vil være en vis sammenhæng mellem stativets størrelse og udformning  

 og rygsækkens ditto, er denne sammenhæng ikke entydig.
Krav 1 er derfor  

 ubestemt.
 Den i fremlæggelsesskriftets krav 2 angivne udførelsesform er ligeledes  

 kendt fra US-patentskrift nr. 3.563.431.
 For fuldstændigheds skyld skal vi yderligere henvise til GB-patentskrift  

 nr. 1.386.126, US-patentskrift nr. 3.206.087 og US-patentskrift nr.  

 3.946.916, der også viser eksempler på rygsækstativer, som kommer opfindelsen  

 meget nær, og som enkeltvis eller i forening gør opfindelsen nærliggende for  

 fagmanden.
 Vi mener, at det førstnævnte US-patentskrift nr. 3.563.431 er en så  

 indlysende hindring for opfindelsens patenterbarhed, at vi ikke finder  

 anledning til en nærmere gennemgang af de tre sidstnævnte skrifter.
Vi skal herefter henstille, at dansk ansøgning nr. 1936/81 afslås i sin  

 helhed.' Ansøgeren imødegik klagen den 16. juni 1989 og udtalte bl.a.:
»Dette fremgår også efter vor mening helt klart af beskrivelsens 3.  

 afsnit, og det endog helt håndgribeligt i forbindelse med et praktisk  

 eksempel, idet brugere af rygsække ofte har utætte beholdere med væske i  

 sækken og derfor har brug for simple foranstaltninger til at undgå lækage i  

 alle rygsækkens væsentligste brugsstillinger, nemlig i brugerens hånd, på  

 brugerens ryg og midlertidigt på jorden.
Muligvis skal man selv have prøvet  

 at få sit rygsækindhold gennemvædet med mælk eller sprit til kogeapparatet,  

 før man rigtigt kan påskønne fordelen ved den særlige udformning af  

 rygsækstativet ifølge krav 1. Når man endvidere er klar over ulempen ved et  

 gennemvædet rygsækindhold, vil man hurtigt lære at lade være med at svinge og  

 kaste rygsækken rundt, som indsigeren foreslår.
 Opfindelsens formål er at afhjælpe de ulemper, der knytter sig til de før  

 patentansøgningen kendte enheder bestående af en rygsæk og et stativ.
 Som ulemper ved de kendte enheder er i beskrivelsens 3. afsnit anført:
1. At nogle ikke kan holde balancen, når de står på den bagudbukkede  

 bunddel: dette gælder eksempelvis for en enhed med rygsækstativet i  

 USA-patent nr. 3.563.431 eller i GB AApatent nr. 1.386.126, 2. at nogle ikke kan bæres i hånden, eller de hænger i en helt anden  

 retning, når de bæres i hånden, set i forhold til enhedens  

 orienteringsretning, når enheden står på stativets bunddel: dette gælder  

 eksempelvis de øvrige af indsigeren nævnte patentskrifter, nemlig USA-patent  

 nr. 3.946.916 og USA-patent nr. 3.206.087, 3. at alle kendte enheder af nævnte art får forskellige  

 retningsorienteringer i forhold til lodret, alt eftersom enheden står på et  

 vandret underlag, befinder sig på ryggen af en stående eller gående person  

 eller bæres i en hånd. ....
 Det anføres også, at den i krav 1 definerede opfindelse skulle være kendt  

 fra USA-patent nr. 3.563.431.
Dette må vi bestride, da bæregrebet ikke er anbragt praktisk taget lodret  

 over tyngdepunktet for rygsækken i dennes tomt udspilede tilstand, når  

 stativet står på et vandret underlag.
Dette har vi forsøgt at anskueliggøre i  

 bilag A, hvori det vandrette underlag U er indtegnet langs rygsækstativets  

 foddel og en formodet rygsækkontur, jf.
USA-skriftets spalte 2, linie 17-24,  

 hvoraf det fremgår, at rygsækken er tilspidset og smallere foroven end  

 forneden samt har rektangulært tværsnit.
Den lodrette linie T gennem  

 tyngdepunktet for rygsækken i tomt udspilet tilstand ligger væsentligt  

 længere bagud end indsigerens indtegnede hjælpelinie 1, hvilket betyder, at  

 topdelen 8 ikke ligger praktisk taget over dette tyngdepunkt, men derimod  

 ligger praktisk taget over selve rygsækstativets tyngdepunkt.
Enheden af  

 rygsæk og stativ vil altså hænge skråt, når stativet bæres i en hånd.
Desuden  

 skal denne hånd løftes helt op til bæltehøjde, hvis stativet skal gå fri af  

 det vandrette underlag på grund af stativets højde.
Dette er illustreret i  

 bilag B, hvor patentskriftets stativbærer er indtegnet i de rette  

 proportioner og gående på underlaget.
Hvis stativet søges båret i strakt arm,  

 vil det støde mod underlaget, inden personen begynder at gå.
Heraf må det  

 sluttes, at topdelen 8 ikke kan være et bæregreb, men snarere som erfarne  

 bjergvandrere vil sige, en bøjle til at beskytte brugerens nakke mod højt  

 placeret oppakning, jf. spalte 2, linie 11-13 og 29-34.
Det i vort krav 1 angivne vinkelinterval på 95-110o er fundet ved  

 eksperimentel optimering ud fra de i praksis forekommende rygsækformer og  

 -størrelser, der, som ganske rigtigt bemærket af indsigeren, er nøje knyttet  

 til stativets form og størrelse.
Derved kan der fremstilles et stativ, hvor  

 stativets fod ikke behøver at stikke særligt langt bagud fra stativets  

 sidestivere og alligevel kan foden holde enheden af stativ og fuld rygsæk  

 stående i balance på et vandret underlag, fordi enhedens  

 tyngdepunktsprojektion på det vandrette underlag ligger inden for det af  

 stativfoden eller bundsidepunkterne afstukne areal.
Dette er iøvrigt omtalt  

 på fremlæggelsesskriftets side 4, 1. og 3. afsnit.
En vinkel på 90o vil, som  

 det fremgår af bilag A, få en enhed, der står på underlaget U, til at vælte  

 bagover.
Hvis derimod vinklen blev 95o, ville enheden kunne holde balancen,  

 fordi linien T ville ændre retning og komme til at skære underlaget inden for  

 stativets fodområde.
Vi er klar over, at indsigeren ikke har indtegnet nogen  

 tænkt, tomt udspilet rygsæk, fordi selv den snævrest tænkelige praktisk  

 brugbare rygsæk ville få et dertil hørende tyngdepunkt, som ligger væsentligt  

 bagud for den indtegnede hjælpelinie 1.
 USA-patent nr. 3.563.431 foregriber således ikke nyheden i den i krav 1  

 definerede opfindelse.
Det anføres endvidere, at det skulle være ubestemt, hvad der forstås ved  

 »tyngdepunktet for rygsækken i dennes tomt udspilede tilstand, når  

 stativet står på et vandret underlag«.
Her er det naturligvis  

 ligegyldigt, om stativet står på et vandret underlag, eftersom rygsækkens  

 tyngdepunkt vil være på samme sted i rygsækken, uanset hvordan rygsækken  

 vender.
Indsigerens spørgsmål er vel blot, hvad der forstås ved  

 »tyngdepunktet for rygsækken i dennes tomt udspilede tilstand«? Hertil kan svares, at vi finder dette tyngdepunkt helt veldefineret, især  

 når fig. 3 betragtes samtidig med, at teksten på side 3, 2. afsnit, læses om  

 tyngdepunktet 24. Ved en rygsæk, som i udspilet tilstand når halvt så langt  

 bagud som den i ansøgningens fig. 3 viste rygsæk, ligger tyngdepunktet 24  

 naturligvis kun halvt så langt bagud som det i fig. 3 viste.
En tomt udspilet  

 rygsæk kan man vel let forestille sig, hvis man tænker den udspilet med et  

 antal oppustede balloner eller med trykluft, og det er naturligvis  

 tyngdepunktet for rygsækkens materiale, det drejer sig om.
 Vi kan derfor heller ikke give indsigeren ret i, at krav 1 skulle være  

 ubestemt.
Indsigeren har endvidere læst krav 2 forkert, eftersom et underkrav jo  

 skal læses i sammenhæng med et eller flere tidligere krav.
I krav 2 er der  

 henvist til hele krav 1, som vedrører en rygsækstativenhed, hvor stativet  

 både har et bæregreb, som er anbragt i afstand bagud fra stativets sidedele,  

 og et undersideplan, som danner en vinkel på 95-110 grader med sidedelenes  

 nederste retlinede dele samt også har både rygsæktyngdepunktets og  

 bæregrebstyngdepunktets projektion på undersideplanet inden for bunddelens  

 område.
Af USA-patent nr. 3.563.431 kan ikke udledes, at topdelen 8 strækker sig  

 hen over rygsækken, når ingen rygsæk er vist eller omtalt tilstrækkeligt  

 detaljeret til, at man kan afgøre, om topdelen 8 rager ind i rygsækken eller  

 under en overliggende sovepose/pakpose, eller om topdelen mon skulle være et  

 bæregreb for en person med en særdeles kort arm.
Delen 8 rager endda mindre  

 bagud end tværdelene 7.
 Af de øvrige patentskrifter, hvortil indsigeren henviser, har USA-patent  

 nr. 3.206.087 været modholdt i Norge og Sverige uden at dette har hindret  

 patentudstedelse (norsk patent nr. 151.486 og svensk patent nr. 81 02810.
 USA-patent nr. 3.946.916 har været modholdt både i Vesttyskland og Østrig  

 før patentudstedelse (vesttysk patent nr. 3.104.855 og østrigsk patent nr.  

 383.480).
 Endelig har indsigeren fundet britisk patent nr. 1.386.126, som lider af  

 samme mangler som USA-patent nr. 3.563.431 og heller ikke har et bundplan,  

 der danner en vinkel på 95-110 grader med sidedelenes nederste dele, men  

 derimod en vinkel på 90 grader eller en mindre vinkel, som ikke er angivet at  

 kunne hindre rygsækstativenheden i at vælte bagover ved frastilling uden  

 bagsidestøtte.
Af det britiske patent kan heller ikke udledes, at den øverste stang er et  

 bæregreb.
Det er snarere blot en støttebøjle til at holde oppakningen borte  

 fra bærerens baghoved under vandring, eftersom det i spalte 2, linie 61-62 er  

 anført, at stangen 5, der sidder lavere end stangen 3, skal anbringes i  

 niveau med brugerens halsben, og i spalte 2, linie 55 er anført, at  

 topstangen 3 kan være fastgjort til sidedelene 1 ved hjælp af skruer, der som  

 bekendt ikke om deres længdeakser kan tåle de særligt store  

 drejningsmomenter, som et krumt bæregreb udsætter dem for.
 Stangen 3 i det britiske patent sidder endvidere ikke længere tilbage end  

 de øvrige tværstænger 5 og 2, hvorfor ingen af stangens 3 punkter nogensinde  

 kan få en placering over den udspilede rygsæks tyngdepunkt ved stående  

 rygsækstativenhed.
Da ingen af indsigerens henvisninger til den kendte teknik omfatter den  

 kombination af foranstaltninger, som er anført i krav 1, og da ingen af samme  

 henvisninger opfylder opfindelsens formål, hverken hver for sig eller i  

 kombination, finder vi, at krav 1 definerer en patenterbar opfindelse.' Ankenævnet har behandlet sagen i sit møde den 3. oktober 1990.
 Parterne gav ikke møde.
 Ankenævnet skal udtale:
Tre af nævnets medlemmer (Grønning-Nielsen, Franck, og Terndrup Pedersen)  

 finder ikke, at ansøgeren har godtgjort, at det ansøgte adskiller sig  

 væsentligt fra kendt teknik og dermed indeholder noget patenterbart.
To af  

 nævnets medlemmer (Hans Chr.
Thomsen og Herborg) finder uanset den relativt  

 lave opfindelseshøjde ikke grundlag for at tilsidesætte Direktoratets skøn  

 over tilstrækkeligheden heraf.
 Der træffes afgørelse efter stemmeflertallet.
Herefter bestemmes:
 Ansøgning nr. 1936/81 afslås.
Grønning-Nielsen.
Hans Chr.
Thomsen.
E.
Franck.
L.
Herborg.
P.
Terndrup Pedersen.
