Meddelelse om vejledning til ofre for  

 forbrydelser og udpegning af en kontaktperson for vidner 1. Indledning Denne meddelelse omhandler politiets og  

 anklagemyndighedens vejledningspligt over for ofre for forbrydelser (pkt. 2  

 5). Meddelelsen fastsætter endvidere retningslinjer vedrørende  

 udpegning af en kontaktperson hos politiet eller anklagemyndigheden, som  

 vidner kan henvende sig til (pkt. 6). I meddelelsen omtales tillige pligten  

 til at tilkalde en repræsentant fra de sociale myndigheder, når  

 en person under 15 år skal afhøres som vidne i en straffesag hos  

 politiet (pkt. 7).
 Meddelelsen erstatter de hidtil gældende  

 retningslinier i RM 4/1996, jf. pkt. 8.
2. Advokatbistand til forurettede 2.1. Beskikkelse af bistandsadvokat (retsplejelovens §§  

 741 a og 741 b) I sager, der vedrører overtrædelse af  

 straffelovens § 119, § 123, § 210, §§ 216-223, §§ 224 eller 225, jf. §§  

 216-223, § 232, § 237, jf. § 21, §§ 244-246, §§ 249-250, § 252, stk. 2, §§  

 260-262 eller § 288, vejleder politiet den forurettede om adgangen til at  

 begære en advokat beskikket, jf. retsplejelovens §§ 741 a og b.
 Vejledningen skal gives, inden den forurettede  

 afhøres første gang, og skal gentages i forbindelse med og  

 inden anden afhøring.
Det skal af politirapporten fremgå, at den  

 forurettede har modtaget behørig vejledning.
Politiet drager omsorg  

 for, at den forurettedes begæring om beskikkelse af advokat indbringes  

 for retten.
Såfremt advokatbeskikkelse ikke er sket, skal  

 politiet, når der indleveres anklageskrift eller  

 retsmødebegæring til retten, skriftligt underrette forurettede  

 herom.
Forurettede skal i underretningsskrivelsen opfordres til at  

 tilvejebringe dokumentation for et eventuelt erstatningskrav.
2.2. Advokatbistand til opgørelse af  

 erstatningskrav (retsplejelovens § 995 a) Retten kan beskikke en advokat for den forurettede,  

 når det skønnes nødvendigt med advokatbistand ved  

 opgørelsen af erstatningskrav, og den forurettede opfylder  

 betingelserne for fri proces, jf. retsplejelovens § 995 a, stk. 1, Bestemmelsen indeholder ikke begrænsninger med  

 hensyn til de former for kriminalitet, der kan begrunde beskikkelse af  

 advokat, men forudsætter, at erstatningskravets art og omfang taler  

 for, at forurettede får bistand til at opgøre kravet.
 Den forurettede i sager, der kan give anledning til  

 komplicerede erstatningskrav, bør orienteres om den nævnte  

 mulighed for advokatbistand.
 I sager, hvor en person er afgået ved døden  

 som følge af en forbrydelse, kan retten, når  

 omstændighederne taler for det, beskikke en advokat for de  

 pårørende til at bistå ved opgørelsen af  

 erstatningskrav, selv om betingelserne for fri proces ikke er opfyldt, jf.  

 retsplejelovens § 995 a, stk. 2.
 Vejledning om muligheden for advokatbeskikkelse efter  

 denne bestemmelse bør gives til personer, der har mistet en  

 pårørende ved en forbrydelse, og hvor den pågældende  

 kan have krav på forsørgertabserstatning.
 3. Justitsministeriets vejledning til forurettede i  

 voldtægtssager m.v.
Til personer, der har været udsat for  

 voldtægt, incest eller andre seksuelle overgreb, udleverer politiet ved  

 anmeldelsen Justitsministeriets vejledning, der bl.a. indeholder oplysninger  

 om forurettedes rettigheder.
Vejledningen kan rekvireres hos  

 rigspolitiet.
4. Offererstatningsloven 4.1. Personskade Ved behandlingen af anmeldelser om  

 straffelovsovertrædelser, der har medført personskade, vejledes  

 skadelidte om muligheden for at opnå erstatning af statskassen efter  

 afgørelse af Nævnet vedrørende erstatning til ofre for  

 forbrydelser.
Endvidere oplyses det, at det i almindelighed er en betingelse  

 for at få erstatning af statskassen, at der under en eventuel  

 straffesag mod skadevolderen nedlægges påstand om erstatning.
 Samtidig udleveres et ansøgningsskema til  

 skadelidte, og skadelidte gøres bekendt med, at ansøgningen  

 skal indleveres til politimesteren (politidirektøren) i den  

 politikreds, hvor anmeldelsen af lovovertrædelsen har fundet sted.  

 Skadelidte skal endvidere oplyses om, at Erstatningsnævnet ikke kan  

 behandle en ansøgning, der er indgivet over 2 år efter, at  

 lovovertrædelsen er begået, medmindre der foreligger  

 særlige grunde.
 Er den sag, som begrunder erstatningskravet, fortsat under  

 behandling hos politiet, anklagemyndigheden eller ved domstolene, skal  

 erstatningssøgende gøres bekendt med, at politiet normalt  

 først sender ansøgningen til Erstatningsnævnet ved sagens  

 afslutning.
Erstatningssøgende skal endvidere vejledes om  

 muligheden for at fremsætte anmodning om forskudsvis udbetaling af  

 erstatning, men at en ansøgning herom kun kan forventes  

 imødekommet i særlige tilfælde.
Fremsættes der  

 anmodning om forskudsvis udbetaling af erstatning, fremsender politiet  

 ansøgningen til Erstatningsnævnet, selv om sagen ikke er  

 færdigbehandlet.
 Er gerningsmanden ikke identificeret indenfor en  

 måned, indsender politiet ligeledes ansøgningen til  

 Erstatningsnævnet.
 Samme regler gælder ved behandlingen af  

 straffelovsovertrædelser, som har medført døden.
 Den ovenfor beskrevne vejledning undlades i sager om  

 uagtsomt manddrab og betydelig legemsskade forvoldt af  

 motorkøretøjer, hvor skaden vil være dækket af  

 skadevolderens ansvarsforsikring.
4.2. Tingsskade Efter offererstatningsloven kan der normalt ikke gives  

 erstatning for tingsskade.
Loven bestemmer dog, at staten yder erstatning for  

 skade på tøj og andre personlige ejendele, herunder mindre  

 kontantbeløb (normalt maksimalt 1.000 kr.), som skadelidte havde  

 på sig, da personskaden skete.
Staten yder dog ikke erstatning, hvis  

 skaden dækkes af en forsikring.
Den erstatningssøgende vejledes  

 om muligheden for at søge Erstatningsnævnet om erstatning, idet  

 vedkommende dog samtidig gøres opmærksom på, at kravet  

 ikke kan imødekommes, hvis der er forsikringsdækning.
Anden tingsskade (som følge af f.eks.  

 indbrudstyveri, brugstyveri, brandstiftelse) kan kun erstattes, hvis skaden  

 er sket ved en straffelovsovertrædelse begået af personer, som er  

 tvangstilbageholdt i fængsler eller i institutioner under  

 Kriminalforsorgen.
Det samme gælder personer, der er optaget i  

 døgninstitutioner efter lov om social service, tvangsindlagt på  

 psykiatriske hospitalsafdelinger eller tilsvarende institutioner, eller er  

 under udgang, undveget eller udeblevet fra sådanne institutioner.
 Hvis gerningsmanden falder ind under de nævnte  

 persongrupper, vejledes erstatningssøgende om muligheden for at  

 søge Erstatningsnævnet om erstatning, idet vedkommende dog  

 samtidig gøres opmærksom på, at kravet ikke kan  

 imødekommes, hvis der er forsikringsdækning.
 I andre tilfælde er vejledning om  

 tingsskadeerstatning efter offererstatningsloven ikke aktuel.
5. Offerrådgivning Der er i alle politikredse etableret en  

 offerrådgivning.
Ordningen er blandt andet omtalt i Rigspolitichefens  

 rundskrivelse af 5. december 2000. Rigspolitichefen har i skrivelsen  

 understreget vigtigheden af, at politiets sagsbehandlere i forbindelse med  

 den daglige kontakt med ofre for forbrydelser vejleder disse om muligheden  

 for at søge støtte i en offerrådgivning og udleverer  

 rigspolitiets folder herom.
6. Udpegning af kontaktpersoner for vidner 6.1. Indledning I forarbejderne til lov nr. 428 af 31. maj 2000 om  

 ændring af retsplejeloven og straffeloven  

 (Varetægtsfængsling i isolation, varetægtsfængsling  

 under domsforhandling, vidnebeskyttelse m.v.) omtales en række forslag  

 til en forbedret beskyttelse af vidner, som en arbejdsgruppe under  

 Justitsministeriet fremsatte i en rapport i juni 1998.
 I denne rapport blev det bl.a. foreslået, at der i  

 de straffesager, hvor det skønnes relevant, udpeges en kontaktperson  

 hos politiet eller anklagemyndigheden, som vidnet kan henvende sig til.  

 Ordningen skal lette kommunikationen mellem politiet/anklagemyndigheden og  

 vidnet samt modvirke misforståelser som følge af, at flere  

 forskellige medarbejdere taler med vidnet.
 I pkt. 4.2. i de almindelige bemærkninger til  

 lovforslaget er det forudsat, at Rigsadvokaten skal fastsætte  

 retningslinjer med henblik på etablering og den nærmere  

 udformning af ordningen med kontaktpersoner.
 I den anledning fastsættes følgende  

 retningslinjer om udpegning af kontaktpersoner for vidner:
6.2. Ordningens anvendelsesområde 6.2.1. Vidner I relation til ordningen om udpegning af  

 kontaktpersoner anses vidner for at være personer, der afhøres  

 om deres iagttagelser eller anden viden i forbindelse med  

 undersøgelsen af en straffesag, og hvor det ikke er udelukket, at den  

 pågældende senere vil blive indkaldt som vidne i retten.  

 Ordningen omfatter også vidner, der samtidig er forurettede, eller som  

 har indgivet anmeldelse i sagen.
6.2.2. Sager, hvor der skal udpeges en  

 kontaktperson Der skal udpeges en kontaktperson for vidner i sager  

 om grovere overtrædelser af straffeloven og i sager om grovere  

 overtrædelser af særlovgivningen, hvis sagen er af en sådan  

 art, at det skønnes at have eller kunne få betydning for vidnet  

 at få udpeget en kontaktperson.
Der bør således udpeges en kontaktperson i  

 alle sager om overtrædelse af straffeloven, hvor vold, trusler eller  

 anden personfarlig kriminalitet indgår, samt i sager om  

 sædelighedsforbrydelser og narkotikakriminalitet.
I sager om  

 berigelseskriminalitet udpeges en kontaktperson for vidner, hvis sagens art  

 og karakter giver grundlag for det, eller hvis vidnet skønnes at have  

 behov for det.
 Ved overtrædelser af særlovgivningen  

 bør der f.eks. udpeges en kontaktperson i alvorligere sager om  

 våbenloven og lov om euforiserende stoffer.
 I andre sager udpeges normalt ikke en kontaktperson,  

 medmindre politiet ved kontakten med vidnet skønner, at vidnet har  

 behov for en kontaktperson.
 Hvis der ikke udpeges en kontaktperson, bør  

 politiet i forbindelse med afhøringen af vidnet så vidt muligt  

 give en mundtlig orientering om, hvad der videre forventes at ske i  

 sagen.
6.3. Tidspunktet for udpegning af en  

 kontaktperson Udpegning af en kontaktperson for vidnet bør  

 ske så tidligt som muligt, dvs. normalt allerede ved den første  

 afhøring af vidnet.
 Såfremt der ikke ved den første kontakt med  

 vidnet er udpeget en kontaktperson, og dette senere skønnes  

 hensigtsmæssigt, bør vidnet på dette tidspunkt oplyses om  

 en kontaktperson.
6.4. Kontaktpersonen Kontaktpersonen kan være en polititjenestemand,  

 der deltager i efterforskningen, eller en anklager, der beskæftiger sig  

 med sagen.
Kontaktpersonen kan også være en centralt placeret  

 person hos politiet eller anklagemyndigheden, der ikke direkte deltager i  

 behandlingen af sagen, f.eks. en sekretariatsleder eller lignende, der let  

 kan skaffe sig viden om den konkrete sag.
 Vidnet skal oplyses om den pågældendes navn og  

 telefonnummer på tjenestestedet og om, at den pågældende er  

 kontaktperson i sagen, f.eks. ved udlevering af et kort med disse oplysninger  

 til vidnet, eller ved at oplysningerne påføres foldere eller  

 lignende, der udleveres til vidnet.
Det kan være aktuelt at udpege en ny kontaktperson,  

 f.eks. ved sagens overgang til juridisk behandling, ved sagens fremsendelse  

 til retten eller i forbindelse med indkaldelsen af vidnet til afhøring  

 i retten.
Dette bør ske ved en skriftlig orientering til vidnet om den  

 nye kontaktpersons navn og telefonnummer på tjenestestedet, f.eks. ved  

 en påtegning på vidneindkaldelsen.
Hvis en sag på grund af nævningebehandling  

 eller som følge af anke overgår til behandling i en  

 statsadvokatur, kan statsadvokaten bestemme, at der skal udpeges en ny  

 kontaktperson.
Statsadvokaten underretter i givet fald skriftligt vidnet og  

 politikredsen herom.
 Når anke af en landsretsdom medfører, at  

 sagen skal behandles af Rigsadvokaten, udpeges ikke en ny kontaktperson, idet  

 vidner i praksis ikke indkaldes til at afgive forklaring i Højesteret.
 Det bør tilstræbes, at den person, der  

 udpeges som kontaktperson, i almindelighed kan træffes ved telefonisk  

 henvendelse.
6.5. Kontaktpersonens opgaver Som anført ovenfor skal ordningen med en  

 kontaktperson lette kommunikationen mellem politiet/anklagemyndigheden og  

 vidnet og modvirke misforståelser som følge af, at flere  

 forskellige medarbejdere taler med vidnet.
Det er kontaktpersonens opgave at hjælpe og  

 støtte vidnet, når vidnet henvender sig til  

 politiet/anklagemyndigheden.
Kontaktpersonen bør derfor løbende  

 være bekendt med behandlingen af sagen eller hurtigt kunne skaffe sig  

 kendskab herom.
Kontaktpersonen kan for eksempel give vejledning om  

 muligheden for, at retten kan træffe beslutning om dørlukning,  

 referatforbud, navneforbud, udelukkelse af bestemte personer eller grupper  

 fra retsmøder og om afgivelse af vidneforklaring i retten uden  

 tiltaltes tilstedeværelse.
Det kan eventuelt være aktuelt at  

 overveje, om anklagemyndigheden skal fremsætte anmodning om, at retten  

 forud for domsforhandlingen træffer bestemmelse om dørlukning  

 m.v. efter bestemmelsen i retsplejelovens § 841.
 Der kan også vejledes om muligheden for, at et  

 utrygt vidne følges til og fra afhøringen i retten eller  

 anvises et særskilt venterum i retten, således at vidnet  

 undgår at møde tiltalte eller personer med tilknytning til  

 denne.
 Herudover kan der efter omstændighederne være  

 grundlag for at vejlede om mulighederne for advokatbeskikkelse, jf. ovenfor  

 under pkt. 2, om mulighederne for erstatning, jf. ovenfor under pkt. 4, at  

 henvise til offerrådgivningen eller lignende.
7. Underretning af de sociale myndigheder ved  

 afhøring af vidner under 15 år Når en person under 15 år skal  

 afhøres som vidne i en straffesag hos politiet, tilkaldes en  

 repræsentant for de sociale myndigheder til at overvære  

 afhøringen, jf. § 4 i bekendtgørelse nr. 79 af 4. februar 1998  

 om kommunens bistand til børn og unge i forbindelse med uden- og  

 indenretlig afhøring, medmindre det på grund af sagens karakter  

 og omstændighederne i øvrigt skønnes ubetænkeligt,  

 at afhøringen foretages uden underretning af de sociale  

 myndigheder.
8. Ophævelse af tidligere udsendte  

 retningslinier RM nr. 4/1996 om politiets vejledning til ofre for  

 forbrydelser ophæves.
