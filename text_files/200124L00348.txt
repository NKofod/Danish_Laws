Betænkning afgivet af Skatteudvalget den  

 10. april 2002 Betænkning over Forslag til lov om ændring af  

 afskrivningsloven (Ændringer som følge af tonnageskatteloven) [af  

 skatteministeren (Svend Erik Hovmand)] 1. Ændringsforslag Der er stillet 6 ændringsforslag til lovforslaget.  

 Skatteministeren har stillet ændringsforslag nr. 3. Socialdemokratiets  

 medlemmer af udvalget har stillet ændringsforslag nr. 4 og 5.  

 Socialistisk Folkepartis medlem har stillet ændringsforslag nr. 1, 2 og  

 6.
2. Udvalgsarbejdet Lovforslaget blev fremsat den 6. februar 2002 og var til  

 1. behandling den 21. februar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Sammenhæng med lovforslag nr.
L 92 Lovforslaget skal ses i sammenhæng med forslag til  

 lov om beskatning af rederivirksomhed (tonnageskatteloven) (lovforslag nr.
L  

 92).
Høring Et udkast til lovforslaget har inden fremsættelsen  

 været sendt i høring, og Skatteministeriet sendte den 20. august  

 2001 dette udkast til udvalget, jf. alm. del   bilag 741 (2000-01).  

 Høringssvarene i hovedtræk samt skatteministerens  

 bemærkninger hertil fremgår af lovforslagets  

 bemærkninger.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Danmarks Rederiforening.
 Skatteministeren har over for udvalget kommenteret den  

 skriftlige henvendelse til udvalget.
Samråd Udvalget har stillet 1 spørgsmål til  

 skatteministeren til mundtlig besvarelse.
Ministeren har besvaret  

 spørgsmålet i et samråd med udvalget den 20. marts 2002.  

 Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålet.
Spørgsmål Udvalget har stillet 7 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med det af skatteministeren stillede  

 ændringsforslag.
Mindretallet vil stemme imod de af Socialdemokratiet  

 og af SF stillede ændringsforslag.
Et andet mindretal i udvalget (S) indstiller  

 lovforslaget til vedtagelse med det af skatteministeren, de af  

 Socialdemokratiet og de af SF under nr. 1 og 2 stillede  

 ændringsforslag.
Mindretallet vil stemme hverken for eller imod det af  

 SF under nr. 6 stillede ændringsforslag.
 Socialdemokratiet bemærker følgende  

 vedrørende L 92 og L 93:
Danmark er en af Europas betydeligste  

 søfartsnationer.
Det er en position, som Socialdemokratiet fortsat  

 ønsker at skabe grundlaget for at fastholde også fremover.
Da  

 skibsfarten konstant er i hård global konkurrence, forudsætter  

 det, at vi fastholder og udvikler regler, som er konkurrencedygtige på  

 globalt plan.
Det gælder også på skatteområdet, selv  

 om det forudsætter løsninger, som bryder med vigtige principper  

 i den normale danske skattepolitik.
 Det er baggrunden for, at Socialdemokratiet siden  

 fremkomsten af tonnageskatteordningen hos vigtige konkurrerende  

 søfartsnationer har været optaget af at udvikle en dansk model,  

 som er fuldt konkurrencedygtig uden at kunne misbruges til andre formål  

 end at sikre dansk rederivirksomhed.
Efter indgående drøftelser med rederibranchen  

 var SR-regeringen så langt fremme med et lovforslag, at det var sendt  

 til teknisk høring hos interesserede parter.
Det er baggrunden for, at  

 VK-regeringen så kort efter sin tiltræden var i stand til at  

 fremsætte forslag i Folketinget.
Derfor har der også fra  

 Socialdemokratiet under hele udvalgsbehandlingen været signaleret  

 udpræget forhandlingsvilje til at nå en løsning, som kunne  

 samle bredt flertal i Folketinget.
Desværre har vi konstateret, at  

 regeringen heller ikke i denne sag har udvist nogen form for  

 forhandlingsvilje eller lydhørhed over for saglige argumenter fra  

 andre partier.
 Derfor har Socialdemokratiet stillet en række  

 ændringsforslag til L 92 og L 93, som skal rette op på nogle af  

 de forhold, som er uacceptable eller kan misbruges til at undvige en normal  

 beskatning uden for lovforslagenes virkeområde.
Lovforslag nr.
L 92 indeholder en mekanisme, som har til  

 formål at fastholde grundlaget for gamle udskudte skatter,  

 såfremt man flytter sin rederivirksomhed væk fra Danmark eller  

 nedjusterer sin virksomhed i betydeligt omfang.
Som bestemmelserne er  

 udformet, er problemet, at de latente skatter udhules år for år  

 og dermed virker stik imod lovforslagets hovedformål: at fastholde  

 rederivirksomheden i Danmark.
Tværtimod bliver det år for  

 år billigere at flytte sin virksomhed væk fra Danmark i forhold  

 til betaling af de gamle udskudte skatter.
Derfor foreslår Socialdemokratiet i et  

 ændringsforslag til L 92, at der indsættes en  

 reguleringsmekanisme, som sikrer imod denne udhuling. Ændringsforslaget  

 vil alene udløse en beskatning af de udskudte skatter, såfremt  

 man ophører med at drive rederivirksomhed i Danmark på mindst  

 nuværende niveau.
Sker det, er ændringsforslaget med til at  

 sikre, at der skal betales gamle udskudte skatter på det eksisterende  

 niveau ved fremtidige flytninger væk fra Danmark.
Opretholder man  

 derimod sin virksomhed, udløses der ingen skat.
Også i disse lovforslag spøger regeringens  

 skattestop.
Helt uforståeligt oplyser regeringen, at man på grund  

 af skattestoppet fastfryser tonnageskatten i kroner og øre i en lov,  

 hvor det skattepligtige beløb indgår i den almindelige  

 selskabsbeskatning.
Det ville svare til, at man i det øvrige  

 indkomstskattesystem ville fastfryse indkomstskatterne i kroner og øre  

   selv uden inflationsudvikling   ved stigende løbende indkomster.
Det  

 illustrerer ganske præcist skattestoppets groteske karakter.
 Derfor foreslår Socialdemokratiet i et  

 ændringsforslag til L 92, at tonnageskattesatserne på  

 sædvanlig vis bliver reguleret efter personskattelovens § 20.
Lovforslag nr.
L 92 s regler om såkaldt tyk  

 kapitalisering er udformet, så det åbner mulighed for  

 skatteundvigelse i den del af virksomheden, som ligger uden for lovforslagets  

 område.
Da renteudgifter ikke er fradragsberettigede inden for  

 tonnageskattens virkeområde, eksisterer der en interesse i at flytte  

 fremmedkapital og renteudgifter til den del af virksomheden, der åbner  

 for ret til fradrag.
L 92 opererer med en egenkapital på 2/3 (66 2/3  

 pct.). Det har ikke været muligt under udvalgsarbejdet at få  

 noget dækkende billede af egenkapitalprocenten for rederivirksomheder  

 som helhed.
Dog fremgår det af svaret på spørgsmål  

 30 (L 92 bilag 31): »Det kan  

 på grundlag af de foreliggende oplysninger skønnes, at  

 soliditetsgraden (forholdet mellem egenkapital og den samlede kapital) for  

 rederibranchen som helhed over tid udgør et tal i  

 størrelsesordenen 50 pct.« Vedtages lovforslag nr.
L 92 som foreslået af  

 regeringen, vil der således være åbnet for omfattende  

 overflytning af fremmedkapital og ikkefradragsberettigede renteudgifter til  

 den del af virksomheden, der giver ret til fradrag.
 Derfor foreslår Socialdemokratiet i et  

 ændringsforslag til L 92, at lovforslaget ændres, således  

 at egenkapitalen nedsættes til 50 pct.
Endelig er det fuldstændig uforståeligt, at  

 regeringen foreslår, at lovforslagene skal have virkning fra og med  

 indkomståret 2001. Ved lovenes vedtagelse skal virksomhederne allerede  

 efter gældende regler have afleveret deres regnskaber til Erhvervs- og  

 Selskabsstyrelsen.
Det har endvidere intet formål at foreslå  

 så grundlæggende ændringer med tilbagevirkende kraft, da  

 lovforslagenes hele formål er at sikre en fremtidig adfærd hos  

 rederierne, som fastholder Danmark som søfartsnation.
Man kan ikke  

 ændre adfærd med tilbagevirkende kraft.
 Derfor foreslår Socialdemokratiet, at lovene  

 får virkning fra 2002.
Lovforslagene er teknisk set meget svært  

 gennemskuelige.
De parter og organisationer uden for ministerier og  

 Folketinget, som har vist betydelig interesse for lovforslaget, har en klar  

 egeninteresse i sagen.
Derfor kan man være usikker på, om der kan  

 være forhold, som vi ikke har haft tilstrækkelig mulighed for at  

 vurdere i forhold til lovforslagenes virkning.
På trods heraf er Socialdemokratiet parat til at  

 stemme for lovforslagenes endelige vedtagelse, såfremt de af  

 Socialdemokratiet stillede ændringsforslag bliver vedtaget ved  

 lovforslagets 2. behandling.
Vælger regeringen derimod at fastholde sin  

 kompromisløse holdning til andre partier og alene benytte flertallet  

 til højre i Folketinget, vil Socialdemokratiet stemme imod ved 3.  

 behandling på trods af en udpræget vilje til at sikre dansk  

 skibsfart.
Et tredje mindretal i udvalget (SF) vil  

 redegøre for sin indstilling til lovforslaget ved 2. behandling.
SF s  

 endelige stillingtagen til lovforslaget som helhed afhænger af  

 resultatet af afstemningerne over ændringsforslagene.
SF vil stemme for  

 de af SF stillede og det af Socialdemokratiet under nr. 4 stillede  

 ændringsforslag.
Hvis det af SF under nr. 6 stillede  

 ændringsforslag forkastes ved 2. behandling, vil SF stemme for det af  

 Socialdemokratiet under nr. 5 stillede ændringsforslag.
 SF bemærker følgende:
 Principielt er SF ikke meget for, at der  

 gennemføres særlove for beskatningen af enkelte  

 erhvervsområder.
Men SF må også erkende, at inden for  

 skibsfarten er konkurrencen global, og det er muligt at udnytte  

 skattereglerne globalt.
Vil Danmark bevare et rederierhverv, må vi  

 acceptere gennemførelsen af en tonnageskat, ligesom DIS-systemet er  

 gennemført.
SF kan derfor i princippet tilslutte sig et forslag om  

 tonnageskat.
Men en betingelse for at støtte en sådan  

 tonnageskat er imidlertid, at SF bliver forsikret om, at skattefordelene kun  

 kommer de egentlige rederier til gode, samt at de kun gælder  

 fremtiden.
 SF vil derfor ikke være med til en ordning, der  

 hjælper rederier, der tidligere har foretaget store skattemæssige  

 afskrivninger og derfor har store udskudte skattebyrder, til at slippe fri  

 for disse udskudte skatter.
 SF vil desuden ikke være med til, at ordningen  

 udnyttes således, at det er udenforstående investorer, der ved at  

 stå formelt for ejerskabet af skibe gennem kommanditselskaber og  

 lignende udnytter de gunstige afskrivningsregler på skibe, nu da de  

 tonnagebeskattede rederier jo ikke selv har interesse i skattemæssige  

 afskrivninger.
 Formålet med etablering af en tonnageskattelov er at  

 samle skattebegunstigelserne i denne lov, og det må derfor sikres, at  

 ikke andre udnytter samspillet mellem de almindelige skatteregler, herunder  

 gunstige afskrivningsregler, og tonnageskatteordningen for rederierne,  

 således at der reelt bliver tale om, at selve rederidriften sker under  

 tonnageskatteordningen, men ejerskabet af skibene sker uden for  

 tonnageordningen med mulighed for fradrag for skattemæssige  

 afskrivninger hos de formelle ejere af skibene.
 SF mener, at lovforslaget i sin udformning indeholder en  

 række huller, der vil kunne udnyttes på denne måde.
SF har derfor stillet en række  

 ændringsforslag.
Deres vedtagelse vil sikre, at skattefordelene  

 indkapsles til de rederier, der vælger at bruge selve  

 tonnageskatteordningen.
 SF s stillingtagen til selve lovforslaget må derfor  

 afhænge af, i hvilket omfang SF s ændringsforslag vedtages.
 Regeringen har ikke vist tilbøjelighed til at  

 imødekomme fremsatte indvendinger mod udformningen.
 SF må derfor understrege, at en fortsat udvikling af  

 rederierhvervet kræver stabile skatteregler, og det er derfor ikke  

 hensigtsmæssigt med vedtagelse af regler, der indeholder åbenbare  

 smuthuller, idet disse må forventes at blive lukket i takt med, at der  

 i Folketinget opstår flertal for at sikre en økonomisk  

 adfærd og administration af skattebegunstigende ordninger.
Et fjerde mindretal i udvalget (RV) indstiller  

 lovforslaget til vedtagelse med det af skatteministeren stillede  

 ændringsforslag.
Mindretallet vil stemme hverken for eller imod de  

 øvrige ændringsforslag.
Et femte mindretal i udvalget (EL) indstiller  

 lovforslaget til forkastelse ved 3. behandling.
EL vil stemme for de  

 af SF og det af Socialdemokratiet under nr. 4 stillede ændringsforslag.  

 Hvis det af SF under nr. 6 stillede ændringsforslag forkastes ved 2.  

 behandling, vil EL stemme for det af Socialdemokratiet under nr. 5 stillede  

 ændringsforslag.
 Enhedslisten bemærker følgende  

 vedrørende L 92 og L 93:
Disse lovforslag vil forære skibsrederne i dette  

 land 100 mio. kr. år efter år fremover.
Regeringen  

 påstår ganske vist, at indførelsen af en  

 tonnageskatteordning ikke nødvendigvis i sig selv vil indebære  

 en væsentlig lavere faktisk skattebetaling for rederierne.
Netop derfor  

 er det bemærkelsesværdigt, at regeringen har valgt en model, som  

 faktisk giver rederne en væsentlig lavere beskatning.
Det er ikke,  

 fordi det går dårligt for de danske rederier, for ifølge  

 bemærkningerne til lovforslaget steg redernes fragtindtægter i  

 2000. Den danske handelsflåde er den største nogen sinde, og i  

 2001 havde den en rekordomsætning på mere end 100 mia. kr.
Det er  

 heller ikke, fordi rederne bliver flået med de nuværende  

 skatteregler.
Ifølge bemærkningerne til lovforslaget har de  

 gennem de sidste 10 år i gennemsnit betalt 125 mio. kr. i skat pr.  

 år.
I 2001 vil de højst komme op på at betale 170 mio. kr.  

 Set i det perspektiv er en lettelse på 100 mio. kr. ikke at kimse ad.  

 Det er et skattestop, der vil noget, og der er derfor ikke noget at sige til,  

 at Knud Pontoppidan, direktør i A.P.
Møller, den 25. januar i  

 Jyllands-Posten roser regeringens handlekraft i denne her sag.
Når det  

 gælder om at forkæle vennerne og dem, der finansierer de  

 borgerlige partiers valgkamp, så sidder pengene dejlig løst hos  

 regeringen.
Når det gælder om at skaffe penge til de  

 allerfattigste, som regeringen ellers lovede det i valgkampen, så  

 kniber det noget mere.
Regeringen undskylder sig med, at den er nødt  

 til at indføre tonnageskat, fordi man har eller vil indføre  

 denne skat i andre EU-lande.
Det er også rigtigt, at  

 Europa-Kommissionen har anbefalet at indføre tonnageskat for at  

 hjælpe den europæiske rederikapital, men der er stadig væk  

 en række europæiske lande, der endnu ikke har fulgt EU's  

 anbefalinger.
Ved at vedtage tonnageskat lægger vi et massivt pres  

 på de øvrige EU-lande for at få dem til at gå samme  

 vej.
Der findes kun én vinder i denne her proces.
Det er de store  

 europæiske rederier anført af A.P.
Møller.
Et sjette mindretal i udvalget (KRF) indstiller  

 lovforslaget til vedtagelse med de under nr. 1-5 stillede  

 ændringsforslag.
Mindretallet vil stemme imod det under nr. 6 stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (SF), tiltrådt af et mindretal (S,  

 EL og KRF):
Til § 1 1) I det under nr. 2 foreslåede § 5 B, stk.  

 2, udgår 2. pkt.
[Mulighed for at afskive med 20 pct. i  

 anskaffelsesår udgår] Ny paragraf 2) Efter § 1 indsættes som ny paragraf:
» I lov om indkomstbeskatning af aktieselskaber m.v., jf.  

 lovbekendtgørelse nr. 299 af 27. april 2000, som senest ændret  

 med § 2 i lov nr. 1033 af 17. december 2001, foretages følgende  

 ændring:
 1. I § 31, stk. 1, indsættes før sidste pkt.  

 som nyt punktum:
» [Sambeskatning med selskaber, der ikke er  

 tonnagebeskattet, udelukkes] Til § 2 Af	skatteministeren, tiltrådt af et flertal (V, S,  

 DF, KF, RV og KRF):
 3) Stk. 1 affattes således:
»Stk. 1. Loven træder i kraft dagen efter  

 bekendtgørelsen i Lovtidende.« [Ændret angivelse af  

 ikrafttrædelsestidspunkt] Af	et mindretal (S), tiltrådt af et mindretal (SF,  

 EL og KRF):
 4) I stk. 2 affattes 1. pkt. således:
» [Ændret virkningstidspunkt] Af	et mindretal (S), tiltrådt af et mindretal  

 (KRF):
 5) I stk. 3 indsættes efter 1. pkt. som nye  

 punktummer:
»1. pkt. gælder ikke for skibe, der udlejes til rederier, som  

 beskattes efter tonnageskatteloven. 2. pkt. har virkning fra og med  

 indkomståret 2003.« [Værnsregel mod, at ejere kan afskrive med 25 pct.,  

 samtidig med at udlejede skibe undergives tonnagebeskatning] Af	et mindretal (SF), tiltrådt af et mindretal  

 (EL):
 6) Stk. 3-5 udgår.
[Overgangsbestemmelser udgår] Bemærkninger Til nr. 1 Når der er etableret en tonnageskatteordning, vil  

 det være urimeligt samtidig at give selskaber muligheder for at kunne  

 afskrive med 20 pct. i anskaffelsesåret for skibe, der ikke omfattes af  

 tonnageskatteordningen.
Til nr. 2 Når der etableres en særskilt beskatningsform  

 for rederiaktivitet i form af tonnageskatteloven, er det ikke  

 hensigtsmæssigt, at der sker sammenblanding med den almindelige form  

 for selskabsbeskatning i form af sambeskatning med selskaber, der ikke er  

 tonnagebeskattet.
 Hvis ændringsforslaget vedtages ved 2. behandling,  

 vil forslagsstillerne stille et teknisk konsekvensændringsforslag til  

 lovforslagets titel til 3. behandling.
Til nr. 3 Efter lovforslaget træder loven i kraft efter  

 skatteministerens bestemmelse.
Det er anført i bemærkningerne  

 til lovforslaget, at det er regeringens hensigt at sætte loven i kraft  

 sammen med tonnageskatteloven.
Denne udformning af  

 ikrafttrædelsesbestemmelsen i lovforslaget blev valgt, fordi det ikke  

 det ikke på forhånd var givet, at Europa-Kommissionens  

 godkendelse af tonnageskatteordningen kunne foreligge på det tidspunkt,  

 hvor loven bliver vedtaget.
 Da tonnageskatteordningen nu er godkendt af  

 Europa-Kommissionen, kan denne ikrafttrædelsesbestemmelse erstattes af  

 en bestemmelse om, at loven træder i kraft dagen efter  

 bekendtgørelsen i Lovtidende.
Til nr. 4 Forslagsstillerne til ændringsforslaget har i et  

 ændringsforslag til L 92 foreslået, at virkningstidspunktet for  

 tonnageskatteloven rykkes et år   dvs. frem til fra og med  

 indkomståret 2002. Som konsekvens heraf foreslås det at rykke  

 virkningstidspunktet for L 93 med hensyn til skibe, som undergives beskatning  

 efter tonnageskatteloven, tilsvarende.
Til nr. 5 Skatteministeren har under et samråd i  

 Skatteudvalget den 20. marts 2002, jf. talepapiret til samrådet (L 93  

 bilag 12), på et spørgsmål om, om formuleringen af § 5 B  

 ikke betyder, at der kan opstå konkrete situationer, hvor ejerne  

 fortsat afskriver med 25 pct., og at skibet samtidig er undergivet den  

 gunstige tonnagebeskatning, som forudsætter afskrivninger på 12  

 pct., bl.a. oplyst, at den situation vil kunne opstå, hvis et selskab,  

 som ikke selv driver rederivirksomhed, og som derfor ikke kan anvende  

 tonnageskatteordningen, har lejet et skib ud til et rederi, som det ikke er  

 koncernforbundet med, og lejemålet er indgået inden udgangen af  

 2002. I så fald er skibet omfattet af overgangsbestemmelsen i  

 lovforslagets § 2, stk. 3. Der er ikke efter lovforslaget noget til hinder  

 for, at et sådant skib udlejes til et tonnagebeskattet rederi.
Ændringsforslaget indebærer, at  

 overgangsbestemmelsen i § 2, stk. 3, ikke finder anvendelse på skibe,  

 som udlejes til rederier, der er omfattet af tonnageskatteordningen, så  

 der ikke kan opstå konkrete situationer, hvor ejerne fortsat afskriver  

 med 25 pct., og skibet samtidig er undergivet den gunstige tonnagebeskatning,  

 som forudsætter afskrivninger på 12 pct.
Det foreslås, at  

 den foreslåede ændring først får virkning fra og med  

 indkomståret 2003 for at undgå, at der kan opstå  

 spørgsmål om eventuel tilbagevirkende kraft.
Til nr. 6 De foreslåede bestemmelser i § 2, stk. 3, betyder,  

 at skattepligtige, der ikke selv driver rederivirksomheder, men som ejer  

 skibe, der udlejes til rederier omfattet af tonnageskatteordningen, fortsat  

 kan afskrive på skibenes saldoværdi med 25 pct., hvis skibet er  

 udlejet til en uafhængig udlejer inden 31. december 2002.
 Tilsvarende giver lovforslaget i § 2, stk. 4, mulighed for  

 forskudsafskrivning for personer, der deltager i partrederier og  

 kommanditselskaber, der udlejer skibe på bareboatcharter.
 Endeligt giver lovforslaget i § 2, stk. 5, forhøjet  

 mulighed for saldoafskrivning på 20 pct. i anskaffelsesåret for  

 selskaber, der anskaffer skibe, der udlejes til rederier omfattet af  

 tonnageskatteloven.
 Derved opstår store muligheder for, at det er  

 skatteydere uden for rederierhvervet, det får gavn af  

 tonnageskatteordningen, idet de udnytter de store skattemæssige  

 afskrivningsmuligheder og udlejer deres skib til rederier, der benytter  

 tonnageskatteordningen og således ikke har brug for store  

 skattemæssige afskrivninger.
Formålet med at etablere en tonnageskattelov  

 må være at samle beskatningen af rederier under denne lovs  

 rammer.
Det er derfor forkert samtidig at give ikkerederier gunstige  

 afskrivningsmuligheder, med hvilke de kan eliminere beskatning af anden  

 indkomst.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 93 Bilagsnr.
Titel 1 Henvendelse af 25/2-02 fra Danmarks Rederiforening 2 Spm. 1 om en parallelopstilling af lovforslaget sammenholdt med det  

 lovudkast, som blev sendt i høring, til skatteministeren Spm. 2, om ændringerne i det fremsatte lovforslag i forhold til det  

 lovudkast, som blev sendt i høring, er skærpelser, lempelser  

 eller af teknisk karakter, til skatteministeren 3 Meddelelse om tidsplan for udvalgets behandling af lovforslaget indtil  

 videre 4 Spm. 3, om kommanditselskaber, partrederier og interessentskaber, hvor  

 deltagerne er personer, vil være omfattet af loven, til  

 skatteministeren Spm. 4 om baggrunden for overgangsregler i § 2, stk. 3, til  

 skatteministeren Spm. 5 om overgangsregler for skibe, som senest 31/12-02 er udlejet til en  

 uafhængig lejer, jf. § 2, stk. 3, til skatteministeren Spm. 6 om teknisk bistand til ændringsforslag om ændring af §  

 2, stk. 3, til skatteministeren 5 Svar på spm. 1 om en parallelopstilling af lovforslaget sammenholdt  

 med det lovudkast, som blev sendt i høring, fra skatteministeren Svar på spm. 2, om ændringerne i det fremsatte lovforslag i  

 forhold til det lovudkast, som blev sendt i høring, er  

 skærpelser, lempelser eller af teknisk karakter, fra skatteministeren 6 Meddelelse om, at skatteministerens kommentar til henvendelsen af 25/2-02  

 fra Danmarks Rederiforening alene er omdelt på L 92, jf.
L 92   bilag 9 7 Svar på spm. 3, om kommanditselskaber, partrederier og  

 interessentskaber, hvor deltagerne er personer, vil være omfattet af  

 loven, fra skatteministeren Svar på spm. 4 om baggrunden for overgangsregler i § 2, stk. 3, fra  

 skatteministeren Svar på spm. 5 om overgangsregler for skibe, som senest 31/12-02 er  

 udlejet til en uafhængig lejer, jf. § 2, stk. 3, fra skatteministeren Svar på spm. 6 om teknisk bistand til ændringsforslag om  

 ændring af § 2, stk. 3, fra skatteministeren 8 Samrådsspm.
A om ikrafttrædelsesbestemmelser m.v., til  

 skatteministeren 9 Spm. 7 om oversendelse af talepapir brugt ved samrådet den 20/3-02,  

 til skatteministeren 10 Meddelelse om tidspunkt for betænkningsafgivelse og frist for  

 spørgsmål m.v.
