 Til samtlige amtsskatteinspektorater, direktoratet for Københavns  

 skattevæsen og Frederiksberg skattedirektorat.
 Amtsskatteinspektoraterne samt Københavns og Frederiksberg skatteråd  

 anmodes herved om inden for deres respektive området fremtidig at afgøre  

 ansøgninger om fradrag for merudgifter i forbindelse med udlændinges  

 midlertidige ophold her i landet.
 Fradraget indrømmes udlændinge efter ansøgning, når de pågældende af deres  

 udenlandske arbejdsgiver udstationeres her i landet.
 Fradraget vil ikke kunne indrømmes, hvis den pågældendes  

 ansættelsesforhold hos den udenlandske arbejdsgiver påbegyndes her i landet.
 Ansøgninger om fradrag for personer, der er hidkaldt her til landet for at  

 forrette tjeneste hos en herværende arbejdsgiver, skal forelægges for  

 statsskattedirektoratet.
 Det er uden betydning for afgørelsen af ansøgningen, hvilken opgave den  

 pågældende skal løse her i landet, idet dog fradrag ikke vil kunne indrømmes  

 personer, der af deres udenlandske arbejdsgiver er sendt her til landet med  

 henblik på uddannelse.
Fradraget kan kun indrømmes, når det må antages, at opholdets varighed  

 ikke vil komme til at overstige 3 år.
Hvis opholdet varer mere end 3 år, skal  

 fradraget tilbagekaldes.
Dette må tilkendegives ansøgeren sammen med  

 meddelelsen om, at fradraget indrømmes.
 Amtsskatteinspektoraterne m.v. anmoes om at påse, at ændring finder sted,  

 såfremt opholdet ikke afbrydes inden udløbet af 3 år.
Når betingelserne for fradragets indrømmelse er til stede, indrømmes der  

 et fradrag på 8.000 kr. årligt med tillæg af 5 % af bruttolønnen incl. alle  

 tillæg.
Fradraget kan ikke overstige 25 % af den således opgjorte bruttoløn.
 Fradraget kan kun indrømmes for en periode af 2 år fra skattepligtens  

 indtræden.
I forbindelse med anmodning om fradrag må der foreligge en erklæring fra  

 den pågældendes udenlandske arbejdsgiver om, at ansøgeren er udsendt her til  

 landet for en periode af ikke over 3 års varighed.
Der skal tillige foreligge  

 oplysning om ansættelsestidspunktet hos den udenlandske arbejdsgiver.
 Fradraget kan ikke indrømmes ved siden af det i kildeskattelovens § 24,  

 fastsatte lønmodtagerfradrag, fradrag for udgift til dobbelt husførlse eller  

 merudgifter til ophold og fortæring.
 Til orientering vedlægges det af statsskattedirektoratet anvendte  

 paradigma til underretning af ansøgere om fradragets indrømmelse.
 Københavns og Frederiksberg skatteråd bemyndiges til at foretage de  

 fornødne ændringer af ansættelserne.
 Tvivlsspørgsmål i forbindelse med praktiseringen af cirkulæret forelægges  

 for statsskattedirektoratet.
Hans Westerberg /H.P.
Zimmermann.
