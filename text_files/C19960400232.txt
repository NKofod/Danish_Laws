 Efter boligstøttelovens § 39 a skal kommunalbestyrelsen fra 1. januar 1996  

 straks give meddelelse til Hypotekbanken, såfremt kommunen bliver anmodet om  

 at frafalde panteretten uden fuld dækning for et ydet boligydelseslån eller  

 ejendommen bliver begæret sat på tvangsauktion.
 Sagen oversendes til:
HYPOTEKBANKEN Landgreven 4 1301 København K Att.: Boligkontoret Tlf.: 33 92 80 00 Kommunalbestyrelsen anmodes om ved oversendelse af sagen at medsende  

 følgende materiale og oplysninger:
 - Kopi af relevante skrivelser m.m. i sagen.
 - Restgældsoplysning.
 - Kopi af låneaftalen/gældsbrevet.
- Kopi af skadesløsbrev/ejerpantebrev, der ligger til sikkerhed for lånet - En aktuel tingbogsattest for den pantsatte ejendom.
 - Ved tvangsauktion - den modtagne salgsopstilling.
 - Kommunens eventuelle bemærkninger til sagen, herunder om  

 prisfastsættelse af ejendommen samt om debitors forhold i øvrigt.
 Har Hypotekbanken efterfølgende brug for sagens originale dokumenter, vil  

 disse blive rekvireret i tiltransporteret stand.
 Kommunalbestyrelsen vil blive holdt løbende orienteret i sagen.
 I tvivlstilfælde er kommunen velkommen til at tage telefonisk kontakt til  

 Hypotekbankens Boligkontor.
--------------------------------------------------------------------- Boligstyrelsens meddelelser om individuel boligstøtte udsendes til  

 samtlige kommuners boligstøttekontorer, til samtlige sociale ankenævn og til  

 Kommunedata I/S.
