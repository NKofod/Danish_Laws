Resumé Efter et inspektionsbeøg i Arresthuset i Silkeborg (ARH) udtalte  

 ombudsmanden bl.a., at arresthuset, der er opført i 1922, som helhed bar præg  

 af, at der ikke var foretaget moderniseringer eller renoveringer i de senere  

 år  

 - også på trods af, at den umiddelbare vedligeholdelsestilstand (bortset fra  

 visse af cellerne) syntes god, især i henseende til maling m.v.
 Ombudsmanden fandt det utilfredsstillende, at der ikke var adgang  

 til et dagligt bad, og henstillede til Direktoratet for Kriminalforsorgen  

 (DFK), at de nødvendige foranstaltninger i så henseende blev truffet.
Ombudsmanden fandt det endvidere ikke tilfredsstillende, at der  

 kun fandtes ét besøgsværelse, og at dette rum var det eneste rum til alle  

 former for samtaler m.v.
Ombudsmanden ville tage spørgsmålet om indretning af  

 et yderligere rum til forsvarer- og forsorgssamtaler og lægeundersøgelser op  

 under et møde med DFK.
 Ombudsmanden fandt ikke overvågningsforholdene i detentionen  

 fuldt tilfredsstillende og ville drøfte mulige løsninger på dette problem -  

 og  

 dets tilsvarende forekomst i andre detentioner - med Justitsministeriet. (J.  

 nr. 1990-1518-615).
 Inspektionsbesøg i arresthuset og detentionen i Silkeborg.
 Efter et inspektionsbesøg den 7. november 1990 i Arresthuset i  

 Silkeborg skrev jeg den 3. januar 1991 således til Justitsministeriet,  

 Direktoratet for Kriminalforsorgen:
 "Den 7. november 1990 aflagde jeg inspektionsbesøg i  

 Arresthuset i Silkeborg.
 Under besøget havde jeg drøftelser med arrestinspektøren og  

 arrestforvareren.
 Besøget giver mig anledning til følgende bemærkninger:
Arresthuset er opført i 1922 og bygget sammen med  

 politistationen og retsbygningen.
Der er ikke foretaget moderniseringer eller  

 renoveringer i de senere år, hvilket arresthuset som helhed bærer præg af -  

 også på trods af, at den umiddelbare vedligeholdelsestilstand (bortset fra  

 visse af cellerne) synes god, især i henseende til maling m.v.
Cellerne Arresthuset har 16 celler, 8 på hver etage.
Cellerne er fordelt  

 således, at der på hver etage er 6 almindelige enkeltceller på ca.  

 8 m², 1 lidt større enkeltcelle  

 (ca.  

 10 m²  

 )  

 og 1 tremandscelle (ca.  

 22 m²  

 ).
 I cellerne er der standardudstyr, men ingen særskilt udsmykning  

 (dette er overladt til de indsatte selv).
 Jeg så de 3 typer af celler; de virkede noget nedslidte.
På grund af overbelægning (især i 1989) har dobbeltbelægning på  

 enkeltcellerne ikke kunnet undgås.
Dette (samt indsættelse i  

 tremandscellerne)  

 sker kun med indvilligelse fra de pågældende.
Ingen af cellerne kan anvendes som egentlig sikringscelle.
Hvis  

 anbringelse i sikringscelle er nødvendig, sendes den pågældende til Århus  

 Arresthus.
 Øvrige rum m.v.
På hver af de to etager findes et lille toilet.
Baderum findes  

 derimod kun i stueetagen.
Dette medfører, at de indsatte kun kan tilbydes bad  

 to gange ugentligt.
 En af de indsatte klagede til mig over, at der ikke er mulighed  

 for et dagligt bad.
Det er efter min opfattelse - under nutidens forhold - utilfredsstillende,  

 at der ikke er adgang til et dagligt bad.
Jeg henstiller til Direktoratet for  

 Kriminalforsorgen, at de nødvendige foranstaltninger i så henseende træffes,  

 eventuelt i form af indretning af et baderum på 1. sal.
Jeg  

 udbeder mig underretning om, hvad der sker i  

 anledning af min henstilling.
 Der findes ingen særskilte arbejdsrum.
Der findes ingen særskilte fællesrum.
Fællesskabet foregår i  

 cellerne.
Der findes ét besøgsværelse; besøg finder sted dagligt kl.  

 13-16. Selve indretningen og udstyret af det eksisterende besøgsværelse giver  

 ikke anledning til bemærkninger.
Det forekommer imidlertid ikke  

 tilfredsstillende, at dette rum er det eneste rum til alle former for  

 samtaler  

 m.v.
Forsorgs- og forsvarersamtaler må således normalt foregå i cellerne.
Det  

 samme gælder i vidt omfang lægeundersøgelser, idet særlige undersøgelser  

 efter  

 omstændighederne må foregå i et gammelt, nedlagt lægeværelse.
 Jeg vil tage spørgsmålet om indretning af et yderligere rum til  

 de nævnte funktioner op under et møde med Direktoratet for Kriminalforsorgen.
 Der gives 2 daglige gårdture a ½ times varighed i tre tråddækkede  

 gårde.
 Den daglige forplejning kommer fra Århus Arresthus.  

 Køkkenforholdene i Silkeborg Arresthus giver mig ikke anledning til  

 bemærkninger.
 Beskæftigelse,  

 undervisning og betjening m.v.
1 indsat er beskæftiget som gangmand.
De øvrige tilbydes i  

 videst muligt omfang arbejde med samling af el-stik m.m.
Der er dog ikke  

 tilstrækkelige arbejdstilbud.
Der tilbydes undervisning ved en udefra kommende lærer, især i  

 dansk og regning.
Undervisningen foregår normalt 1 gang ugentligt.
Hvis der  

 er  

 behov for mere intensiv undervisning af enkelte indsatte (og motivationen hos  

 den pågældende er til stede), imødekommes dette så vidt muligt.
Det lokale bibliotek udskifter jævnligt den deponerede samling  

 og leverer særskilt bestilte bøger.
Endvidere har de indsatte adgang til to  

 aviser samt diverse tidsskrifter.
TV- og radioapparater kan medbringes eller  

 lejes af de indsatte; det samme gælder video.
 Der er 11 personer beskæftiget ved arresthuset: 1  

 arrestforvarer, 1 overvagtmester, 1 vagtmester og 8 fængselsoverbetjente.  

 Uden  

 for normal arbejdstid er arresthuset bemandet med 2 personer.
 Forsorgsarbejdet varetages af kriminalforsorgens afdeling i  

 Århus Nord (lokalkontoret i Silkeborg).
Der er fast lægekonsultation 1 gang om ugen.
Lægebetjeningen  

 foregår ved et lokalt lægehus.
Endvidere benyttes den almindelige lokale  

 vagtlægeordning.
 De indsattes medicin opbevares og udleveres efter påskrift,  

 indtil lægen har taget nærmere stilling.
Belægning Belægningsgraden var i 1989 over 100% (på grund af et enkelt  

 stort narko-sagskompleks). I 1990 vil belægningsgraden være over 95%. Den  

 høje  

 belægningsgrad skyldes bl.a., at arresthuset i realiteten også skal dække  

 Odder/Skanderborg-området.
Normalt udgøres belægget af omkring 2/3 arrestanter og 1/3  

 afsonere.
I almindelighed drejer det sig om afsoning af straffe på 30-60  

 dage,  

 maksimalt 4 måneder.
Efter det oplyste skulle ventetiden for arrestanter være  

 2-3 måneder mellem endelig dom i byretten og overførsel til statsfængsel.
I  

 ankesager skulle ventetiden kunne gå op til 6-8 måneder.
Navnlig hvor der er  

 tale om overførsel til åben anstalt, forekommer det ikke tilfredsstillende,  

 dersom en så relativt stor del af straffen afsones i arresthuset.
 Dette spørgsmål vil jeg generelt søge nærmere oplyst under et  

 møde med Direktoratet for Kriminalforsorgen.
Bemærkninger vedrørende  

 Moderniseringsplan 1978 Ingen af de i moderniseringsplanen fremsatte forslag er blevet  

 gennemført.
En nyere moderniseringsplan har efter det oplyste verseret i  

 henved 4 år uden at blive (helt eller delvis) ført ud i livet.
Den pågældende  

 plan indeholder bl.a. forslag om et ekstra baderum (jvf. ovenfor) og et nyt  

 besøgsrum (jvf. ovenfor).
Detentionsforhold Detentionen findes på politigården (i det samme kompleks som  

 arresthuset). Jeg besigtigede de 2 celler i kælderetagen, der er  

 forskriftsmæssigt  

 indrettet.
I cellerne er undgået alle fremspring m.v., der vil kunne benyttes  

 til selvskade.
Toiletter findes på den samme etage.
Hver celle er beregnet til 2 personer, men undertiden må flere  

 indsættes.
Overvågningen foregår via et samtaleanlæg til vagthavendes plads.  

 Den tilstedeværende vagthavende oplyste, at der kan opstå vanskelige  

 situationer, hvor han på grund af forhold i detentionscellerne må vælge  

 mellem  

 at forlade sin plads eller vente, til en patrulje kan kaldes hjem.
 Ikke mindst i lyset af den jævnlige dobbeltbelægning (og  

 undertiden overbelægning) forekommer overvågningsforholdene ikke fuldt  

 tilfredsstillende.
 Jeg vil drøfte mulige løsninger på dette problem - samt dets tilsvarende  

 forekomst i andre detentioner - med Justitsministeriet.
Samtaler med indsatte Tre indsatte fremsatte ønske om samtale.
1) En indsat oplyste, at han havde tilbragt i alt 14 måneder i  

 tre arresthuse og nu forventede at blive overført til Statsfængslet i  

 Møgelkær.
Statsadvokaten i Viborg skulle den 28. juni 1989 have givet afslag  

 på  

 samtykke til overførsel efter retsplejelovens § 777.
 Jeg oplyste den indsatte om, at jeg generelt ville tage spørgsmålet  

 om de lange ventetider til afsoning op over for direktoratet.
2) En anden indsat havde siddet i varetægt i mere end 4 måneder  

 og afventede nu en ankesag.
Han klagede over, at der kun er adgang til bad 2  

 gange om ugen, og ønskede (i det mindste) varmt vand i cellerne.
 Jeg oplyste den indsatte om, at jeg ville henstille til Direktoratet  

 for Kriminalforsorgen at træffe de nødvendige foranstaltninger.
 Endvidere klagede den indsatte over, at han kun havde mulighed  

 for samvær med sin datter på 8½ måned 1 time om ugen; han ønskede ledsaget  

 udgang med henblik på længerevarende samvær med datteren.
 Jeg anførte, at jeg ikke ville kunne hjælpe ham i denne sag, og  

 rådede ham til at spørge sin forsvarer om muligheden for at iværksætte en  

 eventuel overførsel efter retsplejelovens § 777.
3) En tredje indsat afsonede 60 dages fængsel.
Hun klagede over,  

 at hun ikke var blevet anbragt på fængselsafdelingen Amstrup, hvortil hun  

 oprindelig var blevet henvist, men hvor hun udeblev - efter hendes eget  

 udsagn  

 af undskyldelige grunde (sygdom). Da hun skulle løslades i løbet af ganske  

 kort  

 tid, fremsatte hun ikke en egentlig klage.
