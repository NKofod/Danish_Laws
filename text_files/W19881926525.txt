M's uddannelsesydelse efter arbejdsløshedslovgivningen ophørte den 9.  

 august 1987, hvorefter han ophørte med uddannelsen og overgik til  

 arbejdsløshedsdagpenge.
Bruttoydelsen i forbindelse hermed var uændret, men  

 nettoindtægten faldt betydeligt, fordi M havde opbrugt sit skattemæssige  

 frikort, hvorefter arbejdsløshedsdagpengene blev beskattet med 50 %.
 Ankestyrelsen gav det sociale udvalg medhold i, at ansøgerens skift  

 fra arbejdsløshed med uddannelsesydelse til arbejdsløshed med  

 arbejdsløshedsdagpenge uden ændring i den økonomiske bruttoydelse ikke kunne  

 betragtes som en social begivenhed i bistandslovens forstand.
 Ankestyrelsen gav tillige det sociale udvalg medhold i, at det i  

 almindelighed må falde uden for formålet med bistandslovens  

 kontanthjælpsregler at modvirke indtægtsnedgange, der alene skyldes ændringer  

 i beregningsgrundlaget på grund af skattetekniske forhold.
 Styrelsen fandt ikke, at der i denne sag var grundlag for at modvirke  

 indtægtsnedgangen ved kontanthjælp.
 Ankestyrelsen ophævede derfor amtsankenævnets pålæg til det sociale  

 udvalg om ydelse af kontanthjælp efter bistandslovens § 37 fra tidspunktet  

 for ansøgerens uddannelsesophør den 9. august 1987 til hans påbegyndelse af  

 lønnet beskæftigelse i jobtilbud.
Ansøgeren skulle dog ikke tilbagebetale den hjælp, han havde modtaget  

 i henhold til amtsankenævnets afgørelse.
Hjælp, der eventuelt måtte blive  

 ydet senere, ville kunne ydes med tilbagebetalingspligt efter bistandslovens  

 § 26, stk. 1, nr. 1.
 REDEGØRELSE FOR SAGEN:
 M, der var gift og havde 4 børn under 18 år i hjemmet, havde på et  

 tidspunkt med hjælp efter bistandslovens § 42 uddannet sig til teknisk  

 tegner.
I efteråret 1986 begyndte M på en uddannelse til ingeniør, hvortil han  

 modtog uddannelsesydelse fra sin arbejdsløshedskasse.
I begyndelsen af 1987  

 fik han udfærdiget skattemæssigt frikort.
Den 23. april 1987 søgte han  

 kommunen om hjælp efter bistandslovens § 42 til færdiggørelse af sin  

 uddannelse til ingeniør, idet uddannelsesstøtten fra arbejdsløshedskassen  

 ville ophøre den 9. august 1987. Det sociale udvalg meddelte afslag, da man  

 ikke mente, at uddannelsen ville forbedre M's erhvervsmuligheder.
Da uddannelsesydelsen ophørte, afbrød M uddannelsen og overgik til  

 almindelige arbejdsløshedsdagpenge.
Bruttoydelsen ændredes ikke herved, men  

 da frikortet samtidig var opbrugt, blev der trukket 50 % i skat af  

 arbejdsløshedsdagpengene.
 I september 1987 søgte M om supplerende kontanthjælp.
 Det sociale udvalg meddelte afslag med den begrundelse, at der ikke var  

 indtrådt en social begivenhed, der berettigede til supplerende hjælp efter  

 bistandsloven, fordi ansøgeren havde valgt at anvende frikort i den første  

 del af året.
M klagede til amtsankenævnet og henviste til, at han fik udarbejdet sit  

 frikort i forventning om, at han fra sommerferien 1987 ville oppebære  

 uddannelseshjælp i henhold til bistandsloven.
Videre anførte han, at han var  

 blevet fejlinformeret om sine rettigheder og fremtidsmuligheder i  

 A-kassesystemet, herunder om muligheder for atter at få jobtilbud, samt  

 størrelsen af de ydelser, han i forskellige situationer ville kunne oppebære.  

 Han mente derfor, at han var i god tro, da han fik ændret sit skattekort til  

 frikort i starten af året.
 AFGØRELSEN, DER KLAGES OVER:
 Amtsankenævnet fandt, at M som arbejdsløs var omfattet af bistandslovens  

 regler om kontanthjælp i § 37 fra tidspunktet for uddannelsesophør den 9.  

 august 1987 til påbegyndelse af lønnet beskæftigelse i et jobtilbud, og  

 pålagde det sociale udvalg at yde hjælp efter bistandslovens § 37.
 KLAGEN TIL ANKESTYRELSEN:
Afgørelsen blev anket af det sociale udvalg, som bl.a. begrundede sin  

 klage med, at skift fra arbejdsløshed med uddannelsesydelse til arbejdsløshed  

 med arbejdsløshedsdagpenge uden ændring i den økonomiske bruttoydelse ikke  

 kunne betragtes som en social begivenhed.
Udvalget anførte tillige bl.a., at  

 det i almindelighed må falde uden for formålet med bistandslovens  

 kontanthjælpsregler at modvirke indtægtsnedgang, der alene skyldes ændringer  

 i beregningsgrundlaget i medfør af skattelovgivningen.
 SUPPLERENDE OPLYSNINGER EFTER ANKEN:
 På forespørgsel fra det sociale udvalg udtalte Socialministeriet generelt  

 vejledende, at der efter ministeriets opfattelse ikke var tale om en social  

 begivenhed i bistandslovens forstand, når en person overgik fra  

 uddannelsesydelse til arbejdsløshedsdagpenge med beløbsmæssigt lige store  

 ydelser, men at det i øvrigt måtte bero på en konkret vurdering af  

 omstændighederne i forbindelse med ophøret af uddannelsesperioden, om der  

 kunne siges at foreligge en social begivenhed.
 LOVGRUNDLAG:
 Bistandslovens § 37 og § 38.
 ANKESTYRELSENS AFGØRELSE:
 Ankestyrelsen giver det sociale udvalg medhold i, at ansøgerens fra  

 arbejdsløshed med uddannelsesydelse til arbejdsløshed med  

 arbejdsløshedsdagpenge uden ændring i den økonomiske bruttoydelse ikke kan  

 betragtes som en social begivenhed i bistandslovens forstand.
Ankestyrelsen giver tillige det sociale udvalg medhold i, at det i  

 almindelighed må falde uden for formålet med bistandslovens  

 kontanthjælpsregler at modvirke indtægtsnedgange, der alene skyldes ændringer  

 i beregningsgrundlaget på grund af skattetekniske forhold.
Styrelsen finder  

 ikke, at der i denne sag er grundlag for at modvirke indtægtsnedgangen ved  

 kontanthjælp.
 Ankestyrelsen ophæver derfor amtsankenævnets pålæg til det sociale udvalg  

 om ydelse af kontanthjælp efter bistandslovens § 37 fra tidspunktet for M's  

 uddannelsesophør den 9. august 1987 til hans påbegyndelse af lønnet  

 beskæftigelse i jobtilbud.
M skal dog ikke tilbagebetale den hjælp, han har modtaget i henhold til  

 amtsankenævnets afgørelse.
Hjælp, der eventuelt måtte blive ydet senere, kan  

 ydes med tilbagebetalingspligt efter bistandslovens § 26, stk. 1, nr. 1.
