Bekendtgørelse om den teoretiske del af  

 uddannelsen til  

 registreret revisor I medfør af § 2, stk. 1, og stk. 2, nr. 4, og  

 § 11, stk. 2, i lov om universiteter m.fl. (universitetsloven), jf.  

 lovbekendtgørelse nr. 1177 af 22. december 1999, og § 8,  

 stk. 1, i lov om handelshøjskoler og  

 handelshøjskoleafdelinger, jf. lovbekendtgørelse nr. 864 af 27.  

 september 1996, fastsættes:
Kapitel 1 Uddannelsens formål og struktur § 1. Formålet med uddannelsen er at give den  

 studerende den nødvendige teoretiske viden om de forhold, der er  

 relevante for udøvelsen af den lovpligtige revision af de i art. 1,  

 stk. 1, i direktiv 84/253/EØF omhandlede dokumenter.
Uddannelsen  

 omfatter den teoretiske del af uddannelsen til registreret revisor.
§ 2. Uddannelsen har et omfang, der svarer til  

 mindst 70 og højst 85 ECTS-point.
Et års heltidsstudier svarer  

 til 60 ECTS-point.
 Stk. 2. Uddannelsen skal være afsluttet senest 3 ½  

 år efter, at den studerende er begyndt på uddannelsen.  

 Institutionen kan, hvor der foreligger usædvanlige forhold, dispensere  

 herfra.
 Stk. 3. Uddannelsen udbydes af de handelshøjskoler og  

 universiteter, der udbyder revisorkandidatuddannelsen.
Kapitel 2 Adgang § 3. Følgende uddannelser giver  

 adgang til at blive optaget på den teoretiske del af uddannelsen til  

 registreret revisor:
 1)	Den erhvervsøkonomiske bacheloruddannelse (HA).
 2)	Den økonomiske kandidatuddannelse.
 3)	Den erhvervsøkonomiske diplomuddannelse (HD) med speciale i  

 regnskab, i økonomistyring eller i finansiering.
 § 4. Institutionen kan optage ansøgere, der  

 ikke opfylder betingelserne i § 3, men som ud fra en konkret vurdering  

 skønnes at have uddannelsesmæssige forudsætninger, der kan  

 sidestilles hermed.
 Stk. 2. Tilladelsen kan betinges af, at ansøgeren  

 består én eller flere supplerende prøver.
Kapitel 3 Uddannelsens indhold § 5. Uddannelsen omfatter efter regler fastsat i  

 studieordningen, jf. § 9:
 1)	De obligatoriske fag på revisorkandidatuddannelsen, svarende  

 mindst til 60 ECTS-point og højst 75 ECTS-point.
 2)	En skriftlig afhandling svarende til 10 ECTS-point.
 § 6. Uddannelsen omfatter følgende  

 fag:
 1)	Revision og regnskab, svarende til mindst 30 ECTS-point:
 a)	Økonomiinformationssystemer.
 b)	Revisionsteori.
 c)	Revisionsprincipper og revisionsmetoder.
 d)	Revisionserklæringer.
 e)	Revisionsret, revisionsregulering og revisionsteknik.
 f)	Årsregnskabsteori.
 g)	Årsregnskabsregulering.
 2)	Skatte- og erhvervsret, svarende til mindst 25 ECTS-point:
 a)	Direkte skatter, herunder indkomstskatteret.
 b)	Indirekte skatter, herunder merværdiafgift og grønne  

 afgifter.
 c)	Skatteprocessen.
 d)	Selskabsret.
 e)	Finansierings- og insolvensret.
Stk. 2. Den skriftlige afhandling består af en  

 større selvstændig opgave af revisionsfaglig relevans, der skal  

 dokumentere den studerendes færdigheder i at anvende videnskabelige  

 teorier og metoder.
Emnet for afhandlingen skal godkendes af  

 institutionen.
 § 7. I uddannelsen indgår i det omfang, det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
 Stk. 2. Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesser  

 for og evne til aktiv medvirken i et moderne demokratisk samfund.
Kapitel 4 Eksamen m.v.
 § 8. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet og Ministeriet for Videnskab,  

 Teknologi og Udvikling (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
 Stk. 2. Ved alle prøver skal den studerende have  

 opnået karakteren 6 eller derover.
 Stk. 3. Afhandlingen og mindst ½ af de obligatoriske fags  

 ECTS-point skal dokumenteres ved eksterne prøver.
 Stk. 4. Hvis en studerende for anden eller tredje gang  

 ønsker at indlevere en afhandling, jf. § 6, stk. 2, kan  

 institutionen bestemme, at den studerende skal vælge et nyt emne.
Kapitel 5 Studieordning § 9. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde:
 1)	Regler om adgangskrav jf. § 3 og § 4.
 2)	De enkelte fag, jf. § 6:
a)	mål, b)	indhold, c)	omfang angivet i ECTS-point, d)	undervisnings- og arbejdsformer, e)	tidsmæssig placering og f)	forudsætninger for deltagelse.
 3)	Udarbejdelse af skriftlige opgaver, herunder afhandling, jf.  

 § 6.
 4)	Merit, jf. § 11 og 12.
 5)	Overgangsordninger, jf. § 15, stk. 4.
 Stk. 3. For de regler i denne bekendtgørelse, der  

 svarer til reglerne i bekendtgørelse om revisorkandidatuddannelsen,  

 skal studieordningens regler svare til de regler, der er fastsat i  

 institutionens studieordning for revisorkandidatuddannelsen.
 Stk. 4. Ud over regler fastsat i henhold til denne  

 bekendtgørelse indeholder studieordningen regler, fastsat i henhold  

 til eksamensbekendtgørelsen.
 Stk. 5. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 10. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelser fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 11. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved de andre institutioner, der udbyder  

 uddannelsen.
 § 12. Beståede uddannelseselementer  

 fra en anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 13. Ministeriet for Videnskab, Teknologi og  

 Udvikling kan tillade fravigelse af denne bekendtgørelse som led i  

 forsøg.
Samtidig fastsætter ministeriet forsøgets  

 varighed og rapporteringsformen.
 Stk. 2. Ministeriet for Videnskab, Teknologi og Udvikling  

 træffer afgørelse om at dispensere fra denne  

 bekendtgørelse, når det er begrundet i usædvanlige  

 forhold, bortset fra de tilfælde, der er nævnt i § 4 og  

 § 12.
§ 14. Institutionens afgørelse i henhold  

 til denne bekendtgørelse kan indbringes for Ministeriet for Videnskab,  

 Teknologi og Udvikling, når klagen vedrører retlige  

 spørgsmål.
Klagen indgives til institutionen, der afgiver en  

 udtalelse, som klageren skal have lejlighed til at kommentere inden for en  

 frist på mindst 1 uge.
Institutionen sender klagen til ministeriet  

 vedlagt udtalelsen og klagerens eventuelle kommentarer hertil.
 Stk. 2. Fristen for indgivelse af klage efter stk. 1 er 2  

 uger fra den dag, afgørelsen er meddelt klageren.
Kapitel 7 Ikrafttræden og overgangsregler § 15. Bekendtgørelsen træder i kraft  

 den 16. november 2002 og har virkning for studerende, der er påbegyndt  

 uddannelsen 1. september 2002 eller senere.
 Stk. 2. Bekendtgørelse nr. 300 af 20. maj 1998 om den  

 teoretiske del af uddannelsen til registreret revisor ophæves, jf. dog  

 stk. 3 og 4.
 Stk. 3. Studerende, der er begyndt på uddannelsen til  

 registreret revisor før den 1. september 2002, kan  

 færdiggøre uddannelsen efter reglerne i bekendtgørelse  

 nr. 300 af 20. maj 1998. Institutionen fastsætter, hvornår der  

 sidste gang afholdes prøver efter den nævnte  

 bekendtgørelse.
 Stk. 4. Institutionen fastsætter nærmere  

 overgangsregler for studerende, der i medfør af stk. 3 har ret  

 til at færdiggøre uddannelsen efter de hidtidige regler, men som  

 ønsker at færdiggøre uddannelsen efter reglerne i  

 nærværende bekendtgørelse.
