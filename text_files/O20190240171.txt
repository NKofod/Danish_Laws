Opfølgning til 2019-24. Nævns afslag på aktindsigt i procesdokumenter til Justitsministeriets førelse af sag ved et internationalt klageorgan.
Dato 11. september 2019 Udlændingenævnet orienterede mig senere om, at nævnet på baggrund af min udtalelse havde besluttet at genoptage sagen og meddele advokaten aktindsigt i korrespondancen i anonymiseret form, navnlig henset til at FNs Menneskerettighedskomité havde afsluttet sin behandling af klagesagen, og sagen således ikke længere var verserende ved komitéen.
Da advokatens klienter ikke var part i klagesagen ved komitéen, havde nævnet foretaget en anonymisering af navne, initialer og konkrete datoer for sagsindlæg og afgørelser, således at de i sagen omtalte personer ikke ville kunne identificeres, jf. offentlighedslovens § 30, nr. 1.
 Herefter meddelte jeg nævnet, at jeg ikke foretog mig mere i sagen.
