 I medfør af §§ 1, 220 og 260, stk. 2, i lov nr. 630 af 23. december 1980  

 om forsikringsvirksomhed, som ændret ved lov nr. 239 af 27. maj 1981,  

 fastsættes:
Indledende bestemmelser § 1.  Bestemmelserne i denne bekendtgørelse finder  

 anvendelse på sådan virksomhed inden for De europæiske Fællesskaber (EF), som  

 omhandles i §§ 2 og 4-7, og som omfattes af forsikringsklasserne 4, 5, 6, 7,  

 8, 9, 11, 12, 13 og 16, jfr. § 8, stk. 1, i bekendtgørelse nr. 455 af 10.  

 september 1981. Bestemmelserne finder dog ikke anvendelse for de af  

 forsikringsklasse 13 omfattede risici, som vedrører skader af nuklear  

 oprindelse eller som skyldes brug af medicin.
 § 2.  De risici, der er omfattet af bekendtgørelsen,  

 er sådanne, der kun kan dækkes ved deltagelse af flere forsikringsgivere, og  

 hvor:
 Stk. 2.  De i stk. 1, nr. 2 anførte beløbsgrænser skal  

 være opfyldt ved coassuranceaftalens indgåelse.
§ 3.  Den modværdi i danske kroner, der skal anvendes  

 for en Europæisk Regningsenhed (ERE) i § 2 og § 10, stk. 1, litra c, er  

 modværdien på den sidste dag i oktober måned.
Den modværdi, som skal anvendes  

 ved omregningen af de i § 2 nævnte beløb, gælder for coassuranceaftaler, der  

 afsluttes i tidsrummet fra 1. december samme år til 30. november det følgende  

 år.
Den modværdi, som skal anvendes ved omregningen af det i § 10, stk. 1,  

 litra c) nævnte beløb, gælder for regnskabsår, der afsluttes 31. december  

 samme år eller senere.
 Stk. 2.  Forsikringstilsynet udsender hvert år inden  

 udgangen af november måned meddelelse om den pr. 31. oktober fastsatte  

 modværdi i danske kroner af de i § 2 og § 10, stk. 1, litra c nævnte beløb.
 § 4.  Risikoen, jfr. § 1, skal ved en enkelt kontrakt  

 med en samlet præmie og for samme tidsrum dækkes af flere forsikringsgivere,  

 som ikke hæfter solidarisk, og af hvilke en er den ledende forsikringsgiver.
 Stk. 2.  Ved en forsikringsgiver forstås i denne  

 bekendtgørelse et forsikringsselskab med vedtægtsmæssigt hjemsted i et  

 EF-medlemsland inklusive dets forretningsafdelinger i andre medlemslande.
 Stk. 3.  Ethvert forsikringsselskab skal for at kunne  

 deltage i EF-coassurancevirksomhed have koncession til at udøve virksomhed  

 indenfor de i § 1 nævnte forsikringsklasser udstedt af  

 forsikringstilsynsmyndigheden i den medlemsstat, hvori selskabet har sit  

 vedtægtsmæssige hjemsted.
 Stk. 4.  Såfremt et forsikringsselskab skal kunne  

 deltage i EF-coassurancevirksomhed igennem en forretningsafdeling i en anden  

 medlemsstat, skal denne forretningsafdeling ligeledes have koncession som  

 nævnt i stk. 3, udstedt af forsikringstilsynsmyndigheden i den medlemsstat,  

 hvor forretningsafdelingen er etableret.
§ 5.  De i § 1 omhandlede risici skal være beliggende  

 inden for EF.
Den medlemsstat, hvor risikoen er beliggende, anses for at  

 være:
 § 6.  Mindst en af coassurandørerne, som gennem sit  

 hovedsæde eller en forretningsafdeling deltager i aftalen, skal være  

 etableret i en anden medlemsstat end den, hvori den ledende forsikringsgiver  

 er etableret.
 § 7.  Den ledende forsikringsgiver skal være etableret  

 her i landet for så vidt angår afdækning af risici, der i overensstemmelse  

 med de i § 5 fastsatte kriterier må anses som danske risici.
 Stk. 2.  Den ledende forsikringsgiver skal fastsætte  

 forsikringsbetingelser, tariffer og mindstebeløb for erstatningsreserverne  

 samt forestå opgørelse af skader.
 § 8.  Selskaber med vedtægtsmæssigt hjemsted her i  

 landet samt her i landet registrerede forretningsafdelinger af selskaber med  

 vedtægtsmæssigt hjemsted i et andet EF-land kan, når de optræder som ledende  

 forsikringsgivere i henhold til denne bekendtgørelse, formidle deltagelse i  

 tegning af forsikring som coassurandører hos forsikringsselskaber, der ikke  

 er registreret her i landet, men som har vedtægtsmæssigt hjemsted i et andet  

 EF-land.
 § 9.  Her i landet registrerede forretningsafdelinger  

 af forsikringsselskaber med vedtægtsmæssigt hjemsted uden for EF kan ikke i  

 medfør af bestemmelserne i denne bekendtgørelse deltage som coassurandører i  

 dækning af risici, der ikke er beliggende her i landet.
 § 10.  Gensidige forsikringsselskaber, der opfylder  

 betingelserne i stk. 2, kan ikke i medfør af bestemmelserne i denne  

 bekendtgørelse deltage som coassurandører i dækning af risici, der ikke er  

 beliggende her i landet, jfr. artikel 3 i Rådsdirektiv nr. 73/ 239/ EØF.
 Stk. 2.  De i stk. 1 omhandlede selskaber er enten:
 eller:
 § 11.  De i §§ 9 og 10 nævnte forsikringsselskaber kan  

 ikke være ledende forsikringsgivere, for så vidt angår dækning af danske  

 risici, der omfattes af denne bekendtgørelse, jfr. §§ 1, 2 og 4-7.
Bestemmelser vedrørende her i landet  

 hjemmehørende § 12.  Her i landet hjemmehørende  

 forsikringsselskaber, der har koncession til en eller flere af de i § 1  

 nævnte forsikringsklasser, og hvis koncession ikke er begrænset til  

 virksomhed her i landet, kan indenfor deres koncession deltage i dækning af  

 risici, der ikke er beliggende her i landet.
 § 13.  Selskabet skal være i besiddelse af midler, som  

 er tilstrækkelige til at modsvare selskabets forpligtelser hidrørende fra de  

 forsikringer, der er tegnede som EF-coassurancevirksomhed.
Stk. 2.  Ved beregningen af tekniske reserver skal  

 anvendes samme regler som for selskabets øvrige virksomhed.
Dog skal  

 erstatningsreserven være mindst lige så stor som den reserve, som er fastsat  

 af den ledende forsikringsgiver i henhold til de regler eller praksis i den  

 medlemsstat, hvori denne er etableret.
 Stk. 3.  Aktiverne til dækning af de i stk. 2 og 3  

 nævnte forpligtelser skal anbringes enten her i landet eller i den  

 medlemsstat, hvori den ledende forsikringsgiver er etableret.
 § 14.  De i § 148 i lov om forsikringsvirksomhed  

 omhandlede indberetninger skal tillige indeholde oplysninger om selskabets  

 EF-coassurancevirksomhed, i den form forsikringstilsynet foreskriver.  

 Bestemmelserne i §§ 118-150 og 179-191 i lov om forsikringsvirksomhed finder  

 tilsvarende anvendelse.
 Stk. 2.  Forsikringstilsynet kan kræve de yderligere  

 oplysninger, som i hvert enkelt tilfælde måtte findes fornødne til bedømmelse  

 af regnskabet og selskabets virksomhed.
 § 15.  De i § 14, stk. 1, omhandlede indberetninger  

 skal være ledsaget af en beregning af de tekniske reserver for den under  

 selskabet hørende forsikringsbestand for EF-coassurancevirksomhed.  

 Bestemmelserne i §§ 118-150 og 179-191 i lov om forsikringsvirksomhed finder  

 tilsvarende anvendelse.
 § 16.  Den virksomhed, et her i landet hjemmehørende  

 forsikringsselskab i medfør af denne bekendtgørelse driver i udlandet,  

 omfattes i øvrigt af bestemmelserne i § 12 i industriministeriets  

 bekendtgørelse om solvensmargen og kapitalgrundlag for en  

 forsikringsvirksomhed, der ikke omfatter livsforsikring.
 § 17.  Selskaber, der ønsker en udvidelse af  

 koncessionen til andre forsikringsklasser, dele af forsikringsklasser, eller  

 et udvidet geografisk område med henblik på at kunne deltage i  

 EF-coassurancevirksomhed, skal til forsikringstilsynet indsende ansøgning om  

 ændring af koncessionen.
 Stk. 2.  Ansøgning om ændring af koncession skal  

 indeholde oplysning om den virksomhed, som selskabet agter at drive med  

 angivelse af forsikringsklasser, jfr. § 1. Bestemmelserne i § 6 i  

 industriministeriets bekendtgørelse om solvensmargen og kapitalgrundlag for  

 en forsikringsvirksomhed, der ikke omfatter livsforsikring og § 5 i  

 industriministeriets bekendtgørelse om koncession til forsikringsvirksomhed,  

 der ikke omfatter livsforsikring, finder tilsvarende anvendelse.
Bestemmelser vedrørende udenlandske  

 forsikringsselskaber, som er § 18.  Et udenlandsk selskab med vedtægtsmæssigt  

 hjemsted inden for De europæiske Fællesskaber, der i henhold til § 211 i lov  

 om forsikringsvirksomhed har tilladelse (koncession) til at drive direkte  

 skadesforsikringsvirksomhed her i landet, kan af forsikringstilsynet få  

 tilladelse (koncession) til tillige at udøve EF-coassurancevirksomhed  

 indenfor de i § 1 nævnte forsikringsklasser.
§ 19.  Et udenlandsk selskab, der ønsker at drive  

 EF-coassurancevirksomhed gennem herværende forretningsafdeling, skal indsende  

 ansøgning om koncession eller ændring af koncession og samtidig hermed  

 anmeldelse til forsikringsregisteret.
Ansøgning om koncession skal indeholde  

 oplysning om den virksomhed, som det udenlandske selskab agter at drive med  

 angivelse af forsikringsklasser, jfr. § 1.
 Stk. 2.  Ansøgning om koncession og anmeldelse til  

 forsikringsregisteret skal være ledsaget af:
Stk. 3.  Det udenlandske selskabs ansøgning om  

 koncession skal endvidere være vedlagt en driftsplan.
Bestemmelserne i §§ 13  

 og 14 i industriministeriets bekendtgørelse om solvensmargen og  

 kapitalgrundlag for en forsikringsvirksomhed, der ikke omfatter  

 livsforsikring, finder tilsvarende anvendelse.
Stk. 4.  Ansøgning om ændring af det udenlandske  

 selskabs koncession skal være ledsaget af de i stk. 1 nævnte oplysninger og  

 de i stk. 2 nævnte bilag, for så vidt der er sket ændringer i de forhold,  

 hvorom der tidligere er givet oplysninger.
Der skal endvidere indsendes en  

 driftsplan i det omfang, som dette kræves i henhold til § 15 i  

 industriministeriets bekendtgørelse om solvensmargen og kapitalgrundlag for  

 en forsikringsvirksomhed, der ikke omfatter livsforsikring.
 § 20.  Et udenlandsk selskab, der deltager som  

 coassurandør i en coassuranceaftale, der vedrører dækning af risici, der ikke  

 er beliggende her i landet, er underkastet dansk ret og danske domstoles  

 afgørelse, for så vidt angår coassuranceaftaler, medmindre andet gyldigt er  

 aftalt eller er en følge af bestemmelserne i lov om rettens pleje.
 § 21.  Intet udenlandsk selskab må påbegynde  

 EF-coassurancevirksomhed før koncession hertil er udstedt, og registrering er  

 sket.
Stk. 2.  Tegnes der uanset bestemmelsen i stk. 1,  

 forsikring, forinden registrering af forretningsafdelingen har fundet sted,  

 hæfter de, der på det udenlandske selskabs vegne har tegnet forsikringen, en  

 for alle og alle for en for de af aftalen flydende forpligtelser.
Når det  

 udenlandske selskab i løbet af fire uger efter registreringen anerkender  

 forpligtelserne, bortfalder de pågældendes hæftelse, forudsat at  

 forsikringstagerens sikkerhed ikke derved i væsentlig grad forringes.
 Stk. 3.  Forsikring, der måtte være tegnet, uanset  

 bestemmelserne i stk. 1, er ikke bindende for forsikringstageren.
§ 22.  Udenlandske selskaber, som driver  

 EF-coassurancevirksomhed, skal i selskabets benævnelse, på breve, policer,  

 tryksager og i henvendelser til almenheden på tydelig måde angive selskabets  

 navn, hjemland og egenskab af aktieselskab, gensidigt selskab eller lignende  

 samt forretningsafdelingens hjemsted (hovedkontor), at forretningsafdelingen  

 er indført i det danske forsikringsregister og det registreringsnummer,  

 hvorunder den er indført.
Træder det udenlandske selskab i likvidation, skal  

 dette angives i betegnelsen.
Anføres selskabskapitalens størrelse på disse  

 dokumenter, skal såvel den tegnede som den indbetalte selskabskapital  

 anføres.
 Stk. 2.  Det er de af stk. 1 omfattede udenlandske  

 selskaber forbudt selv eller ved deres agenter og personale at betegne sig  

 som kontrolleret af den danske stat.
 § 23.  Det udenlandske selskab skal være i besiddelse  

 af midler, som er tilstrækkelige til at modsvare selskabets forpligtelser  

 hidrørende fra de forsikringer, der er tegnede som EF-coassurancevirksomhed.
 Stk. 2.  Ved beregningen af tekniske reserver skal  

 anvendes samme regler som for her i landet hjemmehørende selskaber.
 Stk. 3.  Dog skal erstatningsreserven være mindst lige  

 så stor som den reserve, som er fastsat af den ledende forsikringsgiver i  

 henhold til de regler eller praksis i den medlemsstat, hvori denne er  

 etableret.
 Stk. 4.  Aktiverne til dækning af de i stk. 2 og 3  

 nævnte forpligtelser skal anbringes enten her i landet, eller i den  

 medlemsstat, hvori den ledende forsikringsgiver er etableret.
§ 24.  Den i § 221, stk. 1, i lov om  

 forsikringsvirksomhed omhandlede indberetning skal tillige indeholde  

 oplysninger om selskabets EF-coassurancevirksomhed, i den form  

 forsikringstilsynet foreskriver.
Bestemmelserne i §§ 118-150 og 179-191 i lov  

 om forsikringsvirksomhed finder tilsvarende anvendelse.
 Stk. 2.  Forsikringstilsynet kan kræve de yderligere  

 oplysninger, som i hvert enkelt tilfælde måtte findes fornødne til bedømmelse  

 af regnskabet og selskabets virksomhed.
§ 25.  Den i § 24, stk. 1, omhandlede indberetning  

 skal være ledsaget af en beregning af de tekniske reserver for den under  

 forretningsafdelingen hørende forsikringsbestand for  

 EF-coassurancevirksomhed.
Bestemmelserne i §§ 118-150 og 179-191, jfr. § 224,  

 stk. 1, i lov om forsikringsvirksomhed finder tilsvarende anvendelse.
 Stk. 2.  Beregningen af de tekniske reserver skal være  

 ledsaget af en opstilling over de aktiver, som er bestemt til dækning af de  

 tekniske reserver.
 § 26.  Bestemmelserne i lov om forsikringsvirksomhed  

 §§ 226-228 finder i øvrigt tilsvarende anvendelse på den af selskabet udøvede  

 EF-coassurancevirksomhed, dog kan selskabets bestand af forsikringer  

 vedrørende dækning af udenlandske risici overdrages til et selskab, der ikke  

 er etableret her i landet.
Bestemmelser om tekniske reserver og  

 kongruens § 27.  De i §§ 7, 13, 15, 23 og 25 omhandlede tekniske  

 reserver skal være dækket af kongruente aktiver.
Ved kongruente aktiver  

 forstås, at forpligtelser, der kan kræves opfyldt i en bestemt valuta,  

 afdækkes ved aktiver der lyder på, eller som kan realiseres i denne samme  

 valuta.
 Stk. 2.  Forsikringstilsynet kan fastsætte nærmere  

 retningslinjer for beregning af tekniske reserver og for anbringelse af  

 selskabets midler i aktiver til dækning heraf (kongruens).
Overgangsbestemmelser § 28.  For et udenlandsk selskab med vedtægtsmæssigt  

 hjemsted inden for EF, og som den 30. maj 1980 havde koncession til at drive  

 direkte forsikringsvirksomhed her i landet gennem en herværende  

 forretningsafdeling, og som ønsker at drive EF-coassurancevirksomhed, skal  

 generalagenten til forsikringstilsynet indsende dokumentation for, at  

 fuldmagten omfatter den ansøgte udvidelse af virksomheden, samt efter  

 forsikringstilsynets forlangende, et solvenscertifikat udstedt af hjemlandets  

 tilsynsmyndighed.
 Stk. 2.  Ønsker det udenlandske selskab med henblik på  

 at kunne drive EF-coassurancevirksomhed en udvidelse af koncessionen til  

 andre forsikringsklasser eller dele af forsikringsklasser, finder § 19  

 anvendelse.
Straffebestemmelser § 29.  Overtrædelse af §§ 4, stk. 3, 7, 9, 10, 13, 21,  

 22, 23 og 27 straffes med bøde.
 § 30.  Er overtrædelse som nævnt i § 29 begået af et  

 aktieselskab, et anpartsselskab, et gensidigt selskab, eller lign., kan der  

 pålægges selskabet som sådant bødeansvar for overtrædelse af bekendtgørelsens  

 bestemmelser.
Ikrafttræden § 31.  Bekendtgørelsen træder i kraft den 1. oktober  

 1981.
