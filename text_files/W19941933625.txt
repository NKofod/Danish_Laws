 Revisor  

 spurgte, om selskabet i forbindelse med salg af virksomheden ved opgørelsen  

 af  

 fortjeneste på goodwill efter ligningslovens § 16 E kan anvende den  

 goodwillværdi, der ved omdannelsen blev anvendt ved beregningen af aktiernes  

 skattemæssige værdi (aktiernes anskaffelsessum), jf. lov om skattefri  

 virksomhedsomdannelse § 4, stk. 2.
Virksomhedsomdannelse og goodwill - Skattefri virksomhedsomdannelse og goodwill Referencer: LL § 16 E og VOL §§ 4, 6 Hertil oplyste Told- og Skattestyrelsen, at den  

 anskaffelsessum, der skal anvendes ved opgørelsen af fortjeneste på goodwill  

 efter ligningslovens § 16 E, er det beløb, som den personlige ejer har  

 erhvervet goodwillen til, idet selskabet succederer i ejerens anskaffelsessum  

 efter lov om skattefri virksomhedsomdannelse § 6. Da goodwill i det konkrete  

 tilfælde er oparbejdet, er den oprindelige ejers og dermed selskabets  

 anskaffelsessum for goodwill nul kr.
 Ved beregning af aktiernes skattemæssige værdi  

 (aktiernes anskaffelsessum) på tidspunktet for omdannelsen anvendes  

 aktivernes  

 og passivernes handelsværdi minus evt. skattepligtig fortjeneste ved  

 sædvanligt  

 salg på omdannelsesdatoen, jf. lov om skattefri virksomhedsomdannelse § 4,  

 stk.  

 2 og 3.
 Den anskaffelsessum, der anvendes ved opgørelsen  

 af fortjenesten ved selskabets senere salg af aktivet, er således som oftest  

 forskellig fra den værdi, hvormed aktivet medregnes ved opgørelsen af den  

 skattemæssige anskaffelsessum for aktierne, når en virksomhed omdannes efter  

 loven om skattefri virksomhedsomdannelse.
 Revisor spurgte endvidere, om den skattepligtige  

 fortjeneste, der kommer til fradrag i handelsværdi en for goodwill, ved  

 beregning af aktiernes anskaffelsesum ved omdannelse efter den 19/5 1993 er  

 den  

 faktisk opgjorte aktuelle fortjeneste på omdannelsestidspunktet.
 Hertil oplyste Told- og Skattestyrelsen, at den  

 skattepligtige fortjeneste på aktiver og passiver, der skal fradrages ved  

 opgørelsen af den skattemæssige værdi (anskaffelsessummen) for aktierne på  

 omdannelsesdatoen, opgøres efter de regler, der gælder for de enkelte aktiver  

 og passiver på omdannelsesdatoen, jf. lov om skattefri virksomhedsomdannelse  

 §  

 3, stk. 1. Omdannes en personligt ejet virksomhed til et selskab efter lov om  

 skattefri virksomhedsomdannelse, mens overgangsreglerne vedrørende goodwill i  

 §  

 8, stk. 4, i lov nr. 428 af 25/6 1993 er i kraft, skal disse regler således  

 anvendes ved beregningen af den skattepligtige fortjeneste, som indgår i  

 opgørelsen af den skattemæssige værdi af goodwill.
Omdannes en virksomhed eksempelvis pr. 1/1 1994,  

 udgør den skattepligtige fortjeneste på goodwill 50 pct. af den fortjeneste,  

 der ville være opnået ved sædvanligt salg af virksomheden.
Den skattemæssige  

 værdi af goodwill på omdannelsesdatoen opgøres som handelsværdien minus denne  

 skattepligtige fortjeneste.
Told- og Skattestyrelsen tilføjede, at  

 besvarelsen alene var vejledende, idet de stillede spørgsmål henhører under de kommunale ligningsmyndigheders  

 kompetence, hvis afgørelse kan påklages i sædvanlig instansfølge.
