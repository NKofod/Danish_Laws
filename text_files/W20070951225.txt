 Pressenævnets  

 begrundelse og afgørelse:
Klager  

 er af Pressenævnet blevet opfordret til nærmere at redegøre for de  

 inhabilitet-indsigelser, som er fremsat over for to nævnsmedlemmers  

 deltagelse  

 i sagens behandling.
Denne opfordring har klager ikke efterkommet, ej heller  

 ved mail af 18. juni 2007. Nævnet afviser på dette grundlag at tage stilling  

 til indsigelserne.
 Efter § 14, stk. 1 i bekendtgørelse nr. 86  

 af 9. februar 1998 om forretningsordenen for Pressenævnet træffer de  

 medlemmer,  

 der har afgjort en sag, også afgørelse vedrørende spørgsmål om eventuel  

 genoptagelse af sagen.
Pressenævnet vil kunne genoptage  

 behandlingen af en sag, hvis der fremkommer nye oplysninger af betydning for  

 sagens afgørelse.
Da [K] ikke er fremkommet med sådanne nye oplysninger,  

 finder  

 Nævnet ikke grundlag for at genoptage sagen.
Pressenævnets  

 kendelse i sag 2007-6-533 Den ansvarshavende redaktør  

 af [K] har bl.a. ved e-mails af 3. og 18. juni 2007 anmodet om genoptagelse  

 af  

 Pressenævnets sag nr. 2007-6-486, [K1] og [K2] mod Nyhedsavisen, som nævnet  

 traf afgørelse i den 23. maj 2007.
 I kendelsen hed det:
Pressenævnet bemærker  

 indledningsvis, at der ikke foreligger en fuldmagt, for så vidt angår [A],  

 hvorfor klagerne ikke kan indgive klage på hans vegne eller vedrørende hans  

 mulige  

 deltagelse i Østervraa-gruppen.
Denne del af klagen afvises derfor.
 Pressenævnet træffer  

 afgørelse i sager om, hvorvidt god presseskik er tilsidesat i henhold til  

 medieansvarsloven  

 § 34. Spørgsmålet om, hvorvidt udsagnene er injurierende, henhører under  

 domstolene  

 og ligger uden for nævnets kompetence.
Pressenævnet finder, at  

 udsagnene fupforfattere, svindlere og  

 historieforfalskere er henholdsvis  

 Nyhedsavisens og andre forfatteres vurderinger på baggrund af bl.a.  

 oplysninger  

 om, at [K2] og [K1] anvender tvivlsomme kilder.
Nævnet udtaler ikke kritik  

 heraf.
Det følger af de vejledende  

 regler for god presseskik, at det er massemediernes opgave at bringe korrekt  

 og  

 hurtig information.
Så langt det er muligt, bør det kontrolleres, om de  

 oplysninger, der gives, er korrekte, jf. punkt A.1.
Pressenævnet lægger til  

 grund, at foreningen bag [K] har fået bevilliget de anførte beløb, og at [K2]  

 i  

 radioudsendelsen bekræftede, at bogen ville falde til jorden, hvis Helle  

 Scheel  

 Jacobsen ikke eksisterede, samt at [B] har sendt mails i navnet Helle Scheel  

 Jacobsen.
Pressenævnet finder herefter, at de påklagede oplysninger er  

 korrekte, og nævnet udtaler ikke sin kritik.
 Pressenævnet finder, at  

 Nyhedsavisen heller ikke i øvrigt har tilsidesat god presseskik.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningernes rigtighed er utvivlsom.
Pressenævnet finder, at de  

 påklagede udsagn er vurderinger eller korrekte oplysninger.
Pressenævnet  

 finder, at der derfor ikke er grundlag for at bringe et genmæle.
 Den ansvarshavende redaktør  

 af [K] har til støtte for anmodningen om genoptagelse bl.a. anført følgende:
Vi må protestere mod, at  

 Pressenævnet ikke i sin kendelse har anvendt Pkt.
A3 i  

 "Etikreglerne"  

 mod Nyhedsavisen, der nemt kunne have sendt os udtalelserne på skrift, da vi  

 har udtalt til Nyhedsavisen, at vi ikke pr. telefon kan eller vil udtale os,  

 da  

 enhver kan ringe op og sige, at man ringer fra Nyhedsavisen - og desuden  

 sikrer  

 vi os altid, at en evt. artikel citerer os korrekt.
 I øvrigt er det ukorrekt, at  

 undertegnede skulle have givet et 1-times interview med Nyhedsavisens  

 medarbejder, [C], som lyver, idet han kun spurgte, om han kunne få et  

 gratis anmeldereksemplar af vor bog "Den Sidste Aktion",  

 hvilket undertegnede først sagde nej til - men senere ringede tilbage og  

 sagde, at en bog ville blive sendt.
 Dagen efter at alle løgnene  

 var blevet offentliggjort i Nyhedsavisen, ringede [C] for at få en kommentar  

 -  

 hvilket jeg naturligvis nægtede i lyset af avisens uetiske og svinagtige  

 løgnehistorier, der overhovedet ikke byggede på nogle udtalelser fra vor  

 side - og derfor er [C]s og journalistisk redaktør [D]s  

 udtalelser til Pressenævnet løgn, ligeså meget løgn, som det avisen har  

 skrevet om os i sin avis.
 Vi må gøre opmærksom på, at  

 selvom løgne gentages, som det er sket i Nyhedsavisen, bliver de  

 ikke  

 pludselig til sandhed, som Hitlers propagandaminister Josef Goebbels sagde  

 under 2. Verdenskrig - og her tænkes specielt på, at Nyhedsavisen helt  

 udokumenteret har benyttet sig af disse løgne med beskyldningerne om os:  

 "Fupforfattere", "Svindlere" og  

 "Historieforfalskere" - og disse citater står for Nyhedsavisens  

 egen  

 mening og regning, og er ikke citater fra andre forfattere.
 Det er også en  

 grov løgn, at vi har fået bevilget de nævnte  

 "driftstilskudsbeløb" - og det er ikke korrekt,  

 at undertegnede  

 har bekræftet, at bogen ville falde til jorden, jfr. det indsendte  

 sladrebånd, hvorfra det klart fremgår, at det er indringeren/lytteren, der  

 udtaler dette.
 Det er derimod korrekt, at  

 undertegnede har sagt, at [B] har sendt e-mails i Helle Scheel Jacobsens navn  

 -  

 og at dette er kriminelt, da det drejer sig  

 om "identitetstyveri" og bedrageri mod os, der har  

 korresponderet med e-mail-korrespondance i god tro.
 Derudover er der ikke  

 - hverken hvad Nyhedsavisen eller hvad Pressenævnet angår - belæg  

 for  

 at udtale, at undertegnede skulle have bekræftet, at vor bog ville falde til  

 jorden, hvis Helle Scheel Jacobsen ikke fandtes.
Det var, som nævnt  

 ovenfor, lytteren, en John Hansen, der kom med disse udtalelser  

 - iflg.
Pressenævnets egne citater i dets kendelse.
 Lytteren siger: "Så  

 falder hele jeres bog til jorden".
 [K2]: "Ja, det er  

 rigtigt nok, men det kan man ikke" - underforstået at man ikke kan  

 bevise  

 eller har bevist, at Helle Scheel Jacobsen ikke var Helle Scheel  

 Jacobsen, som i øvrigt har givet sin erklæring til os, som er medsendt denne  

 klage.
 Men med hensyn til Helle  

 Scheel Jacobsen - så er hun ikke "hovedvidne" i vor 441-siders bog  

 -  

 så hvorfor skulle bogen "falde sammen" ??? - der er mange  

 andre  

 skriftlige vidner i bogen, se bilag.
 Med hensyn til [A] medsender  

 vi fuldmagt - og må på hans vegne klage over, at [B] er trængt ind i  

 hans  

 hus.
 De fotos, der ulovligt  

 er taget, kan endda ses i manipuleret form på [B]s svinske og  

 bagvaskende webside: www.pufedorf.dk samt på hans  

 "Internetrotte-debatside": www.dkdebat.dk - da vi ikke har  

 sendt ærekrænkende fotos ud af den sygdomsramte og 82-årige [A] med  

 langt  

 hår.
 Vi må kræve, at denne sag går  

 om, og vi må desuden betragte nævnsmedlemmerne Finn Rowold og Axel  

 Kierkegaard som inhabile overfor vore personer, som de er det i andre sager,  

 der involverer vore personer - idet man ikke kan være sikker på, at de er  

 neutrale - hvorfor de heller ikke kan være med i genoptagelsen af denne sag.
... Ved mail af 18. juni 2007  

 skriver [K]:
Vedr.  Sagsnr. 2007-6-0532, 0533, 0534 og 0535 - Deres brev af den  

 11.06.2007, modtaget lørdag den 16.06.2007 Vi ser ingen grund til at fremsende en kopi af denne udsendelse, da den  

 er mere end tre måneder gammel, og specielt da det skulle være soleklart for  

 enhver, at Axel Kierkegaard på grund af de ting, som blev afdækket i denne  

 udsendelse, ikke kan være habil overfor os - en omstændighed,  

 som han  

 selv burde have indset.
 Med hensyn til Finn Rowold, er det ligeså klart, at da de nævnte  

 kendelser med hensyn til [B] og [E] hænger sammen med vore afsløringer, som  

 er  

 blevet behandlet på en svinsk og groft uetisk måde af DR2.
 Derfor kan Finn Rowold ikke være med i behandlingen af en sådan sag i  

 Pressenævnet, idet studieværten [F] deltog i det komplot, som også DR var en  

 del af, hvor vore personer ikke blot blev svinet til og ærekrænket men  

 også blev udsat for et totalt udokumenteret 'karaktermord' for åben skærm.
 Finn Rowold, som vi intet har imod, burde selv have trukket sig, ligesom  

 det burde have været tilfældet med Axel Kirkegaard.
Generelt er vi i samtlige Pressenævnskendelser - der er truffet til  

 ære for Radio- og TV-Nævnet som har haft behov for at få krudt til at få os  

 lukket -  blevet bedømt efter en  

 forkert "paragraf" af  

 Pressenævnet, da dette nævn har benyttet Pkt.
A3 i de "Vejledende  

 Etiske Regler" i stedet for Pkt.
A1, som er det punkt, der må gælde  

 for "direkte udsendelser" i æteren.
 Vi er således blevet dømt ulovligt, og kendelserne skal derfor laves  

 om - hvorfor vi nu har overgivet sagen til vor advokat til  

 videre behandling.
 I forbindelse med dette kræver vi en komplet aktindsigt i de sidste  

 to års afgørelser og kendelser - samt korrespondance mellem os og  

 Pressenævnet samt mellem klagerne og Pressenævnet.
I øvrigt drejer de kendelser, der er gået os imod, ikke om grove  

 overtrædelser af de Vejledende Etikregler, som efter vor opfattelse  

 ikke er lovgyldige - og specielt ikke, da vi mener, vi er blevet dømt  

 uretfærdigt og ulovligt, fordi der er tale om en 'straffeekspedition' på  

 grund af udgivelsen af vor bog: "Den Sidste Aktion", som  

 bevisligt opklarer "Dobbeltmordet på Peter Bangs Vej" fra
  

 1948. I sagens behandling har  

 følgende nævnsmedlemmer deltaget: Axel Kierkegaard, Finn Rowold,  

 Lene  

 Sarup  

 og Marianne Druedahl.
 Pressenævnet udtaler:
Klager er af Pressenævnet blevet opfordret til nærmere at redegøre for  

 de inhabilitet-indsigelser, som er fremsat over for to nævnsmedlemmers  

 deltagelse i sagens behandling.
Denne opfordring har klager ikke efterkommet,  

 ej heller ved mail af 18. juni 2007. Nævnet afviser på dette grundlag at tage  

 stilling til indsigelserne.
 Efter § 14, stk. 1 i  

 bekendtgørelse nr. 86 af 9. februar 1998 om forretningsordenen for  

 Pressenævnet  

 træffer de medlemmer, der har afgjort en sag, også afgørelse vedrørende  

 spørgsmål om eventuel genoptagelse af sagen.
Pressenævnet vil kunne  

 genoptage behandlingen af en sag, hvis der fremkommer nye oplysninger af  

 betydning for sagens afgørelse.
Da [K] ikke er fremkommet med sådanne nye  

 oplysninger, finder Nævnet ikke grundlag for at genoptage sagen.
 Afgjort den 22. juni 2007.
