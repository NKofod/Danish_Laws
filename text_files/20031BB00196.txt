Fremsat den 23. april 2004 af Ole Sohn (SF), Aage  

 Frandsen (SF) og Lene Garsdal (SF) Forslag til folketingsbeslutning om øget lighed i alderdommen Folketinget pålægger regeringen inden udgangen af 2004 at  

 fremsætte de nødvendige lovforslag og foretage de nødvendige ændringer i  

 administrative forskrifter, som indebærer, at staten gradvis påbegynder  

 indbetaling til arbejdsmarkedspensionsordninger for de medborgere, der er  

 syge,  

 arbejdsløse, førtidspensionister, kontanthjælpsmodtagere, på barselorlov uden  

 løn m.v.
Målet skal være, at indbetalingerne får en sådan størrelse, at disse  

 grupper sikres opsparing til arbejdsmarkedspension på samme niveau som de  

 medborgere, der er i arbejde livet igennem, og som har en overenskomstmæssig  

 arbejdsmarkedspension.
Arbejdsgiverne skal bidrage væsentligt til  

 finansieringen.
Bemærkninger til forslaget Uligheden i alderdommen er stærkt voksende.
Med de nye  

 overenskomster, som er til afstemning for øjeblikket, stiger den typiske  

 overenskomstmæssige pensionsindbetaling for ansatte under LO-områdets  

 overenskomster fra 9 pct. af lønnen til 10,8 pct. af lønnen. 1/3 heraf  

 indbetales af lønmodtageren og 2/3 af arbejdsgiveren.
Dette sikrer, at folk i  

 arbejde får en bedre og mere tryg alderdom med større økonomisk råderum.
Mange mennesker har imidlertid haft så svære vilkår i deres  

 tilværelse, at de enten hele livet igennem eller i perioder ikke har haft  

 mulighed for at have et job.
Disse grupper får en meget fattig alderdom med  

 færre muligheder end andre, når de bliver folkepensionister som 65-årige.
Det  

 drejer sig blandt andet om følgende grupper:
  

 	  

    

 arbejdsløse,   

 	  

    

 psykisk eller fysisk  

 syge,   

 	  

    

 førtidspensionister,   

 	  

    

 kontanthjælpsmodtagere  

 og   

 	  

    

 kvinder/mænd på  

 barselorlov i de perioder, hvor de ikke får fuld løn.
 Mennesker i disse grupper rammes i dag af en tredobbelt  

 straf:
  

 	  

    

 De mangler job eller  

 er blevet syge af samfundsmæssige grunde,   

 	  

    

 de bliver i den  

 alder, hvor de normalt ville have haft løn fra et arbejde, spist af med en  

 væsentligt lavere indtægt fra samfundet i form af arbejdsløshedsdagpenge,  

 sygedagpenge, barseldagpenge eller kontanthjælp, og   

 	  

    

 de vil som  

 folkepensionister oven i købet få en mindre indtægt end andre, fordi der i en  

 årrække ikke eller måske slet ikke er blevet indbetalt på deres  

 arbejdsmarkedspension.
 For at undgå denne ulighed i alderdommen er det vigtigt at  

 få indført en solidarisk ordning, hvor staten indbetaler  

 arbejdsmarkedspension  

 for de nævnte grupper.
Skriftlig fremsættelse Ole Sohn  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om øget lighed i alderdommen.
(Beslutningsforslag nr.
B 196).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
