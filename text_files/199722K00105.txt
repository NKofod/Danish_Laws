Nr LSF 105 Forslag til Lov om ændring af forskellige afgiftslove Fremsat af skatteministeren (Ole Stavad) den 2. juni 1998 Vedtaget ved tredjebehandling den 26. juni 1998 Lov nr. 435 af 26/06/1998 (Ændring af kredittider m.v.) § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, som ændret ved § 1 i lov nr. 890 af 3. december 1997 og § 2 i lov  

 nr. 1098 af 29. december 1997, foretages følgende ændringer:
 1. I § 47, stk. 4, indsættes som 6. pkt. :
»Anmodning om fællesregistrering skal ske senest 1 måned, inden  

 fællesregistreringen ønskes iværksat.« 2. I § 47, stk. 5, indsættes efter 1. pkt.:
»Virksomheden registreres med kvartalet som afgiftsperiode efter §  

 57, stk. 3. Hvis virksomhedens forventede samlede afgiftspligtige leverancer  

 overstiger 20 mio. kr. årligt, registreres virksomheden dog med  

 kalendermåneden som afgiftsperiode efter § 57, stk. 2. Hvis de forventede  

 afgiftspligtige leverancer overstiger 20 mio. kr., skal virksomheden oplyse  

 dette ved anmeldelsen til registrering.« 3. I § 57, stk. 1, udgår »senest 1 måned og 10  

 dage«.
 4. § 57, stk. 2, affattes således:
»Stk. 2. For virksomheder, hvis samlede afgiftspligtige  

 leverancer overstiger 10 mio. kr. årligt, er afgiftsperioden kalendermåneden.  

 Virksomhedens angivelse efter stk. 1 skal foretages senest den 1. i den  

 tredje måned efter afgiftsperiodens udløb.« 5. I § 57 indsættes efter stk. 2 som nye stykker:
»Stk. 3. For virksomheder, hvis samlede afgiftspligtige  

 leverancer overstiger 1 mio. kr. årligt, men udgør højst 10 mio. kr. årligt,  

 er afgiftsperioden kvartalet.
Virksomhedens angivelse efter stk. 1 skal  

 foretages senest 1 måned og 10 dage efter afgiftsperiodens udløb.
Stk. 4. For virksomheder, hvis samlede afgiftspligtige leverancer  

 ikke overstiger 1 mio. kr. årligt, er afgiftsperioderne første og anden  

 halvdel af kalenderåret.
Virksomhedens angivelse efter stk. 1 skal foretages  

 senest den 1. i den tredje måned efter afgiftsperiodens udløb.
Stk. 5. Anvendelsen af kvartalet eller kalenderhalvåret som  

 afgiftsperioder efter stk. 3 og 4 er betinget af, at virksomheden ikke er  

 registreret efter § 47, stk. 3, 2. pkt.
Hvis virksomheden er registreret  

 efter denne bestemmelse, skal virksomheden anvende kalendermåneden som  

 afgiftsperiode efter stk. 2.
Stk. 6. Ændring af virksomhedens afgiftsperiode efter stk. 2, 3 og  

 4 sker på grundlag af virksomhedens afgiftspligtige leverancer i en  

 12-måneders periode, der omfatter anden halvdel af kalenderåret og første  

 halvdel af det følgende kalenderår. Ændringen har virkning fra og med den 1.  

 januar i året efter udløbet af denne periode.
Virksomhedens afgiftsperiode  

 kan kun forlænges, hvis virksomheden for afgiftsperioderne i hele den  

 12-måneders periode har angivet og indbetalt afgiften efter loven  

 rettidigt.« Stk. 3 og 4 bliver herefter stk. 7 og 8.
 6. § 57, s tk. 3, der bliver stk. 7, affattes  

 således:
»Stk. 7. Virksomheder, der efter stk. 3 anvender kvartalet  

 som afgiftsperiode, kan anmode de statslige told- og skattemyndigheder om at  

 anvende kalendermåneden efter stk. 2 som afgiftsperiode.
Virksomheder, der  

 efter stk. 4 anvender kalenderhalvåret som afgiftsperiode, kan anmode de  

 statslige told- og skattemyndigheder om at anvende kvartalet efter stk. 3  

 eller kalendermåneden efter stk. 2 som afgiftsperiode.« 7. § 57, stk. 4, der bliver stk. 8, affattes således:
»Stk. 8. Ændring af afgiftsperioden efter stk. 7 kan kun ske  

 med virkning fra 1. januar eller 1. juli, og anmodning herom skal fremsættes  

 senest 1 måned, før ændringen ønskes iværksat.
Virksomheder, der efter stk. 7  

 får ændret afgiftsperiode, kan ikke inden for de følgende 2 år anmode om at  

 anvende en anden afgiftsperiode.« 8. I § 59, stk. 1, ændres »1 måned efter  

 afgiftsperiodens udløb og skal indbetales senest 10 dage derefter« til:  

 »den 1. i den måned, hvor indbetaling af afgiften skal foretages.  

 Afgiften skal indbetales senest samtidig med angivelsesfristens udløb«.
 9. I § 62, stk. 1, ændres »med kvartalet eller  

 halvåret som afgiftsperiode skal uanset §§ 57 og 68« til: »skal  

 uanset § 57«.
 10. Kapitel 16 ophæves.
 11. I § 81, stk. 1, nr. 2, indsættes efter »§ 47, stk.  

 1, 1. pkt., stk. 2, 1. og 2. pkt., stk. 3, 1. pkt, eller stk. 5,»:  

 »1., 4. og 5. pkt.,» og indsættes efter »§ 57, stk. 1, 1.  

 pkt.,»: »stk. 2, 2. pkt., stk. 3, 2. pkt., eller stk. 4, 2.  

 pkt.«.
 12. I § 81, stk. 1, nr. 2 , ændres »§ 62, stk.  

 13« til: »§ 62, stk. 12«, og »§ 67, 2. pkt.,» udgår.
§ 2 I lov om fremskyndet tilbagebetaling af visse afgifter, jf.  

 lovbekendtgørelse nr. 568 af 20. juni 1994, som ændret senest ved § 2 i lov  

 nr. 890 af 3. december 1997, foretages følgende ændring:
 1. I § 1 ændres »§ 57, stk. 3, har fået tilladelse til  

 at anvende en kortere afgiftsperiode end kvartalet« til: »§ 57,  

 stk. 2, anvender kalendermåneden som afgiftsperiode, og som regelmæssigt får  

 udbetalt overskydende afgift efter merværdiafgiftslovens § 63«.
§ 3 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret senest ved § 8 i lov nr. 1107 af  

 29. december 1997, foretages følgende ændring:
 1. § 11, stk. 3, 1. pkt., affattes således:
»Afgiften af motorbrændstof, der udelukkende anvendes til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.« § 4 I lov om afgift af naturgas og bygas, jf. lovbekendtgørelse nr. 887 af 3.  

 oktober 1996, som ændret senest ved § 16 i lov nr. 1098 af 29. december 1997,  

 foretages følgende ændring:
 1. § 10, stk. 3, 1. pkt., affattes således:
»Afgiften af gas, der udelukkende anvendes som motorbrændstof til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.« § 5 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, som ændret senest ved § 20 i lov nr. 1098 af  

 29. december 1997, foretages følgende ændring:
 1. I § 9, stk. 2, 4. pkt., ændres »§ 66, stk. 1, i  

 merværdiafgiftsloven« til: »§ 11, stk. 3, 1. pkt., i lov om  

 energiafgift af mineralolieprodukter m.v.«.
§ 6 Stk. 1. Loven træder i kraft den 1. januar 1999, jf. dog stk. 2-7.
Stk. 2. Afgiftsperioderne i merværdiafgiftslovens § 57, stk. 2-4,  

 som affattet ved denne lovs § 1, nr. 4 og 5, har virkning for  

 afgiftsperioder, der påbegyndes fra og med den 1. januar 1999, jf. dog stk. 4  

 og 5. Virksomheder med kvartalet som afgiftsperiode, hvis samlede  

 afgiftspligtige leverancer efter de seneste 4 modtagne momsangivelser med  

 angivelsesfrist fra den 10. februar 1998 til den 10. november 1998 overstiger  

 10 mio. kr., skal fra den 1. januar 1999 anvende kalendermåneden som  

 afgiftsperiode.
Hvis virksomhedens samlede afgiftspligtige leverancer efter  

 de i 2. pkt. nævnte momsangivelser ikke overstiger 1 mio. kr., skal den fra  

 den 1. januar 1999 anvende kalenderhalvåret som afgiftsperiode.
Andre  

 virksomheder ændrer ikke afgiftsperiode den 1. januar 1999 som følge af  

 merværdiafgiftslovens § 57, stk. 2-4, som affattet ved denne lovs § 1, nr. 4  

 og 5.
 Stk. 3. For virksomheder, der er registreret i det særlige  

 register for landbrug og fiskeri m.v., jf. merværdiafgiftslovens § 66, gælder  

 følgende særlige afregningsfrister for kalenderåret 1998:
 1) Virksomheder, der efter merværdiafgiftslovens § 68, stk. 1, 1. pkt.,  

 anvender første og anden halvdel af kalenderåret som afgiftsperiode, skal  

 uanset angivelsesfristen i merværdiafgiftslovens § 57, stk.1, først foretage  

 afgiftsangivelse senest den 1. september 1998 for første halvdel af 1998 og  

 senest den 1. marts 1999 for anden halvdel af 1998. Uanset  

 merværdiafgiftslovens § 59, stk. 1, skal afgiften for disse perioder  

 indbetales samtidig med angivelsesfristens udløb, der samtidig er forfaldsdag  

 for afgiften.
2) Virksomheder, der efter merværdiafgiftslovens § 57, stk. 2, anvender  

 kvartalet som afgiftsperiode, skal uanset § 57, stk. 2, for anden halvdel af  

 1998 anvende dette halvår som afgiftsperiode og skal uanset angivelsesfristen  

 i § 57, stk. 1, først foretage afgiftsangivelse senest den 1. marts 1999 for  

 denne periode.
Uanset merværdiafgiftslovens § 59, stk. 1, skal afgiften for  

 denne periode indbetales samtidig med angivelsesfristens udløb, der samtidig  

 er forfaldsdag for afgiften.
 Stk. 4. For virksomheder, der er registreret i det særlige  

 register for landbrug og fiskeri m.v., jf. merværdiafgiftslovens § 66, finder  

 afgiftsperioden og angivelsesfristen i merværdiafgiftslovens § 57, stk. 2,  

 som affattet ved denne lovs § 1, nr. 4, først anvendelse for afgiftsperioder,  

 der påbegyndes fra og med den 1. januar 2001. I perioden fra den 1. januar  

 1999 og indtil den 31. december 2000 finder følgende afgiftsperioder og  

 angivelsesfrister anvendelse:
 1) Virksomheden skal i kalenderåret 1999 anvende første og anden halvdel  

 af kalenderåret som afgiftsperioder og foretage afgiftsangivelse senest den  

 1. i den tredje måned efter afgiftsperiodens udløb.
 2) Virksomheden skal i kalenderåret 2000 anvende kvartalet som  

 afgiftsperiode og foretage afgiftsangivelse senest 1 måned og 10 dage efter  

 afgiftsperiodens udløb.
 Stk. 5. For virksomheder, der er registreret i det særlige  

 register for landbrug og fiskeri m.v., jf. merværdiafgiftslovens § 66, finder  

 afgiftsperioden og angivelsesfristen i merværdiafgiftslovens § 57, stk. 3,  

 som affattet ved denne lovs § 1, nr. 5, først virkning for afgiftsperioder,  

 der påbegyndes fra og med den 1. januar 2001. Virksomheden skal i perioden  

 fra den 1. januar 1999 og indtil den 31. december 2000 anvende første og  

 anden halvdel af kalenderåret som afgiftsperioder og foretage  

 afgiftsangivelse senest den 1. i den tredje måned efter afgiftsperiodens  

 udløb.
Stk. 6. Virksomheder, der er registreret i det særlige register  

 for landbrug og fiskeri m.v., jf. merværdiafgiftslovens § 66, kan efter  

 ansøgning få henstand med betaling af afgift, der angives for kalenderårene  

 1998 og 1999. Ansøgning om henstand indgives til de statslige told- og  

 skattemyndigheder senest samtidig med afgiftsangivelsen.
Det er en betingelse  

 for meddelelse af henstand, at virksomheden kan sandsynliggøre, at  

 virksomheden på grund af den ved lov nr. 890 af 3. december 1997 gennemførte  

 afkortede kredittid ikke er i stand til at betale den skyldige afgift  

 rettidigt.
Virksomheden kan få henstand med betalingen i indtil 6 måneder.  

 Henstandsbeløbet forrentes efter merværdiafgiftslovens § 59, stk. 2. Der kan  

 i henstandsbevillingen tages forbehold om modregning i henstandsbeløbet for  

 overskydende skat, udbetalinger efter kildeskattelovens § 55, udbytteskat og  

 tilbagebetaling af merværdiafgift.
 Stk. 7. § 1, nr. 10, har virkning fra den 1. januar 1999, dog  

 således at det særlige register for landbrug og fiskeri m.v., jf.  

 merværdiafgiftslovens § 66, opretholdes indtil den 1. januar 2002.
 Stk. 8. Overtrædelse af angivelsesfristerne i stk. 3-5 straffes  

 efter merværdiafgiftslovens §§ 81 og 82.
Oprindeligt fremsat forslag (Ændring af kredittider m.v.) § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, som ændret ved § 1 i lov nr. 890 af 3. december 1997 og § 2 i lov  

 nr. 1098 af 29. december 1997, foretages følgende ændringer:
 1. I § 47, stk. 4, indsættes som 6. pkt.:
 »Anmodning om fællesregistrering skal ske senest 1 måned, inden  

 fællesregistreringen ønskes iværksat.«.
 2. I § 47, stk. 5, 1. pkt., ændres »§ 62, stk. 9«  

 til: »§ 62, stk. 8«.
 3. I § 47, stk. 5, indsættes efter 1. pkt.:
 »Virksomheden registreres med kvartalet som afgiftsperiode efter §  

 57, stk. 3. Hvis virksomhedens forventede samlede afgiftspligtige leverancer  

 overstiger 10 mill. kr. årligt, registreres virksomheden dog med  

 kalendermåneden som afgiftsperiode efter § 57, stk. 2. Hvis de forventede  

 afgiftspligtige leverancer overstiger 10 mill. kr., skal virksomheden oplyse  

 dette ved anmeldelsen til registrering.«.
 4. I § 56, stk. 2, indsættes efter »EU-lande,»:  

 »indførsel af varer fra steder uden for EU,».
 5. I § 57, stk. 1, udgår: »senest 1 måned og 10  

 dage«.
 6. § 57, stk. 2, affattes således:
 » Stk. 2. For virksomheder, hvis samlede afgiftspligtige  

 leverancer overstiger 5 mill. kr. årligt, er afgiftsperioden kalendermåneden.  

 Virksomhedens angivelse efter stk. 1 skal foretages senest den 1. i den anden  

 måned efter afgiftsperiodens udløb.«.
 7. I § 57 indsættes efter stk. 2 som nye stykker:
» Stk. 3. For virksomheder, hvis samlede afgiftspligtige  

 leverancer overstiger 500.000 kr. årligt, men udgør højst 5 mill. kr. årligt,  

 er afgiftsperioden kvartalet.
Virksomhedens angivelse efter stk. 1 skal  

 foretages senest 1 måned og 10 dage efter afgiftsperiodens udløb.
Stk. 4. For virksomheder, hvis samlede afgiftspligtige leverancer  

 ikke overstiger 500.000 kr. årligt, er afgiftsperioderne første og anden  

 halvdel af kalenderåret.
Virksomhedens angivelse efter stk. 1 skal foretages  

 senest den 1. i den tredje måned efter afgiftsperiodens udløb.
Stk. 5. Anvendelsen af kvartalet eller kalenderhalvåret som  

 afgiftsperioder efter stk. 3 og 4 er betinget af, at virksomheden ikke er  

 registreret efter § 47, stk. 3, 2. pkt.
Hvis virksomheden er registreret  

 efter denne bestemmelse, skal virksomheden anvende kalendermåneden som  

 afgiftsperiode efter stk. 2.
Stk. 6. Ændring af virksomhedens afgiftsperiode efter stk. 2, 3 og  

 4 sker på grundlag af virksomhedens afgiftspligtige leverancer i en  

 12-måneders periode, der omfatter anden halvdel af kalenderåret og første  

 halvdel af det følgende kalenderår. Ændringen har virkning fra og med den 1.  

 januar i året efter udløbet af denne periode.
Virksomhedens afgiftsperiode  

 kan kun forlænges, hvis virksomheden for afgiftsperioderne i hele den  

 12-måneders periode har angivet og indbetalt afgiften efter loven  

 rettidigt.«.
 Stk. 3 og 4 bliver herefter stk. 7 og 8.
 8. § 57, s tk. 3, der bliver stk. 7, affattes  

 således:
» Stk. 7. Virksomheder, der efter stk. 3 anvender kvartalet  

 som afgiftsperiode, kan anmode de statslige told- og skattemyndigheder om at  

 anvende kalendermåneden efter stk. 2 som afgiftsperiode.
Virksomheder, der  

 efter stk. 4 anvender kalenderhalvåret som afgiftsperiode, kan anmode de  

 statslige told- og skattemyndigheder om at anvende kvartalet efter stk. 3  

 eller kalendermåneden efter stk. 2 som afgiftsperiode.«.
 9. § 57, stk. 4, der bliver stk. 8, affattes således:
»Stk. 8. Ændring af afgiftsperioden efter stk. 7 kan kun ske  

 med virkning fra 1. januar eller 1. juli, og anmodning herom skal fremsættes  

 senest 1 måned, før ændringen ønskes iværksat.
Virksomheder, der efter stk. 7  

 får ændret afgiftsperiode, kan ikke inden for de følgende 2 år anmode om at  

 anvende en anden afgiftsperiode.«.
 10. I § 59, stk. 1, ændres »1 måned efter  

 afgiftsperiodens udløb og skal indbetales senest 10 dage derefter« til:  

 »den 1. i den måned, hvor indbetaling af afgiften skal foretages.  

 Afgiften skal indbetales senest samtidig med angivelsesfristens udløb«.
 11. I § 61, stk. 1, indsættes efter »EU«:  

 »af andre end registrerede virksomheder«.
 12. § 61, stk. 2, ophæves.
 13. I § 62, stk. 1, ændres »med kvartalet eller  

 halvåret som afgiftsperiode skal uanset §§ 57 og 68« til: »skal  

 uanset § 57«.
 14. § 62, stk. 3, ophæves.
 Stk. 4-12 bliver herefter stk. 3-11.
 15. I § 62, stk. 5, der bliver stk. 4, ændres »1 og  

 3« til: »1«.
 16. I § 62, stk. 6, der bliver stk. 5, ændres »1, 3 og  

 5« til: »1 og 4«.
 17. I § 62, stk. 7, der bliver stk. 6, ændres »1, 3  

 eller 5« til: »1 eller 4«.
 18. I § 62, stk. 8, der bliver stk. 7, ændres »1 og  

 5« til: »1 og 4«.
 19. I § 62, stk. 9, der bliver stk. 8, ændres »stk.  

 5« til: »stk. 4«.
 20. I § 62, stk. 10, der bliver stk. 9, ændres »stk. 8  

 og 9« til: »stk. 7 og 8« og »stk. 9« til: »stk.  

 8«.
 21. § 62, stk. 11, der bliver stk. 10, ændres »1 og  

 5« til: »1 og 4«.
 22. Kapitel 16 ophæves.
 23. I § 81, stk. 1, nr. 2, indsættes efter »§ 47, stk.  

 1, 1. pkt., stk. 2, 1. og 2. pkt., stk. 3, 1. pkt, eller stk. 5,»:  

 »1., 4. og 5. pkt.,», og indsættes efter »§ 57, stk. 1, 1.  

 pkt.,»: »stk. 2, 2. pkt., stk. 3, 2. pkt., eller stk. 4, 2.  

 pkt.«.
 24. I § 81, stk. 1, nr. 2 , ændres »§ 62, stk.  

 13« til: »§ 62, stk. 11« og udgår: »§ 67, 2. pkt.,».
 25. I § 81, stk. 3, 2. pkt., ændres »§ 62, stk.  

 9« til: »§ 62, stk. 8«.
§ 2 I lov om fremskyndet tilbagebetaling af visse afgifter, jf.  

 lovbekendtgørelse nr. 568 af 20. juni 1994, som ændret senest ved § 2 i lov  

 nr. 890 af 3. december 1997, foretages følgende ændring:
 1. I § 1 ændres »57, stk. 3, har fået tilladelse til  

 at anvende en kortere afgiftsperiode end kvartalet« til: »§ 57,  

 stk. 2, anvender kalendermåneden som afgiftsperiode, og som regelmæssigt får  

 udbetalt overskydende afgift efter merværdiafgiftslovens § 63«.
§ 3 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret senest ved § 8 i lov nr. 1107 af  

 29. december 1997, foretages følgende ændring:
 1. § 11, stk. 3, 1. pkt., affattes således:
 »Afgiften af motorbrændstof, der udelukkende anvendes til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.«.
§ 4 I lov om afgift af naturgas og bygas, jf. lovbekendtgørelse nr. 887 af 3.  

 oktober 1996, som ændret senest ved § 16 i lov nr. 1098 af 29. december 1997,  

 foretages følgende ændring:
 1. § 10, stk. 3, 1. pkt., affattes således:
 »Afgiften af gas, der udelukkende anvendes som motorbrændstof til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.«.
§ 5 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, som ændret senest ved § 20 i lov nr. 1098 af  

 29. december 1997, foretages følgende ændring:
 1. I § 9, stk. 2, 4. pkt., ændres »§ 66, stk. 1, i  

 merværdiafgiftsloven« til: »§ 11, stk. 3, 1. pkt., i lov om  

 energiafgift af mineralolieprodukter m.v.«.
§ 6 I toldloven, jf. lovbekendtgørelse nr. 113 af 27. februar 1996, som ændret  

 senest ved § 36 i lov nr. 1098 af 29. december 1997, foretages følgende  

 ændringer:
 1. § 30, stk.1, affattes således:
»Told af varer, der indføres i erhvervsmæssigt øjemed af  

 varemodtagere registreret efter § 29, skal opgøres for en afregningsperiode  

 på en måned og indbetales senest den 16. i den følgende måned.
Tilsvarende  

 gælder for merværdiafgift, såfremt varerne indføres af varemodtagere, der  

 ikke er registreret efter merværdiafgiftsloven.
Udgør tolden under 50 kr.,  

 kan indbetaling af beløbet undlades.«.
 2. I § 33, stk. 1-3, udgår: »og merværdiafgift«.
 3 . I § 33 indsættes efter stk. 3 som nyt stykke:
 » Stk. 4. Såfremt de i stk. 1-3 nævnte varemodtagere ikke er  

 registreret efter merværdiafgiftsloven, finder bestemmelserne om told  

 tilsvarende anvendelse for merværdiafgiften.«.
 Stk. 4 bliver herefter stk. 5.
 4. I § 34, stk. 1, og § 37, stk. 1, ændres »§  

 33, stk.4,» til: »§ 33, stk. 5,».
§ 7 Stk. 1. Loven træder i kraft den 1. januar 1999, jf. dog stk. 2-9.
 Stk. 2. Skatteministeren fastsætter ikrafttrædelsestidspunktet for  

 § 1, nr. 4, 11, 12, 14-21 og 25, og § 6. Bestemmelserne skal dog senest træde  

 i kraft den 1. december 2000.
Stk. 3. Afgiftsperioderne i merværdiafgiftslovens § 57, stk. 2-4,  

 som affattet ved denne lovs § 1, nr. 6 og 7, har virkning for  

 afgiftsperioder, der påbegyndes fra og med den 1. januar 1999, jf. dog stk. 5  

 og 6. Virksomheder med kvartalet som afgiftsperiode, hvis samlede  

 afgiftspligtige leverancer efter de seneste 4 modtagne momsangivelser med  

 angivelsesfrist fra den 10. februar 1998 til den 10. november 1998 overstiger  

 5 mill. kr., skal fra den 1. januar 1999 anvende kalendermåneden som  

 afgiftsperiode.
Hvis virksomhedens samlede afgiftspligtige leverancer efter  

 de i 2. pkt. nævnte momsangivelser ikke overstiger 500.000 kr., skal den fra  

 den 1. januar 1999 anvende kalenderhalvåret som afgiftsperiode.
Andre  

 virksomheder ændrer ikke afgiftsperiode den 1. januar 1999 som følge af  

 merværdiafgiftslovens § 57, stk. 2-4, som affattet ved denne lovs § 1, nr. 6  

 og 7.
 Stk. 4. For virksomheder, der er registreret i det særlige  

 register for landbrug og fiskeri m.v., jf. merværdiafgiftslovens § 66, gælder  

 følgende særlige afregningsfrister for kalenderåret 1998:
 1) Virksomheder, der efter merværdiafgiftslovens § 68, stk. 1, 1. pkt.,  

 anvender første og anden halvdel af kalenderåret som afgiftsperiode, skal  

 uanset angivelsesfristen i merværdiafgiftslovens § 57, stk.1, først foretage  

 afgiftsangivelse senest den 1. september 1998 for første halvdel af 1998 og  

 senest den 1. marts 1999 for anden halvdel af 1998. Uanset  

 merværdiafgiftslovens § 59, stk. 1, skal afgiften for disse perioder  

 indbetales samtidig med angivelsesfristens udløb, der samtidig er forfaldsdag  

 for afgiften.
2) Virksomheder, der efter merværdiafgiftslovens § 57, stk. 2, anvender  

 kvartalet som afgiftsperiode, skal uanset § 57, stk. 2, for anden halvdel af  

 1998 anvende dette halvår som afgiftsperiode og skal uanset angivelsesfristen  

 i § 57, stk. 1, først foretage afgiftsangivelse senest den 1. marts 1999 for  

 denne periode.
Uanset merværdiafgiftslovens § 59, stk. 1, skal afgiften for  

 denne periode indbetales samtidig med angivelsesfristens udløb, der samtidig  

 er forfaldsdag for afgiften.
 Stk. 5. For virksomheder, der er registreret i det særlige  

 register for landbrug og fiskeri m.v., jf. merværdiafgiftslovens § 66, finder  

 afgiftsperioden og angivelsesfristen i merværdiafgiftslovens § 57, stk. 2,  

 som affattet ved denne lovs § 1, nr. 6, først anvendelse for afgiftsperioder,  

 der påbegyndes fra og med den 1. januar 2002. I perioden fra den 1. januar  

 1999 og indtil den 31. december 2001 finder følgende afgiftsperioder og  

 angivelsesfrister anvendelse:
 1) Virksomheden skal i kalenderåret 1999 anvende første og anden halvdel  

 af kalenderåret som afgiftsperioder og foretage afgiftsangivelse senest den  

 1. i den tredje måned efter afgiftsperiodens udløb.
 2) Virksomheden skal i kalenderåret 2000 anvende kvartalet som  

 afgiftsperiode og foretage afgiftsangivelse senest 1 måned og 10 dage efter  

 afgiftsperiodens udløb.
 3) Virksomheden skal i kalenderåret 2001 anvende kalendermåneden som  

 afgiftsperiode og foretage afgiftsangivelse senest 1 måned og 10 dage efter  

 afgiftsperiodens udløb.
 Stk. 6. For virksomheder, der er registreret i det særlige  

 register for landbrug og fiskeri m.v., jf. merværdiafgiftslovens § 66, finder  

 afgiftsperioden og angivelsesfristen i merværdiafgiftslovens § 57, stk. 3,  

 som affattet ved denne lovs § 1, nr. 7, først virkning for afgiftsperioder,  

 der påbegyndes fra og med den 1. januar 2001. Virksomheden skal i perioden  

 fra den 1. januar 1999 og indtil den 31. december 2000 anvende første og  

 anden halvdel af kalenderåret som afgiftsperioder og foretage  

 afgiftsangivelse senest den 1. i den tredje måned efter afgiftsperiodens  

 udløb.
Stk. 7. Virksomheder, der er registreret i det særlige register  

 for landbrug og fiskeri m.v., jf. merværdiafgiftslovens § 66, kan efter  

 ansøgning få henstand med betaling af afgift, der angives for kalenderårene  

 1998 og 1999. Ansøgning om henstand indgives til de statslige told- og  

 skattemyndigheder senest samtidig med afgiftsangivelsen.
Det er en betingelse  

 for meddelelse af henstand, at virksomheden kan sandsynliggøre, at  

 virksomheden på grund af den ved lov nr. 890 af 3. december 1997 gennemførte  

 afkortede kredittid ikke er i stand til at betale den skyldige afgift  

 rettidigt.
Virksomheden kan få henstand med betalingen i indtil 6 måneder.  

 Henstandsbeløbet forrentes efter merværdiafgiftslovens § 59, stk. 2. Der kan  

 i henstandsbevillingen tages forbehold om modregning i henstandsbeløbet for  

 overskydende skat, udbetalinger efter kildeskattelovens § 55, udbytteskat og  

 tilbagebetaling af merværdiafgift.
 Stk. 8. Angivelsesfristen i merværdiafgiftslovens § 57, stk. 2, 2.  

 pkt., som affattet ved denne lovs § 1, nr. 6, har først virkning for  

 afgiftsperioder, der påbegyndes fra og med den 1. januar 2002. I perioden fra  

 den 1. januar 1999 og indtil den 31. december 2001 finder følgende  

 angivelsesfrister anvendelse:
 1) For afgiftsperioder, der påbegyndes i kalenderåret 1999, skal  

 virksomhedens afgiftsangivelse foretages senest den 1. i den tredje måned  

 efter afgiftsperiodens udløb.
 2) For afgiftsperioder, der påbegyndes i kalenderåret 2000, skal  

 virksomhedens afgiftsangivelse foretages senest 1 måned og 20 dage efter  

 afgiftsperiodens udløb.
 3) For afgiftsperioder, der påbegyndes i kalenderåret 2001, skal  

 virksomhedens afgiftsangivelse foretages senest 1 måned og 10 efter  

 afgiftsperiodens udløb.
 Stk. 9. § 1, nr. 22, har virkning fra den 1. januar 1999, dog  

 således at det særlige register for landbrug og fiskeri m.v., jf.  

 merværdiafgiftslovens § 66, opretholdes indtil den 1. januar 2002.
 Stk. 10. Overtrædelse af angivelsesfristerne i stk. 4-6 og stk. 8  

 straffes efter merværdiafgiftslovens §§ 81 og 82.
Bemærkninger til lovforslaget Almindelige bemærkninger Det foreslås, at der fra den 1. januar 1999 gennemføres en tilpasning af  

 erhvervslivets momskreditvilkår.
Lovforslaget skal ses i sammenhæng med  

 regeringens samtidigt hermed fremsatte lovforslag om justeringer i  

 erhvervsbeskatningen.
Der foreslås gennemført en kredittilpasning på momsområdet, som indebærer  

 en kreditstramning for virksomhederne under et.
Efter forslaget får store  

 virksomheder en kreditstramning, mellemstore virksomheder opretholder de  

 gældende kreditvilkår, og små virksomheder får en kreditlempelse.
1. Forslagene Det foreslås, at byvirksomheder med en årlig omsætning over 5 mill. kr  

 skal opgøre momsen for en måned af gangen og angive og indbetale  

 momstilsvaret senest den 1. i den tredje måned derefter i 1999, senest den  

 20. i den anden måned derefter i år 2000, senest den 10. i den anden måned  

 derefter i år 2001 og senest den 1. i den anden måned derefter i år 2002 og  

 frem.
Disse virksomheder opgør efter gældende regler momsen for et kvartal af  

 gangen og angiver og betaler senest den 10. i den anden måned derefter.
Den  

 gennemsnitlige momskredittid reduceres herved fra de nuværende 85 dage til 76  

 dage i 1999, 65 dage i år 2000, 55 dage i år 2001 og 46 dage i år 2002 og  

 frem.
Det foreslås endvidere, at byvirksomheder med en årlig omsætning på højst  

 0,5 mill. kr skal opgøre momsen for et kalenderhalvår af gangen og angive og  

 indbetale momstilsvaret senest den 1. i den tredje måned derefter fra år  

 1999. Disse virksomheder opgør efter gældende regler momsen for et kvartal af  

 gangen for så vidt angår byvirksomheder og for et kalenderhalvår af gangen  

 for så vidt angår landbrugsvirksomheder og angiver og betaler momstilsvaret  

 senest den 10. i anden måned derefter.
Den gennemsnitlige momskredittid øges  

 herved for små byvrksomheder fra 85 dage til 151 dage eller med 66 dage og  

 fra 130 dage til 151 eller med 21 dage for så vidt angår små  

 landvirksomheder. Ændringen for de små landvirksomheder træder i kraft fra 1.  

 juli 1998, således at moms for første halvår 1998 vil skulle betales 1.  

 september i stedet for 10. august.
 For byvirksomheder med en årlig omsætning på mere end 0,5 og højst 5 mill.  

 kr ændres momskreditreglerne ikke.
 For store og mellemstore landbrugsvirksomheder med omsætning over 0,5  

 mill. kr forslås det, at sådanne virksomheder midlertidigt igen vil kunne  

 anvende halvåret som momsperiode med angivelsesfrist den 1. i den tredje  

 måned efter halvårets udløb for moms optjent efter 1. juli 1998. Fra år 2000  

 vil store landbrug med omsætning over 5 mill. kr igen skulle anvende  

 kvartalet med en angivelsesfrist på 40 dage, og fra år 2001 vil de store  

 landbrug skulle anvende måneden med angivelsesfrist på 40 dage og herefter  

 følge samme regler som for store byvirksomheder.
 De mellemstore landbrugsvirksomheder vil kunne anvende halvåret som  

 afgiftsperiode til og med udgangen af år 2000. Fra 2001 vil mellemstore  

 landbrugsvirksomheder få samme kreditfrister som mellemstore byvirksomheder  

 altså kvartal tillagt 40 dage.
Det foreslås yderligere at afskaffe opkrævningen af moms i forbindelse med  

 fortoldningen (importmoms) for momsregistrede virksomheder.
Hermed bringes  

 importmomsreglerne for tredjelandsindførsel (områder uden for EU-toldområdet  

 herunder Grønland, Færøerne og Nordsøen) foretaget af momsregistrede  

 virksomheder på linie med de regler, der gælder for indførsler fra EU-lande.
2. Formål med forslaget Formålet med forslaget er gradvist at reducere statens udestående  

 momstilgodehavender ved at nedsætte momskredittiden henimod de frister, der  

 gælder for f.eks. punktafgifter og gælder i de fleste andre lande.
Herved  

 reduceres tab på uerholdelige fordringer, og der skabes et provenu, der kan  

 bidrage til fastholdelse af den nødvendige finanspolitiske stramningsgrad.
 Herudover vil forslaget medføre en mere glidende overgang fra de tidligere  

 meget gunstige kreditregler for landbrug til de almindeligt gældende regler  

 med henblik på at afværge de alvorligste likviditetsvanskeligheder i landbrug  

 og fiskeri.
 Forslaget vil i vid udstrækning have samme virkning som en mindre  

 forhøjelse af momsprocenten og medvirker dermed til realisering af den  

 overordnede skattepolitik, hvor et af målene er at omlægge væk fra skatter,  

 der reducerer opsparingstilbøjeligheden eller tilskynder til gældsstiftelse.
Med henblik på ikke at påføre de mellemstore virksomheder unødige  

 administrative besværligheder i forhold til provenu og risiko for tab på  

 uerholdelig moms fastholdes kreditfristerne for de mellemstore virksomheder,  

 mens der med henblik på at reducere de administrative byrder for de små  

 virksomheder foreslås længere opgørelsesperioder og længere  

 angivelsesfrister.
Det vil medføre færre momsangivelser.
 Foreslaget om at afskaffe den særlige importmomsafregning ved  

 tredjelandsindførsel vil ligeledes bidrage til at lette de administrative  

 byrder for virksomhederne.
 For ikke at skabe akutte likviditetsvanskeligheder for erhvervene  

 gennemføres stramningerne af kreditreglerne gradvist over 4 år.
3. Momsperioder samt angivelses- og betalingsfrister Af praktiske grunde opgøres momstilsvaret i virksomhederne for en periode  

 af gangen (måned, kvartal, halvår). Virksomhederne har herefter en frist,  

 inden momsoplysningerne skal angives over for myndighederne og momstilsvaret  

 samtidigt indbetales.
Der er et vist besvær forbundet med at opgøre momstilsvaret i  

 virksomheden.
Den del af arbejdet, der består i bogføring af indtægter og  

 udgifter og afstemning af regnskabet mv., er nødvendig at foretage i alle  

 tilfælde, og vil i de fleste større virksomheder ske før seneste frist for  

 angivelse af moms m.v.
Der er dog et vist besvær ved at skulle udfylde  

 momsangivelsen, og for visse mindre virksomheder herunder sådanne, der får  

 regnskabet udarbejdet ved et regnskabskontor, betyder en kort angivelsesfrist  

 en vis forcering af udarbejdelsen af regnskabet med ekstra administrative  

 omkostninger til følge.
De mindste administrative omkostninger vil således  

 fremkomme ved forholdsvis lange momsperioder og forholdsvis lange  

 angivelsesfrister.
De administrative hensyn skal imidlertid balanceres imod andre hensyn.
Ved  

 lange momsperioder og lange angivelsesfrister stiger risikoen for tab på  

 uerholdelige momsdebitorer.
Dette medfører ikke alene et tab for statskassen,  

 men også et samfundsøkonomisk tab, idet virksomheder med lang momskredit vil  

 kunne finansiere en underskudsgivende virksomhed længere end ellers med  

 statens midler, hvorved virksomheder, der kan svare enhver sit, påføres  

 urimelig konkurrence.
 Ved lange momskreditter sker der yderligere en sløring af prisdannelsen,  

 idet virksomhederne ikke blot kan pålægge den kalkulerede pris den  

 umiddelbare momssats, men yderligere må tage hensyn til kredittiden for  

 afregning af salgsmomsen og spejlbilledet heraf forsinkelsen i godtgørelsen  

 af købsmomsen for virksomhederne.
Da de administrative omkostninger ved angivelse af moms mv. er forholdsvis  

 store for små virksomheder i forhold til det angivne provenu, vil man kunne  

 opnå en mere præcis og hensigtsmæssig balance mellem de forskellige hensyn  

 ved at lade store virksomheder have kortere momsperioder og angivelsesfrister  

 end de små virksomheder.
Dette gælder, uanset at differentiering af  

 afregningsreglerne mellem virksomhederne alt efter størrelse i sig selv udgør  

 en mere kompliceret lovgivning.
Det gælder også, selvom der kan opstå  

 konkurrencemæssige forvridninger mellem små virksomheder, der har lang  

 momskredit, og store virksomheder der har kort momskredit, herunder  

 overvejelser i retning af ikke at øge omsætningen så meget, at momskreditten  

 reduceres.
Sådanne forvridningsomkostninger er dog mindre ved forholdsvis  

 lave omsætningsgrænser mellem store/mellemstore virksomheder og mellem  

 mellemstore/små virksomheder.
4. Beskrivelse af momsen Momsen er en generel omsætningsskat, der pålægges salget af alle varer og  

 de fleste ydelser.
Momsen udgør 25 pct. af salgsværdien.
Momsregistrerede  

 virksomheder kan afløfte momsen på indkøb af råvarer m.v.
Der er ikke moms på  

 eksporten.
Eksportvirksomheder kan lige som andre virksomheder opnå  

 momsafløftning og vil derfor typisk skulle have udbetalt moms.  

 Importvirksomheder skal betale importmoms.
Ved indførsel fra EU afregnes den  

 såkaldte erhvervelsesmoms sammen med den øvrige moms, men virksomhederne  

 opnår samtidig afløftning af momsen, hvis varerne er brugt erhvervsmæssigt.  

 Ved indførsel fra tredjelande angives der importmoms på  

 fortoldningsangivelsen, der løbende bogføres som indtægt i staten.
Den  

 skyldige importmoms opgøres for en måned af gangen og indbetales senest medio  

 månden derefter.
Virksomheder, der har større indkøb end salg f.eks. på grund  

 af store investeringer, får udbetalt negativ moms.
Den negative moms skal  

 udbetales senest 3 uger efter, at den er angivet, med mindre der er grund til  

 særlige kontrolforanstaltninger, men udbetales typisk før.
De samlede nettomomsindtægter på henved 113 mia. kr består af godt 180  

 mia. kr fra virksomheder, der skal indbetale moms fra almindelig virksomhed  

 tillagt godt 20 mia. kr i tredjelandsimportmoms.
Herfra skal fratrækkes ca 80  

 mia. kr, der udbetales til eksportvirksomheder og godt 10 mia. kr, der  

 udbetales til virksomheder, der f.eks. på grund af investeringer skal have  

 moms tilbage.
Herudover godtgøres der for ca 7 mia. kr energiafgifter mv. over den  

 almindelige momsangivelse 5. Kredittidernes økonomiske betydning Stramningen af momskreditten sker samtidig med nedsættelse af  

 selskabsskatten.
Den følgende beskrivelse af de økonomiske virkninger er en  

 alt andet lige betragtning, hvor der ses på den isolerede effekt af  

 momskreditstramningen.
Man bør derfor også have virkningerne af  

 selskabsskattenedsættelsen for øje.
For de virksomheder, der sælger med moms til danske aftagere, gælder som  

 overvejende hovedregel, at virksomhederne opgør momsen for et kvartal og  

 angiver og betaler senest 40 dage derefter.
Virksomhederne opnår herved en  

 kredit med afregning af momsen på højst 130 dage ved salg i starten af  

 kvartalet og mindst 40 dage ved salg i slutningen af kvartalet, altså i  

 gennemsnit 85 dages kredit.
Ved et salg for 1.000 kr eksklusive moms udgør  

 momsen 250 kr.
Forrentning heraf udgør ved en årlig rente på 6 pct. godt 3,5  

 kr altså godt 0,35 pct. af salgsværdien uden moms.
Hvis virksomheden ønsker  

 en nettoindtægt ved salget på 1.000 kr vil virksomheden kunne nøjes med at  

 forlange 996,5 kr for varen uden moms og 1245,6 kr for varen inklusive moms.  

 Momskreditten bevirker således, at »kontant«» momsen ikke  

 udgør 25 pct., men alene ca 24,56 pct. eller 0,44 pct. mindre end den  

 umiddelbare sats.
De 0,44 pct. kan også beregnes som de ovennævnte godt 0,35  

 pct. i rentefordel tillagt moms.
 Mens sælgeren kan reducere sin pris eksklusive moms med 0,35 pct. fra  

 f.eks. 1000 kr til 996,5 og fortsat få en nettoindtægt på 1.000 kr på grund  

 af momskredifordelen, må den erhversmæssige køber, der får momsen godtgjort  

 med 85 dages forsinkelse, modsat tage hensyn til, at en vare med fakturapris  

 f.eks. 996,5 kr i realiteten koster 1.000 kr i kontantværdi, når køberen  

 tager hensyn til debettiden ved godtgørelse af momsen.
Da kreditfordelen/debetulempen er proportional med selve momsen, må man  

 forvente, at kreditfordelen/debetulempen vil blive overvæltet i samme  

 udstrækning som selve momsen.
Momsens overvæltelighed er ikke betinget af  

 faktureringsret eller -pligt for momsbeløbet, men af markedsforholdene og  

 momsens indretning og grundlag.
Da momsen er en næsten generel  

 forbrugsafgift, vil afgiften blive overvæltet.
I det daglige er der næppe mange, der gør sig bevidste overvejelser om at  

 prisfastsætte, så der præcist også tages hensyn til momskreditfordelen.
Det  

 kan ske i større virksomheder eller ved større kontrakter, og der kan være  

 bevidsthed omkring salg/køb lige omkring et kvartalsskifte, hvor sælgeren er  

 interesseret i at sælge lige efter, mens køberen foretrækker køb lige før.  

 Leverings- og faktureringstidspunktet kan indgå i prisfastættelsen.
De fleste  

 momsregistrerede virksomheder er dog klar over, er der er en  

 momskreditfordel, hvorfor det ikke er helt så nødvendigt at forlange en helt  

 så høj pris for en vare for at opnå en ønsket nettoindtægt ved salget, som  

 hvis der ikke havde været moms på varen.
Reduktionen i momskreditten vil  

 derfor sjældent fra den ene dag til den anden medføre prisændringer og kun  

 sjældent kunne betinge en egentlig omkalkulation.
Ved omkalkulation af  

 priserne i anden anledning f.eks. på grund af nye overenskomster, ændrede  

 valutakurser, ændrede råvarepriser etc., vil der dog være nogle virksomheder,  

 der indregner effekten af en anden momskredit, og andre der tilpasser deres  

 priser i overensstemmelse hermed.
Om ikke andet vil der være flere  

 virksomheder, der på lidt længere sigt vil kunne konstatere et forringet  

 regnskabsresultat, hvis priserne ikke sættes op for at kompensere for den  

 reducerede momskreditfordel og reagerer på denne baggrund.
Overfor forbrugerne vil forslaget således - måske med en vis forsinkelse -  

 have samme virkning som en meget lille momsforhøjelse.
Samlet reduceres  

 kredittiden for virksomheder med omsætning over 5 mill. kr med i alt 39 dage.  

 De resulterende prisændringer ved fuld overvæltning vil udgøre ca 0,16 pct. i  

 alt over årene 1999-2002, da momskreditfordelen reduceres fra 0,35 pct. af  

 prisen til 0,19 pct. af prisen.
Af de 0,16 pct. falder ca 0,037 pct. i 1999,  

 ca 0,046 pct. i år 2000, ca 0,042 pct. i år 2001 og ca 0,037 pct. i år 2002.
 Prisvirkningen på 0,16 pct. er den samme som prisvirkningen af en  

 forhøjelse af momsen med 0.2 pct. fra 25 pct. til 25,2 pct.
 Overfor forbrugerne har forslaget således samme effekt som en momsstigning  

 på ca 0,05 pct. i hvert af de følgende 4 år eller i alt 0,2 pct.
 For en husholdning med et momsbelastet forbrug på årligt 150.000 kr vil  

 belastningen udgøre ca. 240 kr årligt, når kredittidsnedsættelsen er fuldt  

 indfaset.
For visse varer vil virkningen af momskreditnedsættelsen være større.
Det  

 gælder de varer, der er pålagt en afgift, der afhænger af detailprisen,  

 hvilket først og fremmest gælder for biler og cigaretter.
 Jf. bemærkningerne til det samtidigt fremsatte lovforslag om ændring af  

 kredittiden for registreringsafgiften vil forslaget medføre en samlet  

 stigning i prisen for en typisk gennemsnitspersonbil til 200.000 kr på ca 100  

 kr for hvert af årene eller i alt ca 410 kr svarende til lige godt 0,2 pct.  

 af prisen.
 For en pakke cigaretter til 30 kr vil prisen stige med ca 6,6 øre eller ca  

 0,22 pct., hvis tobakssælgerne skal opnå samme nettoindtægt før som efter.  

 Oplagt vil sælgerne af cigaretter ikke forhøje prisen fra 30 kr til 30,066 kr  

 for 20 stk. cigaretter, men næste stigning i prisen med f.eks. 25 øre vil ske  

 på et tidligere tidspunkt end ellers med alle 25 øre.
I ovenstående beregninger er en rente på 6 pct. lagt til grund.
Det er  

 nogenlunde niveauet for lån uden større risiko.
For visse virksomeder, der er  

 debitorer og som ikke kan stille fuld sikkerhed, er renten højere, da  

 kreditor beregner sig et risikotillæg.
I det omfang virksomhederne er  

 debitorer, og der beregnes et risikotillæg, vil virkningen for forbrugerne  

 kunne være større.
6. Virkninger for eksporterhverv Ændringen af momskredittiden vil isoleret set belaste eksporterhvervenes  

 konkurrenceevne.
Set i lyset af, at provenuet indgår i finansieringen af  

 nedsættelsen af selskabsskatten, der gavner konkurrenceevnen, skal det  

 understreges, at den beskrevne effekt alene er den isolerede effekt af  

 momskreditforslaget.
 Mens virkningen af forslaget for forbrugerne er at sammenligne med en  

 meget beskeden momsforhøjelse på 0,2 pct fordelt over 4 år, har forslaget en  

 anden virkning for visse erhverv.
Sælgerne af varer og ydelser til eksportvirksomheder opnår også en  

 kreditfordel efter gældende regler på ca 0,35 pct. af salgsprisen uden moms.  

 Denne kreditfordel væltes over til eksportørerne.
Eksportørerne, der skal  

 have moms tilbage, ville lide et tilsvarende debettab, hvis udbetalingen af  

 momsen skete med samme forsinkelse, som sælgeren har frist med indbetaling af  

 momsen.
Eksportørerne kan dog gennem ordningen for månedsregistrering for  

 eksportvirksomheder, mulighederne for momsregnskabsmæssig opdeling af  

 virksomheden i en eksportdel og en hjemmemarkedsdel og ordningen for  

 fremskyndet tilbagebetaling af visse afgifter i praksis få momsen udbetalt  

 uden nogen nævneværdig forsinkelse, hvis der anmodes om godtgørelse af  

 eksportmomsen prompte efter afslutningen af måneden.
Da kreditfordelen væltes videre til eksportørerne, vil forslaget bevirke,  

 at eksportørerne får et tab på ca 0,04 pct. af deres indkøb til eksport i  

 hvert af de følgende 4 år eller i alt ca 0,16 pct. af eksportværdien.
For en  

 virksomhed med en eksport på 100 mill. kr svarer det til et tab på ca 40.000  

 kr i hvert af de følgende 4 år eller i alt 160.000 kr årligt, når forslaget  

 er fuldt gennemført.
Der er således tale om en marginal forringelse af  

 konkurrencevnen svarende til lønstigningerne i ca 1 måned.
Da virkningen  

 kommer gradvist over 4 år, vil det næppe få den store betydning for  

 eksporten, også fordi man på lidt længere sigt må regne med, at den marginalt  

 reducerede konkurrenceevne vil blive retableret ved lavere lønstigninger end  

 ellers, og virkningen derfor i sidste ende bliver båret af forbrugerne.
 Ved den reducerede værdi af eksportmomsordningerne kan man forvente, at  

 virksomhederne i mindre udstrækning end i dag vil foretage  

 momsregnskabsmæssige opdelinger af virksomheden, da der er et vist  

 administrativt besvær herved.
 I et samtidigt fremlagt forslag reduceres selskabsskatten fra 34 pct. til  

 30 pct. i 1999 og videre til 26 pct. i år 2000 og frem.
Selskabsskattenedsættelsen vil påvirke virksomhedernes  

 produktionsomkostninger.
Selskabsskatten er en kildeskat, der pålignes uanset  

 om det er udlændinge eller danskere, der ejer aktierne.
Såvel danskere som udlændinge har mulighed for at anbringe deres opsparede  

 kapital i såvel danske som udenlandske selskaber eller i en anden form.
En  

 afgørende parameter herfor er afkastet af formueanbringelsen efter skat i  

 forhold til risikoen.
Ved en dansk selskabsskattenedsættelse vil det bedre kunne betale sig at  

 købe danske aktier.
Hvis kravet til investeringen i aktier er en forrentning  

 af den investerede kapital før udbytteskat eller kapitalgevinst skat på  

 f.eks. 6,6 pct. vil det ved en selskabsskat på 34 pct. være nødvendigt for  

 selskabet at kunne forrente nytegnet aktiekapital med 10 pct. før  

 selskabsskat for at kunne tiltrække kapital.
 Hvis selskabsskatten alene er 26 pct., vil den nødvendige forrentning af  

 aktiekapital før selskabsskat udgøre ca. 8,9 pct.
 I det omfang nyinvesteringer i virksomheder helt eller delvist må  

 finansieres ved nytegning af aktiekapital eller tilbageholdt udbytte, vil  

 virksomhedernes kapitalomkostninger falde ved nedsættelse af selskabsskatten  

 og kapitalintensiteten stige.
De lavere kapitalomkostninger for virksomhederne vil påvirke  

 konkurrenceevnen positivt med stigende beskæftigelse til følge.
Dette vil alt  

 andet lige give en højere aflønning af arbejdskraften ved  

 ligevægtsbeskæftigelsen på længere sigt.
Det vil ikke mindst være de  

 beskæftigede i eksportbrancherne i de kapitaltunge eksportvirksomheder, der i  

 sidste ende vil få fordel af nedsættelsen af selskabsskatten.
 Når man således ser forslaget om momskreditstramningen sammen med  

 selskabsskattenedsættelsen vil nettoeffekten være en bedre konkurrenceevne og  

 på sigt netto højere lønninger.
7. Virkninger for importørere Mens forslaget isoleret set belaster eksporten, vil forslaget i en  

 beskeden udstrækning aflaste importen fra tredjelande herunder den del af  

 importen, der efter større eller mindre forarbejdning eksporteres igen.
Ved import fra tredjelande skal importøren beregne importmoms i  

 forbindelse med fortoldningen.
Importmomsbeløbet skal afregnes til staten  

 medio måneden efter fortoldningen.
Importørerne har dermed en kredit på i  

 gennemsnit 30 dage.
Importmomsen kan afløftes af de momspligtige virksomheder  

 som anden moms, men først senere i forbindelse med den almindelige  

 momsafregning.
 Importvirksomhederne udlægger dermed i gennemsnit importmomsen i ca 55  

 dage rentefrit til staten. (Forskellen mellem 85 dage og ca 30 dage). Ved en  

 rente på 6 pct. svarer det til en belastning af importværdien med 0.23 pct.
Langt hovedparten af importen foregår gennem større virksomheder med  

 omsætning over 5 mill. kr.
Da disse virksomheders kredittid reduceres med i  

 alt ca 40 dage, og virksomhederne i øvrigt bliver månedsregistrerede,  

 reduceres den tid, hvor importøerne skal foretage en rentefrit udlæg til  

 staten , fra ca 55 dage til ca 15 dage.
Belastningen af importværdien  

 begrænses hermed til at udgøre ca 0,06 pct. af importværdien.
 Importmomsordningen mister hermed stort set sin fiskale betydning.
 Hvis importmomsen ikke havde været der i forvejen, ville næppe mange finde  

 det hensigtsmæsigt at opkræve godt 20 mia. kr årligt fordelt på en lang række  

 fortoldningsangivelser, sende en regning ud med meget kort betalingsfrist og  

 herefter give afløftning for stort set hele beløbet 2 uger efter, at pengene  

 er kommet ind.
 Da de administrative omkostninger med opkrævning af importmomsen således  

 vil være uforholdsmæssigt store i forhold til ordningens fiskale betydning,  

 er ordningen foreslået ophævet i slutningen af år 2000. Ordningens betydning  

 vil i øvrigt falde i takt med udvidelsen af EU.
Især virksomheder, der alene ville skulle have afregnet importmoms, får en  

 administrativ lettelse.
Der går i dag meget kort tid, mellem  

 importmomsregningen sendes ud, til beløbet skal indbetales.
Ved import af  

 toldfrie varer opkræves i dag alene importmoms.
Næsten alle varer fra  

 Færøerne, Grønland, Island, Norge og Schweiz er uden told på samme måde som  

 mange varer fra ulande eller andre lande, hvor EU giver toldindrømmelser.
 Den reducerede importmomsbelastning kommer i første omgang de importerende  

 virksomheder til gode, men overvæltes i sidste ende til eksportøerne og  

 forbrugerne, jf også tilbagevæltningen af virkningen på eksportørerne.
8. Mellemstore virksomheder Mens ændringer i momssatsen ikke ændrer på konkurrenceforholdet mellem de  

 forskellige momsregistrerede virksomheder, vil forslaget om at give  

 virksomhederne forskellig kredittid alt efter størrelse påvirke indtjeningen  

 i de forskellige virksomheder.
Det er forholdsvis få store virksomheder med omsætning over 5 mill. kr,  

 der er dominerende i økonomien.
Disse 8,5 pct. af alle virksomhederne står  

 for ca 87,5 pct. af omsætningen i Danmark, mens de ca 31 pct. af alle  

 virksomhederne med omsætning på mellem 0,5 og 5 mill. kr står for ca 11 pct.  

 af omsætningen, og de godt 60 pct. små virksomheder med omsætning under 0,5  

 mill. kr står for ca 1,5 pct. af den samlede omsætning.
 Det vil derfor i de fleste tilfælde være de økonomiske vilkår blandt de  

 store virksomheder, der vil være afgørende for prisdannelsen i de forskellige  

 brancher.
Som nævnt ovenfor må de store virksomheder, der over 4 år får reduceret  

 deres gennemsnitlige momskredit med 39 dage ved en rente på 6 pct. forhøje  

 deres priser med 0,16 pct., hvis de skal fastholde deres indtjening.
Da  

 kredittiden ikke ændres for de mellemstore virksomheder med omsætning mellem  

 0,5 og 5 mill. kr, vil en stigning i priserne på varer og ydelser fra de  

 store virksomheder muliggøre, at de mellemstore virksomheder kan sætte deres  

 priser tilsvarende op uden at miste markedsandele.
Prisstigningerne vil  

 selvfølgelig både påvirke salgspriserne og købspriserne, og de mellemstore  

 virksomheders gevinst på 0,16 pct. vil derfor alene påvirke virksomhedernes  

 momsgrundlag eller bruttoværditilvækst.
Værditilvæksten i procent af  

 omsætningen varierer fra virksomhed til virksomhed.
For en mellemstor  

 virksomhed, hvor hele omsætningen udgør værditilvæksten, vil gevinsten kunne  

 blive på maksimalt ca 8.000 kr årligt, hvis omsætningen udgør lige under 5  

 mill. kr.
I gennemsnit for brancherne udgør værditilvæksten dog alene godt 30  

 pct. af omsætningen, og fordelen vil derfor i gennemsnit højst udgøre ca  

 2.500 kr pr. virksomhed før skat.
Værditilvæksten i en virksomhed kan opgøres  

 som lønsummen herunder vederlag for selvstændiges egen arbejdsindsats tillagt  

 en vis forrentning af kapitalen.
I meget runde tal er værditilvæksten omkring  

 400.000 kr pr. beskæftiget i gennemsnit, men med betydelig variation fra  

 branche til branche.
Hvis virksomheden har en omsætning mellem 0,5 og 5 mill.  

 kr, vil konkurrencegevinsten ved omlægningen i momskredittiden udgøre ca 650  

 kr før skat pr. beskæftiget.
Som nævnt varierer værditilvækstens andel af omsætningen fra branche til  

 branche.
For visse servicevirksomheder herunder visse håndværkere udgør  

 værditilvæksten omkring 75- 80 pct. af omsætningen.
Sådanne virksomheder skal  

 derfor have mere end omkring 10 heltidsbeskæftigede, før virksomheden vil  

 overskride omsætningsgrænsen på 5 mill. kr.
Tilsvarende vil virksomheder med  

 meget mere end en fuldtidsbeskæftiget være udelukket fra at bruge halvåret  

 som momsperiode.
I visse hjemmemarkedsbrancher vil sådanne mellemstore virksomheder være  

 dominerende for prisdannelsen.
Det gælder f.eks. specialforretninger, visse  

 håndværk, autoreparation.
I disse tilfælde vil virksomhederne ikke kunne  

 høste fordelen af, at de større konkurrenter får beskåret deres momskredit,  

 idet priserne ikke rigtigt vil ændre sig.
Derimod vil de store virksomheder  

 med en omsætning på over 5 mill. kr få et tab, da de ikke fuldt vil kunne  

 overvælte den reducerede momskreditfordel i højere priser.
Ikke mindst af  

 hensyn til at mindske tilfældene, hvor virksomheder over omsætningsgrænsen  

 med kortere momskredit vil blive påført ubillig konkurence, har regeringen  

 valgt at være forsigtig og ikke foreslå omsætningsgrænsen sat for højt.
 Det spiller også en rolle, at virksomheder lige omkring omsætningsgrænsen  

 har et vist incitament til ikke at overskride grænsen, hvilket er uheldigt.  

 For en virksomhed i en gennemsnitsbranche er forskellen mellem lige netop at  

 være over eller under grænsen på 5 mill. kr ca 2.500 kr årligt svarende til  

 en forskel i gennemsnitlig likviditet på ca. 45.000 kr.
For handelsvirksomheder udgør værditilvæksten alene omkring 20 pct. af  

 omsætningen.
For sådanne virksomheder vil en beskæftigelse på meget mere end  

 1-3 heltidsbeskæftede bevirke, at virksomheden overskrider omsætningsgrænsen  

 på 5 mill. kr.
For fremstillingsvirksomheder samt landbrug vil omsætningsgrænsen svare  

 til ca. 3-5 heltidsbeskæftigede.
Selvom kun meget få landbrug og  

 fiskerivirksomheder har en omsætning på mere end 5 mill. kr, vil priserne på  

 landbrugsvarerne mv. ikke i videre udstrækning blive påvirket af de hjemlige  

 indtægsforhold, da priserne fastsættes internationalt via handel gennem store  

 virksomheder.
 I gennemsnit vinder de mellemstore virksomheder ca 800 kr før skat årligt  

 efter overvæltning, når forslaget er fuldt indfaset i år 2002.
9. Små virksomheder De små virksomheder vil få fordel af forslaget både gennem, at deres store  

 konkurrenter får reduceret deres kreditfordel og gennem, at de små  

 virksomheder får forlænget deres kredittid.
Virkningen af, at de store virksomheder får reduceret deres momskredittid,  

 svarer til ca 0,16 pct. af virksomhedernes værditilvækst i år 2002 og frem og  

 virkningen af, at de selv får forlænget deres kredittid fra i gennemsnit 85  

 dage til 151 dage, svarer til ca 0,28 pct. af virksomhedernes værditilvækst.  

 Mindre landbrug har dog allerede opnået ca 0,19 pct. heraf, fordi de i  

 forvejen anvender en længere momskreditperiode.
Samlet bliver fordelen på ca  

 0,44 pct. af virksomhedernes værditilvækst eller maksimalt 2.200 kr, hvis  

 værditilvæksten svarer til omsætningen, og denne udgør ligeved 0,5 mill. kr.  

 For virksomheden i den gennemsnitlige branche udgør fordelen maksimalt ca.  

 700 kr årligt.
For visse servicevirksomheder og håndværk vil enkeltmandsvirksomheder  

 typisk have en omsætning, der ikke overstiger 0,5 mill. kr.
For en sådan  

 virksomhed med en værditilvækst på ca 400.000 kr vil fordelen udgøre ca 1.750  

 kr før skat.
For virksomheder indenfor handel vil en virksomhed med en omsætning på  

 under 500.000 kr kun i få tilfælde give et afkast, der kan aflønne en  

 heltidsbeskæftiget på et normalt niveau.
Det samme vil gælde for de fleste  

 fremstillingserhverv og landbrug, omend f.eks en landbrugsbedrift med ren  

 vegetabilsk produktion og gældfrie ejendom vil give et rimeligt afkast til en  

 ejer uden anden beskæftigelse omend ikke alene fra arbejdsindsatsen.
Det skal understreges, at omsætningsgrænsen på de 0,5 mill. kr ikke  

 primært er fastsat udfra et erhvervspolitisk hensyn.
I alle tilfælde er en  

 omsætningsgrænse et upræcist instrument, hvis man særligt vil tilgodese  

 heltidsbeskæftigede selvstændige uden fremmed medhjælp, da omsætningen i  

 sådanne virksomheder kan varierere med en faktor op til 10. Omsætningsgrænsen  

 er fastsat ved en afbalancering af hensynene til at kunne opnå administrative  

 lettelser for flest muligt uden at påføre staten et unødigt stort provenutab  

 i form af tabte renteindtægter og større tab på uerholdelige debitorer, eller  

 at påføre lidt større virksomheder i sådanne brancher, hvor små virksomheder  

 var dominerende, et urimeligt konkurrenceevnetab.
 I gennemsnit vinder de små byvirksomheder ca 175 kr årligt før skat, når  

 forslaget er fuldt indfaset i år 2002.
10. Andre virkninger for virksomhederne Der skal endelig omtales visse andre virkninger for virksomhedernes  

 indtjening m.v.
Mange virksomhederne får godtgjort energiafgifter på især  

 elektricitet over deres normale momsangivelse.
De store virksomheder vil med den reducerede kredittid kunne få godtgjort  

 deres energiafgifter hurtigere end ellers, hvilket isoleret set vil give dem  

 en gevinst.
Modsat vil de små virksomheder få forsinket godtgørelserne,  

 hvilket isoleret set vil give dem et tab.
 Visse virksomheder, der har været dårlige momsbetalere, har fået reduceret  

 deres momskredittid , idet de skal angive for hver måned og indbetale 15 dage  

 derefter, indtil de gennem en længere periode har udvist gode betalingsvaner.  

 Ulempen ved den kortere afregningsperiode vil blive mindre for disse  

 virksomheder, når hovedparten af deres konkurrenter også får reduceret deres  

 momskredit.
Endelig er der særlige forhold omkring de virksomheder, der lejlighedsvis  

 får udbetalt negativ moms f.eks. på grund af større investeringer.
Mens  

 angivelsesfristen nu er 40 dage, kan virksomhederne godt angive tidligere med  

 henblik på hurtigere at få udbetalt negativ moms.
Når købsmomsen udbetales  

 hurtigere end sælgerens salgsmoms indbetales, taber staten herved, mens  

 modsat de, der udfører denne transaktion i de private erhverv, vinder herved.
For de store virksomheder vil forskellen mellem det typiske tidspunkt,  

 hvor den negative moms udbetales, og tidspunktet, hvor den negative moms  

 indbetales, i første omgang i 1999 blive udvidet med 21 dage svarende til  

 forlængelsen af kredittiden.
Dette vil give de investerende virksomheder en  

 fordel.
Forskellen vil dog efterhånden blive indskrænket og i sidste ende  

 vendt, således at forskellen vil blive reduceret med 9 dage for de store  

 virksomheder.
For de små virksomheder bliver forskellen mellem tidspunktet, hvor der  

 skal ske indbetaling, og tidspunktet, hvor udbetaling typisk finder sted,  

 isoleret set udvidet med 21 dage.
Da de virksomheder, der typisk leverer  

 investeringsgoderne (de store), dog får reduceret deres kredittid med 39  

 dage, vil det indirekte tilskud til investeringer også i de små virksomheder  

 blive reduceret.
 11. Overgangsordning for landbrugs-og fiskervirksomheder m.v.
Der gjaldt før 1. januar 1998 særligt lange kredittider for virksomheder,  

 der drev landbrug, fiskeri, skovbrug mv.
I efteråret 1997 blev det vedtaget  

 at reducere kredittiden til de frister, der gælder for byerhverv bortset fra  

 for små landbrugsvirksomheder med omsætning under 0,5 mill. kr, der fortsat  

 kunne bruge halvåret, men med en angivelses- og betalingsfrist på 40 dage.  

 Ændringen trådte i kraft for moms optjent efter 1. januar 1998.
Der var tale om en kraftig reduktion i virksomhedernes likviditet på en  

 gang.
Momskredittiden blev reduceret med 210 dage i gennemsnit for de store  

 og mellemstore landbrug og med 165 dage for de små landbrug.
 Ændringerne har været kritiseret dels af administrative grunde dels af  

 erhvervsøkonomiske grunde.
 De administrative indvendinger vedrørte reduktionen i angivelsesfristen.
Regeringen foreslår, at angivelsesfristen for de små virksomheder udvides  

 med 21 dage fra 40 dage til 61 dage.
Denne ændring, der både vil gælde for  

 byvirksomheder og landvirksomheder, er permanent og vil gælde også for moms  

 optjent i første halvår af 1998 for de små virksomheder.
 Denne ændring vil også indebære en vis økonomisk aflastning.
De økonomiske indvendinger gik især på, at stramningen af kreditten skete  

 for hurtigt.
Regeringen imødekommer indvendingerne ved at foreslå, at alle  

 landbrugsvirksomheder vil kunne anvende samme regler som de små virksomheder  

 for moms, der optjenes fra 1. juli 1998. Det vil sige, at der igen kan bruges  

 halvåret som angivelsesperiode og en angivelses- og betaligsfrist på 61 dage.
 Det er dog stadig regeringens mål, at der ikke bør gøres forskel mellem  

 forskellige brancher ved særmomsregler.
Derfor vil de store og mellemstore landbrugsvirksomheder senere skulle  

 vende tilbage til samme regler, der gælder for byvirksomheder.
For de store  

 og mellemstore virksomheder vil den særlige overgangsordning vare til  

 udgangen af år 2000, hvorefter man vil skulle følge de almindelige momsregler  

 for byvirksomhed.
Fra 1. januar år 2000 vil de store landbrugsvirksomheder  

 dog skulle følge samme regler som de mellemstore byvirksomheder, altså  

 kvartal tillagt 40 dage.
 Den særlige overgangsordning for landbrugsvirksomheder vil give disse en  

 økonomisk fordel i forhold til de gældende regler.
12. Tab på uerholdelige momsdebitorer Tabene på uerholdige momsdebitorer i form af afskrivninger og overførsel  

 til restancekonti, hvorfra der er ringe udsigt til betaling, udgør omkring 1  

 mia. kr årligt.
Tabene er konjunkturfølsomme og udviser nu en faldende  

 tendens.
Forslaget vil bidrage til at fremtidige tab på uerholdige  

 momsdebitorer vil blive reduceret.
For de store virksomheder reduceres den  

 udestående momsskyld, der endnu ikke har passeret sidste rettidige  

 betalingsdato, med ca 16,5 mia. kr.
For de små virksomheder er beløbet brutto  

 omkring 0,5 mia. kr.
Erhvervsvirksomhederne, der er ved at blive økonomisk nødlidende, vil ved  

 forslaget nå at indbetale en større del af momsskylden end ellers, også fordi  

 Told og Skat for de store virksomheder hurtigere får mulighed for at kunne  

 iværksætte inddrivelsesforanstaltninger end nu.
Momstabene opstår på grund  

 af, at virksomhederne går fallit.
Hvis virksomhederne gjorde deres yderste  

 for at betale deres skyldige moms og senest standsede deres betalinger, når  

 de nåede frem til betalingsfristen og ikke kunne betale og uden udsigt til  

 forbedring siden hen, ville der for en stor virksomhed udestå moms vedrørende  

 ca 130 dages salg (90 dage fra kvartal tillagt 40 dage vedrørende  

 angivelsesfrist). Ved forslaget vil der i denne situation alene udestå moms  

 for 60 dage.
Det offentliges tab ville i dette tilfælde blive mere end  

 halveret.
Virksomheder, der har en anstrengt økonomi, har imidlertid ofte alt at  

 vinde og intet udover kreditors tilgodehavender at tabe ved at fortsætte,  

 selv om der derved sandsynligvis opstår endnu større tab for kreditorerne.  

 Sådanne virksomheder vil undlade at betale deres moms til tiden på trods af  

 afgiftsforhøjelse, morarenter og trussel om forkortet afregning.
Hvis der  

 måtte gå f.eks. 2 måneder efter betalingsfristen er sprunget, før der for  

 alvor skrides ind med udpantning etc., vil der i gennemsnit udestå moms for  

 ca 190 dages salg for den uerholdelige debitor ved de nuværende kreditregler,  

 mens der ved de foreslåede, alene vil udestå moms for ca 120 dages salg.
I  

 dette tilfælde burde tabene på den uerholdelige moms kunne reduceres med 1/3  

 på længere sigt.
Det er meget vanskeligt at give et generelt billede af den typiske  

 uerholdelige momsdebitor og beregne effekten af forslaget på færre momstab,  

 men en reduktion af tabene med omkring 300 mill. kr vedrørende de store  

 virksomheder synes ikke urealistisk på lidt længere sigt.
Det svarer til  

 henved 2 pct. af reduktionen i positivt momsbetalende virksomheders  

 gennemsnitlige likviditet.
Mens man kan forvente en reduktion i tabene på de uerholdelige  

 momsdebitorer for store virksomheder, må man modsat forvente en stignig i  

 tabene vedrørende mindre virksomheder.
Da udvidelsen af de mindre  

 virksomheders gennemsnitlige likviditet imidlertid brutto udgør under 0,5  

 mia. kr, vil nettoeffekten klart være et fald i momsdebitortabene.
Et forsigtigt skøn over virkningen på momsdebitorerne er, at tabene  

 reduceres med ca 150 mill. kr svarende til ca 1 pct. af reduktionen i den  

 gennemsnilige likviditet for virksomhederne.
Virkningen kommer med en vis  

 forsinkelse.
13. Antal angivelser For de små virksomheder vil forslaget medføre et fald i antallet af  

 momsangivelser, der vil skulle indsendes årligt.
 Der var i 1996 ca 152.000 små byvirksomheder, der var i drift hele året,  

 og hvor omsætningen udgjorde under 0,5 mill. kr.
 Herudover var der ca 40.000 virksomheder, der ikke var i drift hele året,  

 enten fordi virksomhederne startede efter 1. januar eller lukkede før 1.  

 oktober, og som opregnet til årsbasis havde en omsætning under 0,5 mill. kr.
 Da nye virksomhederne vil skulle være på kvartalet i mindst 1 år, før de  

 kan overgå til halvåret, vil der dog alene kunne blive tale om, at ca 150.000  

 af denne virksomhedskreds vil kunne overgå til halvåret, hvorved antallet af  

 momsangivelser reduceres fra 4 til 2 stk årligt.
 Disse virksomheder vil kunne spare indsendelse af i alt ca 300.000  

 momsangivelser.
 Modsat er der godt 30.000 virksomheder, heraf ca. 2.000  

 landbrugsvirksomheder, der er i drift hele året, og som har en omsætning over  

 5 mill. kr foruden ca 3.000 virksomheder, der ikke er i drift hele året, med  

 omsætning på over 5 mill. kr på helårsbasis.
Månedsvirksomheder skal angive 12 gange årligt mod de 4 gange årligt, der  

 gælder for kvartalsvirksomheder.
Antallet af angivelser fra de store  

 virksomheder vil dermed stige med ca 260.000 stk.
 Netto vil det årlige antal angivelser falde med ca 40.000 stk eller ca 3  

 pct.
For de store virksomheder, der er ajour med regnskabet, udgør  

 meromkostningerne ved udfyldelse af ekstra momsangivelser ikke særlig store  

 ekstra omkostninger.
For de små virksomheder, der i praksis får foretaget  

 bogføringen med visse intervaller, vil halvering af antal momsangivelser  

 kunne betyde en mærkbar besparelse.
Det gælder ikke mindst for de helt små  

 virksomheder.
14. Andre ændringer I tilknytning til de foreslåede ændrede afgiftsperioder m.v foreslås andre  

 ændringer.
Det foreslås således, at anvendelsen af de længere afgiftsperioder -  

 kvartalet og halvåret - forudsætter, at virksomheden ikke har benyttet  

 momslovens mulighed for delregistrering, hvorefter en afgiftspligtig person  

 med flere virksomheder kan registreres under flere momsnumre.
Der findes  

 allerede en tilsvarende bestemmelse i momsloven.
Det foreslås endvidere, at ændring af en virksomheds afgiftsperiode,  

 f.eks. fra kvartalet til halvåret eller fra måneden til kvartalet, skal ske  

 på grundlag af virksomhedens afgiftspligtige omsætning i en 12-måneders  

 periode, der omfatter anden halvdel af kalenderåret i år 1 og første halvdel  

 af kalenderåret i år 2. Ændringen sker med virkning fra den 1. januar i året  

 efter udløbet af denne periode.
Hensigten med disse regler er dels at undgå  

 hyppige afgiftsperiodeskift, dels at sikre, at periodeskiftene sker på samme  

 tid, uanset hvilke perioder der skiftes imellem.
Det foreslås endelig, at en  

 virksomheds afgiftsperiode kun kan forlænges, f.eks. fra måneden til  

 kvartalet, hvis virksomheden for hele det senest afsluttede 12-måneders  

 periode har angivet og indbetalt afgiften rettidigt.Der findes allerede en  

 tilsvarende bestemmelse i momsloven.
 Adgangen til at anvende måneden som afgiftsperiode for virksomheder, der  

 regelmæssigt skal have udbetalt moms, fordi købsmomsen overstiger  

 salgsmomsen, foreslås ændret, så alle virksomheder kan vælge at anvende en  

 kortere afgiftsperiode.
Endelig foreslås det, at alle nyregistrerede virksomheder som hovedregel i  

 starten registreres med kvartalet som afgiftsperiode.
Dette svarer til de  

 hidtil gældende regler i momsloven.
Der foreslås dog den undtagelse, at hvis  

 det allerede ved registreringen er åbenbart, at virksomhedens omsætning i den  

 første 12-måneders periode efter registreringen klart vil overstige  

 omsætningsgrænsen på 5 mill. kr. for store virksomheder på månedsafregning,  

 skal virksomheden i stedet registreres med kalendermåneden som  

 afgiftsperiode.
Det gælder virksomheder med en forventet årlig omsætning på  

 det dobbelte af omsætningsgrænsen på 5 mill. kr., dvs. en forventet årlig  

 omsætning på over 10 mill. kr.
Ændringen af afgiftsperioden fra kvartalet til kalendermåneden for de  

 store virksomheder og adgangen til at anvende en kortere afgiftsperiode, hvis  

 virksomheden ønsker det, indebærer en konsekvensændring af lov om fremskyndet  

 tilbagebetaling af visse afgifter.
Efter de gældende regler kan virksomheder,  

 der efter momsloven har fået tilladelse til at anvende kalendermåneden som  

 afgiftsperiode, forskudsvis få udbetalt et beløb svarende til det  

 gennemsnitlige tilgodehavende af overskydende moms.
Denne bestemmelse skal  

 ændres til at omfatte de virksomheder, som anvender kalendermåneden som  

 afgiftsperiode, når virksomheden regelmæssigt skal have udbetalt negativ  

 moms.
 Lovforslaget indeholder også enkelte andre mindre forslag til ændringer i  

 momsloven.
 For de igangværende virksomheder skal der i forbindelse med lovens  

 ikrafttræden som udgangspunkt ske en ændring af afgiftsperioden afhængigt af  

 størrelsen af virksomhedens omsætning.
Med forslaget bortfalder de sidste særregler i momsloven, der gælder for  

 virksomheder omfattet af det særlige register for landbrug og fiskeri m.v.  

 Der vil således ikke længere være forskel på afregningsreglerne for landbrug  

 m.v. og for andre virksomheder.
Det indebærer, at de særlige bestemmelser  

 vedrørende landbrug og fiskeri kan ophæves, og at det særlige register dermed  

 kan nedlægges.
Af hensyn til den foreslåede overgangsordning for  

 landbrugsvirksomheder m.v. nedlægges registret dog først pr. 1. januar 2002.
Forslaget om ophævelse af det særlige register for landbrug og fiskeri  

 m.v. indebærer nogle konsekvensændringer i mineralolieafgiftsloven,  

 naturgasafgiftsloven og kuldioxidafgiftsloven, der alle indeholder  

 henvisninger til virksomheder omfattet af det særlige register.
Henvisningen  

 benyttes ved afgrænsningen af de aktiviteter, der berettiger til godtgørelse  

 af afgift af motorbrændstof.
Denne henvisning erstattes af en opregning af de  

 godtgørelsesberettigede aktiviteter i den omhandlede lovgivning.
Der sker  

 ikke herved nogen ændring af de godtgørelsesberettigede aktiviteter.
Provenumæssige konsekvenser De anførte provenuvirkninger er i 1998-niveau.
Da momsindtægterne stiger i  

 takt med den økonomiske udvikling, vil de faktiske virkninger i årene  

 fremefter være større end anført nedenfor.
Momsen bogføres som indtægt i statsregnskabet i forbindelse med  

 angivelsen.
Det har derfor alene formel betydning for statsregnskabet, hvis  

 der kan flyttes angivelser frem eller tilbage i forhold til årsskiftet.
De  

 økonomiske virkninger af forslaget vil derfor dårligt alene kunne ses af  

 udviklingen i indtægterne på momskontoen.
 Når angivelsesfristen er lige omkring den 31. december/1. januar, vil selv  

 meget små forskydninger i betalingssædvaner, i overførslen via postvæsenet og  

 bogføringen i Told og Skat kunne få meget stor provenumæssig konsekvens.  

 Sådanne følsomme angivelsesfrister vil opstå omkring årskiftet 1999/2000 og  

 fra og med ultimo 2002.
Forslagets virkning på momskontoen (engangsindtægter) Forslagets virkning for finansår 1998 kommer fra den indførte  

 overgangsordning for landbrugsvirksomheder, der har en større omsætning end  

 0,5 mill. kr.
Sådanne virksomheder vil igen kunne anvende halvåret som  

 momsperiode i stedet for kvartalet, hvorved indtægterne vedrørende juli  

 kvartal 1998 ikke vil blive nået at blive bogført i 1998, hvilket ville have  

 været tilfældet ved uændrede regler.
 Virkningen heraf er et engangstab på momskontoen på ca 975 mill. kr, men  

 en engangsgevinst på kontiene for energiafgifter i 1998 på ca 275 mill. kr,  

 der fordeler sig med ca 5 mill. kr vedrørende kulafgift, ca 115 mill. kr  

 vedrørende elafgift, ca 135 mill. kr vedrørende olieafgift og ca 15 mill. kr  

 vedrørende C02 afgift.
Hvis det i første omgang lægges til grund, at de virksomheder, der skal  

 betale moms, alle først betaler på den sidste rettidige indbetalingsdag, mens  

 de, der skal have moms udbetalt, anmoder herom i god tid forinden, vil  

 virkningen af forslaget for finansår 1999 være et provenutab på ca. 2,2 mia.  

 kr.
Heraf vil ca 0,5 mia. kr vedrøre forlængelsen af afgiftsperioden for små  

 byvirksomheder med en omsætning under 0,5 mill. kr. og ca 1,7 mia. kr  

 udbetaling af negativ moms til store virksomheder med omsætning over 5 mill.  

 kr, der i 1999 får mulighed for at angive eventuel negativ moms vedrørende  

 oktober og november 1999 inden årskiftet.
Kredittiden strammes også for de store virksomheder, der skal indbetale  

 moms.
Indtægterne fra disse virksomheder vedrørende aktivitet i 4. kvartal  

 1998 og de første 9 måneder af 1999 vil blive indtægtsført altså på samme  

 måde som i dag i 1999. Indtægten fra oktober måned 1999, der efter de  

 gældende regler først skal angives den 10. februar år 2000 sammen med  

 indtægterne vedrørende november og december 1999, vil skulle angives senest  

 den 1. januar 2000, altså lige netop inde i det nye finansår.
Indtægterne fra  

 oktober måned 1999 vil udgøre ca 13,3 mia. kr.
Erfaringsmæssigt vil en del af  

 virksomhederne angive og betale lidt forud for at være sikre på ikke at  

 overskride betalingsfristen, og det kan derfor forventes, at en del af de  

 13,3 mia. kr vil blive nået at blive bogført i 1999. Det er meget vanskeligt  

 at vurdere, i hvilket omfang dette måtte ske også på grund af det store antal  

 fridage og helligdage omkring jul og årsskiftet.
Med betydelig usikkerhed  

 skønnes det, at engangsvirkningen på momskontoen i 1999 vil være et  

 provenutab på netto ca 1 mia. kr, uanset at der i år 1999 gennemføres en reel  

 stramning.
For år 2000 vil der komme en betydelig engangseffekt på de bogførte  

 momsindtægter.
Indtægterne fra byerhverv i oktober måned på 13,3 mia. kr. vil  

 skulle angives senest den 20. december år 2000, og hovedparten heraf vil  

 blive bogført i år 2000. Måske 1 mia. heraf vil dog først kunne nås at blive  

 bogført i år 2001. I forhold til 1999 vil virkningen være på ca 11,1 mia. kr,  

 fordi 1,2 mia. kr af provenugevinsten allerede er forudsat virkeliggjort i  

 1999, og 1 mia. kr først vil komme i år 2001.
 Hertil skal lægges en engangsprovenugevinst fra store  

 landbrugsvirksomheder, der som led i tilpasningen vil gå fra halvår til  

 kvartal i år 2000. Engangsprovenugevinsten herfra er på godt 0.2 mia.  

 vedrørende moms.
Herfra skal dog trækkes et provenutab vedrørende afskaffelse af den  

 resterende importmoms.
Hvis denne afskaffes senest den 1. november 2000 vil  

 provenutabet svare til 2 måneders bogført importmoms eller ca 3,6 mia. kr.  

 Ved afskaffelse den 1. december år 2000 vil halvdelen heraf tabes i år 2000  

 og den anden halvdel i år 2001. Det skal bemærkes, at en stor del af  

 provenutabet ikke afspejer nogen egentlig reel lettelse, men mere er af  

 bogholderiteknisk karakter.
 Yderligere vil provenuet af energiafgifterne, herunder først og fremmest  

 elafgiften, blive reduceret med ca 400 mill. kr en gang for alle i år 2000,  

 fordi de store virksomheder med omsætning over 5 mill. kr, der får godtgjort  

 energiafgifter over momsangivelsen, vil kunne nå at få godtgjort afgifter for  

 oktober år 2000 i år 2000 efter forslaget, mens de måtte vente til år 2001  

 efter gældende regler, og fordi de store landbrugsvirksomheder overgår fra  

 halvår til kvartal.
 Samlet vil der således i år 2000 være en provenugevinst af engangskarakter  

 på momskontoen på ca. 7,8 mia kr i år 2000 og et engangstab på kontiene for  

 energiafgifterne på ca 400 mill. kr, fortrinsvis vedrørende elektricitet.  

 Momsbetalingerne forbedres dog med 9,6 mia. kr, da importmomsen angives og  

 bogføres før betalingen, og der derfor alene mistes betalinger vedrørende 1  

 måneds importmoms.
Ved den tidligere betaligsfrist i år 2001 vil der være større sikkerhed  

 for, at der også når at blive bogført indtægter fra virksomheder, der  

 overskrider angivelsesfristen inden årets udgang, herunder fra sådanne  

 virksomheder, der får fastsat deres momstilsvar ved en foreløbig fastsættelse  

 af myndighederne.
Virkningen kan skønnes til 1 mia. kr. en gang for alle.
Yderligere vil der komme en virkning af, at de mellemstore landbrug vil gå  

 fra halvår til kvartal.
Engangsmomsvirkningen heraf er på ca 750 mill. kr.  

 Endelig vil de store landbrugs overgang fra kvartal til måned give en gevinst  

 på henved 100 mill. kr.
Der kommer dog også et engangstab af energiafgifter, jf. hurtigere  

 godtgørelse til landbrugsvirksomhederne.
Tabet er på godt 200 mill. kr.
I år 2002 vil der ikke være nogen direkte virkning på momskontiene udover,  

 at en beskeden del af de store virksomheder, der har frist for betaling af  

 novembertilsvaret 1. januar 2003, vil betale lidt før tiden.
Engangsindtægten  

 herved er med betydelig usikkerhed skønnet til 1,2 mia. kr.
De større momsindbetalinger vil påvirke opgørelsen af EU's egne indtægter.  

 Virkningerne af forslaget vil være, at Danmark vil skulle overføre ca 40  

 mill. kr mindre i år 1999, ca 40 mill. kr mindre i år 2000, mens  

 overførslerne i år 2001 vil stige med 380 mill.kr.
I år 2002 vil  

 overførslerne stige med ca 75 mill. kr, og i år 2003 vil overførslerne stige  

 med 50 mill. kr i forhold til uændrede regler.
Herefter vil der ikke ske  

 engangsoverførsel til EU.
Gennemsnitlig likviditet Som nævnt får man ikke det sande billede af forslagets reelle virkninger  

 ved at se på engangsbevægelserne på momskontoen.
Den reelle engangsvirkning  

 ses af udviklingen i virksomhedernes gennemsnitlige likviditet.
 Overgangsordningen for mellemstore og store landbrug forringer statens  

 gennemsnitlige likviditet med ca 0,5 mia. kr i sidste halvdel af 1998.
I 1999 forbedres den gennemsnitlige likviditet med 2,7 mia. kr til ca 2,2  

 mia. kr.
Store byvirksomheder, der skal indbetale moms, bidrager med 3,9 mia.  

 kr hertil, mens store byvirksomheder, der skal have udbetalt moms, bidrager  

 med en reduktion i statens likviditet på 0,8 mia. kr.
Ligeledes taber staten  

 ca 0,4 mia. kr vedrørende små byvirksomheders længere angivelsesperiode.
I år 2000 forbedres den gennemsnitlige likviditet yderligere med 4,1 mia.  

 kr. til 7,1 mia. kr.
Heraf bidrager store byvirksomheder med ca 4,8 og store  

 landbrugsvirksomheder med ca 0,1 mia. kr.
I år 2001 forbedres den gennemsnitlige likviditet med ca 3,2 mia. kr. til  

 ca 10,3 mia. kr.
Heraf bidrager store byvirksomheder med henved 4,4 mia. kr,  

 mellemstore landbrug med henved 0,4 mia. kr, mens der tabes ca 1,5 mia. kr  

 vedrørende tredielandsimportmoms.
I år 2002, hvor slutvirkningen nås, vinder staten yderligere 4,5 mia. kr i  

 gennemsnitlig likviditet til i alt 14,8 mia. kr.
Heraf bidrager store  

 byvirksomheder med ca 3,8 mia. kr, store landbrug med henved 0,1 mia. kr og  

 tredielandsimportvirksomheder med ca 0,6 mia. kr.
 Der gøres opmærksom på, at indtægterne er opgjort i 1998 niveau.
 Forrentningen af den gennemsnitlige likviditet udgør den varige økonomiske  

 virkning sammen med afledte virkninger på afgiftsprovenu af højere priser og  

 færre afskrivninger af uerholdelige momsdebitorer.
 I følgende oversigt er vist provenuvirkningerne delt op på de væsentligste  

 kriterier mv.
mill. kr Den optjente forrentning af den forbedrede gennemsnitlige likviditet vil  

 kunne fordeles på forbrugere, eksportørere, mellemstore virksomheder mv.  

 efter overvæltning jf. ovenstående oversigt.
Specielt vedrørende importmoms bemærkes, at ophævelsen selvstændigt  

 bidrager med 55 mill. kr i år 2002, mens de resterende 140 mill. kr følger af  

 den kortere kredittid.
En del af tabet ville i øvrigt være blevet realiseret  

 i alle tilfælde ved den kommende udvidelse af EU.
For eksportmoms er uændret  

 anvendelse af reglerne for delregistrering mv. lagt til grund.
Da  

 eksportmomsfordelen reduceres, vil der kunne forventes en yderligere gevinst,  

 fordi flere og flere virksomheder vil finde de administrative omkostninger  

 større end den resterende kreditfordel.
Den del af rentevirkningen, der overvæltes i priserne på varer til  

 endeligt forbrug, vil medføre en afledt virkning på momsindtægterne på i  

 sidste ende 185 mill. kr.
Yderligere vil der komme en virkning via de  

 punktafgifter, der er afhængig af værdien, først og fremmest biler og tobak.  

 Virkningen heraf er ca 10 mill. kr i år 2000 stigende til 40 mill. kr i år  

 2002. Provenugevinsten vil fortrinsvis komme fra personbiler.
Der henvises i  

 øvrigt til bemærkningerne til det samtidigt fremsatte lovforslag om ændring  

 af kreditreglerne for registreringsafgift.
 De færre tab på uerholdelige debitorer er beregnet som 1/2 pct. af den  

 forbedrede gennemsnitlige likviditet i året tillagt 1/2 pct. vedrørende den  

 forbedrede gennemsnitlige likviditet i året før.
 Virkningen på finansloven i de enkelte år er lidt forsinket i forhold til  

 de optjente ekstra renteindtægter, da de skærpede kreditregler gælder for  

 moms m.v. optjent efter årskifterne, og da der fortsat vil være forsinkelse i  

 angivelse af momsen.
 Det skal understreges, at der hersker betydelig usikkerhed om i hvilket  

 finansår provenuvirkningerne indtræder.
Erhvervsøkonomiske konsekvenser De reelle økonomiske virkninger af forslaget opgøres udfra virkningerne på  

 den gennemsnitlige likviditet og forrentningen heraf.
 Forslaget vil bevirke, at virksomhedernes gennemsnitlige likviditet  

 forbedres med ca 450 mill. kr vedrørende moms optjent i 1998 (andet halvår).  

 Fra 1999 og frem belastes virksomhedernes gennemsnitlige likviditet med  

 henholdsvis 2.250 mill. kr, 7.075 mill. kr, 10.275 mill. kr og 14.775 mill.  

 kr. i henholdsvis 1999, år 2000, år 2001 og år 2002.
 Det medfører en rentebelastning vedrørende moms optjent i disse år på  

 henholdsvis minus 15 mill. kr i 1998, 135 mill. kr i 1999, 425 mill. kr i år  

 2000, 515 mill. kr i år 2001 og endelig 885 mill. kr i år 2002 og frem.
 Da stramningen af kredittiden har samme virkning som en beskeden  

 momsforhøjelse, vil belastningen for erhverv på lidt længere sigt dog alene  

 være - ca 15 mill. kr i år 1998, 50 mill. kr i år 999, 110 mill. kr i år  

 2000, 160 mill. kr i år 2001 og 210 mill. kr i år 2002, jf oversigten under  

 provenubemærkningerne.
Der er dog tale om væsentligt større bruttobevægelser.
I slutvirkning vil  

 eksportørerne miste en fordel på ca 520 mill. kr, mens tredjelandsimportøerne  

 vil blive aflastet for 195 mill. kr.
Virkningen for eksporten svarer til ca 0,16 pct. af eksportværdien for den  

 del af eksporten, der er med under eksportmomsordningen.
Virkningen for  

 tredielandsimporten, der udgør en mindre del end EU-importen, er på 0,23 pct.  

 af importværdien.
Disse ændringer vil belaste konkurrenceevnen, men jf.  

 indfasningsperioden vil der være god tid til på anden måde at få tilpasset  

 konkurrenceevnen f.eks. i form af nedvæltning i lavere lønninger.
 Der skal dog ikke herske tvivl om, at erhvervsvirksomhederne også inden  

 for eksportbrancherne samlet får en fordel af regeringens forslag, når man  

 også tager hensyn til nedsættelsen af selskabsskatten.
 Overgangsordningen for landbrugsvirksomheder betyder en midlertidig  

 gevinst på i alt 60 mill. kr set over alle tilpasningsårene.
For de mellemstore virksomheder herunder landvirksomheder med en omsætning  

 over 0,5 mill. kr og højst 5 mill. kr opstår der en gevinst på 110 mill. kr,  

 når ordningen er fuldt indført.
Det er her forudsat, at priserne dannes ved  

 de økonomiske vilkår for de store virksomheder.
For de små virksomheder opstår der en gevinst på 40 mill. kr, når  

 ordningen er fuldt indfaset.
Den procentvise gevinst er noget større end for  

 de mellemstore virksomheder, men de små virksomheders økonomiske betydning er  

 forholdsvis beskeden.
 Endelig opnår andre virksomheder en gevinst på ca 20 mill. kr på længere  

 sigt fortrinsvis på grund af kortere forsinkelse i godtgørelse af  

 energiafgifter.
 Der er tale om forholdsvis store beløb, men da forslaget vedrører hele det  

 momsregistrerede erhvervsliv, er virkningerne procentvis forholdsvis beskedne  

 for den enkelte virksomhed.
Miljømæssige konsekvenser Forslaget vil medføre en hurtigere godtgørelse af energiafgifterne til  

 erhverv over momsangivelsen, hvilket reducerer den årlige  

 likviditetsbelastning med ca 25 mill. kr.
Dette vil alt andet lige reducere  

 tilskyndelsen til energibesparelser svarende til en nedsættelse af  

 CO2-afgiften med ca 1 kr/ton CO2.
Forholdet til EU-retten Den tilpasning af momskreditten, der gennemføres med forslaget, ligger  

 inden for rammerne af EFs 6. momsdirektiv (77/388/EØF), som ændret senest ved  

 Rådets direktiv 96/95/EF af 20. december 1996, EFT nr.
L 338, der i art. 22,  

 stk. 4, litra a), bestemmer, at afgiftsperioden fastsættes til 1, 2 eller 3  

 måneder eller andre perioder, der ikke må overstige et år, og at  

 angivelsesfristen højst må være to måneder fra udløbet af afgiftsperioden.
Den foreslåede ændrede afregning af afgift af varer, der indføres fra  

 steder uden for EU, ligger ligeledes inden for rammerne af EFs 6.  

 momsdirektiv.
Efter direktivets art. 23 kan medlemslandene bestemme, at  

 momsregistrerede virksomheder ikke skal betale den ved indførslen skyldige  

 afgift på indførselstidspunktet, men at afgiften i stedet afregnes over  

 momsangivelsen.
 De større momsindbetalinger, der er en følge af forslaget, vil påvirke  

 opgørelsen af EU's egne indtægter, jf. de provenumæssige konsekvenser  

 ovenfor.
Administrative konsekvenser for det offentlige og for  

 erhvervslivet Forslaget skønnes at medføre engangsudgifter på ca. 9,4 mill. kr. til edb  

 og information.
Hertil kommer en besparelse på ca. 2 årsværk svarende til 0,7  

 mill. kr. årligt for Told og Skat.
Derudover skønnes forslaget ikke at have  

 nævneværdige administrative konsekvenser.
 Med hensyn til de administrative konsekvenser for erhvervslivet henvises  

 til de almindelige bemærkninger, navnlig pkt. 2, 3, 6, 7, 11 og 13.
Bemærkninger til forslagets enkelte bestemmelser Til § 1 Til nr. 1 Efter momslovens § 47, stk. 4, kan flere virksomheder efter anmodning  

 blive registreret under et.
Fællesregistrering indebærer, at de pågældende  

 virksomheder i momsmæssig henseende anses som een virksomhed.
Det foreslås,  

 at denne fællesregistrering af praktiske grunde tidligst kan ske 1 måned  

 efter, at der er fremsat en anmodning herom.
Til nr. 2 Ændringen er en konsekvens af ændringen i § 1, nr. 14.
Til nr. 3 Det foreslås, at nye virksomheder, der anmeldes til registrering, som  

 hovedregel registreres med kvartalet som afgiftsperiode i den første tid  

 efter registreringen.
Det svarer til den gældende regel i momslovens § 66,  

 stk. 1, der dog gælder uden undtagelse.
Selv om virksomheden i  

 etableringsperioden forventer en årlig omsætning på over 5 mill. kr. og  

 derfor efter den foreslåede § 57, stk. 2, jf. forslagets § 1, nr. 6, skal  

 anvende kalendermåneden som afgiftsperiode, skal virksomheden som  

 udgangspunkt fra starten registreres med kvartalet som afgiftsperiode.  

 Tilsvarende skal virksomheder med en forventet årlig omsætning på ikke over  

 500.000 kr. i starten anvende kvartalet som afgiftsperiode, uanset disse små  

 virksomheder efter den foreslåede § 57, stk. 4, jf. forslagets § 1, nr. 7,  

 har kalenderhalvåret som afgiftsperiode.
Der er herved lagt vægt på, at denne  

 ordning er den administrativt enkleste.
Der foreslås dog den undtagelse, at  

 hvis det allerede ved registreringen er åbenbart, at virksomhedens omsætning  

 i den første 12-måneders periode efter registreringen klart vil overstige  

 omsætningsgrænsen på 5 mill. kr. for store virksomheder på månedsafregning,  

 skal virksomheden i stedet registreres med kalendermåneden som  

 afgiftsperiode.
Det gælder virksomheder med en forventet årlig omsætning på  

 det dobbelte af omsætningsgrænsen på 5 mill. kr., dvs. en forventet årlig  

 omsætning på over 10 mill. kr.
Virksomheden skal ved anmeldelsen til  

 registrering oplyse, hvis den forventede omsætning overstiger 10 mill. kr.  

 Tilsidesætter virksomheden denne oplysningspligt, og konstateres det  

 efterfølgende, at virksomhedens omsætning i det første år efter  

 registreringen har oversteget 10 mill. kr., kan virksomheden blive pålagt en  

 bøde, jf. den foreslåede ændring i § 1, nr. 23. Det gælder, hvis det f.eks.  

 på grund af virksomhedens forhold burde have stået denne klart ved  

 anmeldelsen til registrering, at den årlige omsætning allerede fra starten  

 ville overstige de 10 mill. kr.
Til nr. 4, 11, 12 og 14 Det foreslås i nr. 4, at momsregistrerede virksomheder, der indfører varer  

 fra steder uden for EU, i stedet for som i dag at afregne importmomsen efter  

 toldlovens regler, dvs. senest den 16. i måneden efter varens indførsel,  

 afregner momsen over virksomhedens momsangivelse efter § 56. Den ændrede  

 afregningsform gælder i alle tilfælde, hvor der ved indførslen angives et  

 momsregistreringsnummer, hvorunder indførslen sker.
Det betyder, at der vil  

 gælde samme regler for afregning af moms af varer, der indføres fra steder  

 uden for EU, som gælder ved erhvervelse af varer fra andre EU-lande.  

 Virksomheden skal altså i sin momsangivelse til den udgående moms medregne  

 den beregnede moms af de importerede varer.
I det omfang, virksomheden har  

 fradragsret for denne moms, fordi varen skal anvendes i den registrerede  

 virksomhed, kan momsen samtidig trækkes fra som indgående moms om medregnes  

 hertil på momsangivelsen.
Denne ændring indebærer, at den hidtidige bestemmelse i § 61, stk. 1, om  

 afregning af importmoms fremover kun skal gælde for personer og virksomheder,  

 der ikke er registreret efter momsloven.
Det fremgår af den foreslåede  

 ændring i nr. 11. Det betyder samtidig, at der ikke længere er behov for den  

 særlige afregningsregel i § 61, stk. 2, hvorefter forhandlere af bøger m.v.  

 kan få tilladelse til at afregne importmomsen af brevforsendelser månedligt  

 efter en særlig procedure.
Disse virksomheder skal fremover ligesom andre  

 momsregistrerede virksomheder afregne importmomsen over virksomhedens  

 momsangivelse.
Denne bestemmelse foreslås derfor ophævet i nr. 12.
Som en konsekvens af de foreslåede ændringer i afregningen af importmomsen  

 foreslås endelig den særlige kreditafkortningsregel i den gældende § 62, stk.  

 3, for importmoms ophævet i nr. 14. Efter bestemmelsen skal virksomheder  

 afregne importmomsen kontant, når betingelserne for kreditafkortning  

 foreligger.
Da det foreslås, at de registrerede virksomheder ikke længere  

 skal afregne importmomsen særskilt, men over momsangivelser, er der ikke  

 grundlag for at opretholde den særlige kreditafkortningsregel.
Til nr. 5-9 Det foreslås, at der i § 57 fastsættes 3 forskellige afgiftsperioder med  

 tilhørende angivelsesfrister.
For de store virksomheder, dvs. virksomheder  

 med en årlig afgiftspligtig omsætning på over 5 mill. kr., foreslås i nr. 6  

 kalendermåneden som afgiftsperiode med angivelsesfrist den 1. i den anden  

 måned efter afgiftsperiodens udløb.
For de mellemstore virksomheder, dvs.  

 virksomheder med en årlig afgiftspligtig omsætning på over 500.000 kr., men  

 ikke over 5 mill. kr., foreslås i nr. 7, at afgiftsperioden opretholdes som  

 kvartalet med angivelsesfrist 1 måned og 10 dage efter afgiftsperiodens udløb  

 ligesom efter de gældende regler.
For de små virksomheder, dvs. virksomheder  

 med en årlig omsætning på ikke over 500.000 kr., foreslås ligeledes i nr. 7  

 kalenderhalvåret som afgiftsperiode med angivelsesfrist den 1. i den tredje  

 måned efter afgiftsperiodens udløb.
Det foreslås ligeledes i nr. 7, at der indsættes et nyt stk. 5 i den  

 gældende § 57, hvorefter anvendelsen af kvartalet eller kalenderhalvåret som  

 afgiftsperiode forudsætter, at virksomheden ikke har benyttet momslovens  

 mulighed for delregistrering, hvorefter en afgiftspligtig person med flere  

 virksomheder kan registreres under flere momsnumre.
Der findes en tilsvarende  

 bestemmelse i den gældende § 68, stk. 1, for så vidt angår landbrug og  

 fiskeri m.v.
Virksomheder, der er delregistreret, skal derfor altid anvende  

 kalendermåneden som afgiftsperiode.
Endelig foreslås i nr. 7, at der indsættes et nyt stk. 6 i den gældende §  

 57 om ændring af en virksomheds afgiftsperiode efter stk. 2-4 på grund af en  

 ændring af virksomhedens omsætning hen over de fastsatte omsætningsgrænser på  

 500.000 kr og 5 mill. kr.
Det foreslås, at ændringen, f.eks. fra kvartalet  

 til halvåret eller fra måneden til kvartalet, skal ske på grundlag af  

 virksomhedens afgiftspligtige leverancer i en 12-måneders periode, der  

 omfatter anden halvdel af kalenderåret i år 1 og første halvdel af  

 kalenderåret i år 2. Ændringen sker med virkning fra den 1. januar i året  

 efter udløbet af denne periode.
Hensigten med disse regler er dels at undgå  

 hyppige afgiftsperiodeskift, dels at sikre, at periodeskiftene sker på samme  

 tid, uanset hvilke perioder, der skiftes imellem.
Det foreslås endelig, at en  

 virksomheds afgiftsperiode kun kan forlænges, f.eks. fra måneden til  

 kvartalet, hvis virksomheden for hele det senest afsluttede 12-måneders  

 periode har angivet og indbetalt afgiften rettidigt.Der findes en tilsvarende  

 bestemmelse i den gældende § 68 for så vidt angår landbrug og fiskeri m.v.
I nr. 8 er der foreslået en ændring af bestemmelsen i den gældende § 57,  

 stk. 3, om, at virksomheder med regelmæssigt negativt afgiftstilsvar, dvs.  

 hvor den indgående afgift overstiger den udgående afgift, kan få tilladelse  

 til at anvende kalendermåneden som afgiftsperiode.
Det foreslås, at  

 virksomheder altid kan anmode om at anvende en kortere afgiftsperiode,  

 herunder også kalendermåneden.
 Endelig er der i nr. 9 foreslået en tilpasning af bestemmelsen i den  

 gældende § 57, stk. 4, om, hvornår virksomheder med negativt afgiftstilsvar  

 kan skifte afgiftsperiode, så den kommer til at omfatte alle periodeskift  

 efter bestemmelsen i nr. 8. Der foreslås herudover fastsat to faste  

 skiftedage, den 1. januar og den 1. juli, da disse datoer for måneds-,  

 kvartals- og halvårsregistrerede virksomheder betyder overgang til en ny  

 afgiftsperiode.
Til nr. 10 Det foreslås, at bestemmelsen i den gældende § 59, stk. 1, om  

 forfaldsdagen og sidste rettidige betalingsdag ændres som en konsekvens de  

 foreslåede forskellige angivelsesfrister for store, mellemstore og små  

 virksomheder.
Det foreslås således, at forfaldsdagen ændres til den 1. i  

 måneden for sidste rettidige indbetalingsdag, og at sidste indbetalingsdag er  

 samtidig med angivelsesfristens udløb.
Til nr. 13 Ændringen er en konsekvens af ændringen i § 1, nr. 22.
Til nr. 15-21 De foreslåede ændringer er en konsekvens af ændringen i § 1, nr. 14.
Til nr. 22 Ændringen er en konsekvens af ændringerne i § 1, nr. 6 og 7. Da landbrug  

 og fiskeri ikke længere skal have særlige kreditvilkår, er der ikke grundlag  

 for at opretholde det særlige register m.v. for disse virksomheder.
Der  

 henvises til de almindelige bemærkninger.
Da landbrug og fiskeri imidlertid i  

 en overgangsperiode indtil år 2002 skal afregne efter særlige frister,  

 opretholdes det særlige register dog indtil udløbet af denne  

 overgangsordning, jf. bemærkningerne til § 7, stk. 5, 6 og 9.
Til nr. 23-25 Ændringerne er en konsekvens af ændringerne i de forudgående numre Til § 2 Den foreslåede ændring er en konsekvens af forslaget i § 1, nr. 6, om at  

 store virksomheder med en årlig omsætning på over 5 mill. kr. skal anvende  

 kalendermåneden som afgiftsperiode, og forslaget i § 1, nr. 8, om at  

 virksomheder kan anmode om at anvende en kortere afgiftsperiode, herunder  

 kalendermåneden.
Efter de gældende regler i § 1 i lov om fremskyndet  

 tilbagebetaling af visse afgifter kan virksomheder, der efter momsloven har  

 fået tilladelse til at anvende kalendermåneden som afgiftsperiode,  

 forskudsvis få udbetalt et beløb svarende til det gennemsnitlige  

 tilgodehavende af overskydende moms.
Denne bestemmelse skal ændres til at  

 omfatte virksomheder, som anvender kalendermåneden som afgiftsperiode, når  

 virksomheden regelmæssigt skal have udbetalt negativ moms.
Til § 3 Efter den gældende bestemmelse i mineralolieafgiftslovens § 11, stk. 3,  

 ydes der tilbagebetaling af afgiften af motorbrændstof, der udelukkende  

 anvendes til virksomhed omfattet af momslovens § 66, stk. 1, særlige register  

 for landbrug og fiskeri m.v.. Dette gælder dog ikke motorbrændstof anvendt i  

 registrerede motorkøretøjer.
Det afgørende for, om der kan ydes godtgørelse  

 efter bestemmelsen, er, hvilken aktivitet der er tale om (f.eks. mark- og  

 skovarbejde), og ikke om virksomheden er momsregistreret som  

 landbrugsvirksomhed m.v.
Som en konsekvens af ophævelsen af bestemmelserne om det særlige  

 momsregister for landbrug og fiskeri m.v. foreslås det at omformulere  

 ovennævnte bestemmelse, således at de aktiviteter, der giver mulighed for  

 godtgørelse, nævnes direkte i lovbestemmelsen.
Det er ikke hensigten at ændre  

 praksis vedrørende afgrænsningen af de godtgørelsesberettigede aktiviteter.
Til § 4 Forslaget svarer til forslaget i § 3, idet naturgasafgiftsloven indeholder  

 samme bestemmelse som mineralolieafgiftsloven vedrørende godtgørelse for  

 motorbrændstof anvendt til landbrugsvirksomhed m.v.
Til § 5 Ændringen af henvisningen er en konsekvens af ophævelsen af bestemmelserne  

 om det særlige momsregister for landbrug og fiskeri m.v., jf. bemærkningerne  

 til § 3.
Til § 6 Til nr. 1-4 Forslagene er konsekvensændringer som følge af de foreslåede ændringer af  

 momsloven.
Hidtil har toldloven reguleret al betaling af moms ved import af  

 varer fra lande uden for EU.
Da momsloven nu foreslås ændret, således at  

 momsregistrede virksomheder ikke skal indbetale importmomsen i forbindelse  

 med import af varer fra lande uden for EU, foreslås toldloven ændret i  

 konsekvens heraf.
Efter den foreslåede ændring vil toldloven alene regulere  

 betaling af moms af import af varer fra lande uden for EU, der foretages af  

 ikke momsregistrerede virksomheder m.v.
Til § 7 Det foreslås, at loven træder i kraft den 1. januar 1999, dog med særlige  

 overgangsregler i stykkerne 2-9.
Det foreslås i stk. 2, at det er skatteministeren, der fastsætter  

 ikrafttrædelsestidspunktet for den ændrede afregning af importmoms for de  

 momsregistrerede virksomheder.
Den ændrede afregning af importmoms  

 forudsætter systemtilretninger hos Told og Skat.
De nødvendige tilretninger  

 vil senest være foretaget med virkning fra den 1. december 2000. Det foreslås  

 derfor, at denne ændring senest skal træde i kraft den 1. december 2000. De  

 momsregistrerede virksomheder skal altså senest med virkning fra den 1.  

 december 2000 i virksomhedens momsangivelse afregne moms af varer indført fra  

 steder uden for EU.
De afledte virkninger af bortfaldet af den særlige  

 importmomsafregning træder i kraft samtidig hermed.
I stk. 3 foreslås det, at de ændrede afgiftsperioder har virkning for  

 perioder, der påbegyndes fra og med den 1. januar 1999. Dette gælder dog ikke  

 for virksomheder, der er registreret i det særlige register for landbrug og  

 fiskeri m.v., jf. bemærkningerne nedenfor til stk. 5 og 6. For andre  

 virksomheder indebærer bestemmelsen, at igangværende virksomheder på  

 kvartalsafregning, fra denne dato skal overgå til månedsafregning, hvis  

 virksomhedens afgiftspligtige omsætning inden lovens ikrafttræden og dækkende  

 en periode på 12 måneder har oversteget 5 mill. kr.
Den omsætning, der i den  

 forbindelse lægges til grund, er omsætningen efter de seneste 4 modtagne  

 momsangivelser med angivelsesfrist fra den 10. februar 1998 til den 10.  

 november 1998. Tilsvarende skal igangværende virksomheder på  

 kvartalsafregning fra samme dato overgå til halvårsafregning, hvis  

 virksomhedens afgiftspligtige omsætning inden lovens ikrafttræden og dækkende  

 en periode på 12 måneder højst har udgjort 500.000 kr.
Den omsætning, der i  

 den forbindelse lægges til grund, er ligeledes omsætningen efter de seneste 4  

 modtagne momsangivelser med angivelsesfrist fra den 10. februar 1998 til den  

 10. november 1998. Andre virksomheder skal ikke pr. 1. januar 1999 ændre  

 afgiftsperiode som følge af de foreslåede nye afgiftsperioder i § 57, stk.  

 2-4. Det gælder f.eks. virksomheder, der ved begyndelsen af kalenderåret 1999  

 ikke har været registreret længe nok til at have indsendt de pågældende 4  

 momsangivelser.
Efter stk. 4 ændres afregningsfristerne for kalenderåret 1998 for  

 virksomheder, der er registreret i det særlige register for landbrug og  

 fiskeri m.v.
For de små landbrug m.v., dvs. virksomheder med en årlig  

 omsætning på ikke over 500.000 kr., der anvender kalenderhalvåret som  

 afgiftsperiode, foreslås det, at angivelsesperioden forlænges fra 1 måned og  

 10 dage til den 1. i den tredje måned efter afgiftsperiodens udløb.
Der  

 foreslås en tilsvarende forlængelse af betalingsfristen.
Det betyder, at  

 disse virksomheder skal angive og indbetale afgiften for 1. halvår 1998  

 senest den 1. september 1998 og for 2. halvår 1998 senest den 1. marts 1999.  

 For andre virksomheder i det særlige register, der anvender kvartalet som  

 afgiftsperiode, foreslås det, at disse virksomheder i stedet for at anvende  

 kvartalet som afgiftsperiode i 2. halvår 1998 anvender dette halvår som  

 afgiftsperiode.
Det foreslås samtidig, at angivelses- og indbetalingsfristen  

 for denne afgiftsperiode fastsættes til den 1. i den tredje måned efter  

 afgiftsperiodens udløb, dvs. den 1. marts 1999.
I stk. 5 og 6 foreslås en særlig overgangsordning for virksomheder, der er  

 registreret i det særlige register for landbrug og fiskeri m.v.
Stk. 5  

 omhandler de store virksomheder, dvs. virksomheder med en årlig omsætning  

 over 5 mill. kr., mens stk. 6 omhandler de mellemstore virksomheder, dvs.  

 virksomheder med en årlig omsætning mellem 500.000 kr. og 5 mill. kr.
For de  

 store virksomheder foreslås det i stk. 5, at de i kalenderåret 1999 anvender  

 første og anden halvdel af kalenderåret som afgiftsperioder med  

 angivelsesfrist den 1. i den tredje måned efter afgiftsperiodens udløb.
I  

 kalenderåret 2000 anvendes kvartalet som afgiftsperiode med angivelsesfrist 1  

 måned og 10 dage efter afgiftsperiodens udløb, og i 2001 anvendes  

 kalendermåneden som afgiftsperiode med angivelsesfrist 1 måned og 10 dage  

 efter afgiftsperiodens udløb.
For de mellemstore virksomheder foreslås det i  

 stk. 6, at de i kalenderårene 1999 og 2000 anvender første og anden halvdel  

 af kalenderåret som afgiftsperioder med angivelsesfrist den 1. i den tredje  

 måned efter afgiftsperiodens udløb.
For de små virksomheder, dvs.  

 virksomheder med en årlig omsætning på højst 500.000 kr. foreslås ingen  

 særlig overgangsordning.
I stk. 7 foreslås det, at virksomheder, der er registreret i det særlige  

 register for landbrug og fiskeri m.v., kan få henstand med betaling af  

 afgift, der angives for kalenderårene 1998 og 1999. Baggrunden for  

 bestemmelsen er den afkortning af disse virksomheders kredittid, der efter  

 lov nr. 890 af 3. december 1997 fandt sted pr. 1. januar 1998. Selvom disse  

 virksomheder efter nærværende forslag får forlænget kredittiden i en  

 overgangsperiode og delvis med tilbagevirkende kraft for 1998, kan den  

 gennemførte kreditafkortning i visse tilfælde gøre det vanskeligt for  

 virksomheden at overholde betalingsfristerne.
Ansøgning om henstand skal  

 indgives til de statslige told- og skattemyndigheder senest samtidig med  

 afgiftsangivelsen.
Det er en betingelse for meddelelse af henstand, at  

 virksomheden kan sandsynliggøre, at virksomheden på grund af den gennemførte  

 afkortede kredittid ikke er i stand til at betale den skyldige afgift  

 rettidigt.
Det foreslås, at virksomheden kan få henstand med betalingen i  

 indtil 6 måneder, at henstandsbeløbet skal forrentes efter  

 merværdiafgiftslovens § 59, stk. 2, og at der i henstandsbevillingen kan  

 tages forbehold om modregning i henstandsbeløbet for visse udbetalinger.
 I stk. 8 foreslås det, at kredittiden for de virksomheder, som overføres  

 fra kvartalet til kalendermåneden, gradvis afkortes, så den foreslåede  

 stramning af kredittiden for disse virksomheder først er fuldt gennemført fra  

 og med den 1. januar 2002. Det foreslås således, at angivelsesperioden efter  

 afgiftsperiodens udløb for de månedsafregnende virksomheder fastsættes til  

 den 1. i den tredje måned i 1999, 1 måned og 20 dage i 2000 og 1 måned og 10  

 dage i 2001.
 Det foreslås i stk. 9, at det særlige register for landbrug og fiskeri  

 m.v. opretholdes indtil den den 1. januar 2002. Begrundelsen herfor er de  

 foreslåede særlige overgangsregler i stk. 5-6, der forudsætter, at registret  

 opretholdes indtil udløbet af denne overgangsordning for virksomheder i de  

 særlige register.
 Endelig foreslås det i stk. 10, at overtrædelse af angivelsesfristerne i §  

 7 strafbelægges efter samme regler som andre overtrædelser af  

 angivelsesfristerne efter momsloven.
Skriftlig fremsættelse (2. juni 1998) Skatteministeren (Ole Stavad):
 Jeg skal hermed tillade mig at fremsætte:
 Forslag til lov om ændring af forskellige afgiftslove. (Ændring af  

 kredittider m.v.) .
(Lovforslag nr.
L. 105).
I regeringsgrundlaget fra marts 1998 »Godt på vej - Danmark i det 21.  

 århundrede« har regeringen fastslået, at princippet om lavere skatter og  

 bredere skattebase skal videreføres for erhvervsbeskatningen.
Som led i disse  

 bestræbelser fremsættes denne erhvervsskattepakke.
 Justeringerne på erhvervsskatteområdet skal opfylde følgende  

 hovedmålsætninger:
Skattesatsen sænkes til et niveau, der forebygger, at skatteovervejelser  

 kan blive udslagsgivende ved virksomhedernes lokaliseringsbeslutninger Sikring af mere ensartede og gennemskuelige rammevilkår, der afspejler  

 fremtidens erhvervsudvikling.
 En udvidelse af skattebasen med henblik på at sikre finansiering af  

 satsreduktionen.
Regeringen foreslår, at selskabsskattesatsen, fondsbeskatningssatsen og  

 satsen i virksomhedsskatteordningen nedsættes i løbet af to år fra de  

 gældende 34 pct. til 30 pct. i 1999 og 26 pct. i år 2000. Det betyder, at  

 selskabsskattesatsen ikke vil afholde virksomheder fra at lægge produktion i  

 Danmark.
Der fastholdes en beskatning på 34 pct. for virksomheder beskæftiget  

 med olie- og kulbrinteindvinding i Nordsøen.
Med en erhvervs- og selskabsskattesats på 26 pct. placerer Danmark sig i  

 den lave ende i forhold til de øvrige EU-lande.
Det er regeringens  

 opfattelse, at der herved gives et værdifuldt signal om det danske klima for  

 etablering af selskaber og virksomheder.
Sideløbende med disse ændringer er der i EU-regie gjort store fremskridt  

 med at forhindre den egentlige selskabsskattekonkurrence, hvor enkelte lande  

 har søgt at tiltrække virksomheder fra andre lande ved hjælp af specifikke og  

 afgrænsede skattemæssige særordninger.
EU-landene har således vedtaget en  

 adfærdskodeks, som betyder, at nye særordninger, der ikke er almindeligt  

 tilgængelige for alle selskaber, ikke længere kan etableres, og at  

 eksisterende særordninger skal afvikles i de kommende år.
 Med dette forslag sikres en generel, lav selskabs- og erhvervsbeskatning,  

 som vil medvirke til, at Danmark bliver i stand til både at fastholde og  

 tiltrække arbejdspladser.
 Nedsættelsen finansieres ved en række initiativer, som samtidig vil sikre  

 mere ensartede og gennemskuelige rammevilkår, der afspejler fremtidens  

 erhvervsudvikling.
 Således reduceres bygningsafskrivningssatserne på i dag 4 og 6 pct. til en  

 enhedssats på 4 pct. med virkning fra 1999, medens satsen for  

 saldoafskrivninger reduceres fra 30 til 25 pct. med virkning fra år 2000.  

 Denne justering af afskrivningsreglerne vil skabe større neutralitet i  

 forhold til virksomhedernes investeringsbeslutninger både generelt og på  

 tværs af brancher med forskellig kapitalintensitet.
Den finansielle sektor vil få den fulde gavn af reduktionen af  

 selskabsbeskatningen både direkte og gennem et højere afkast af  

 aktiebeholdninger.
Sektoren vil imidlertid bidrage forholdsvis lidt til  

 finansieringen gennem justeringen af afskrivningsreglerne.
For at modvirke  

 denne særlige effekt, foreslås det at forhøje lønsumsafgiften for den  

 finansielle sektor med virkning fra 1999.
Der foreslås endvidere en smidiggørelse af erhvervslivets afregningsregler  

 vedrørende moms.
Forslaget indebærer en afkortning af kredittiden for de  

 store virksomheder med en årlig omsætning over 5 mill. kr med 39 dage over 4  

 år.
Til gengæld foreslås det, at de helt små virksomheder med en årlig  

 omsætning under 0,5 mill. kr. overgår fra kvartalsvis til halvårlig  

 momsafregning.
Samlet set vil antallet af indberetninger falde med netto ca.  

 40.000 årligt.
Da de store virksomheder tæller væsentligt i den samlede  

 afregning af moms, vil ændringen forbedre statens gennemsnitlige likviditet.  

 Rentefordelen heraf medgår til finansieringen af justeringen af satsen for  

 selskabsskat m.m.
Tilsvarende gælder forslaget om justeringen af kredittid  

 for pensionsinstitutternes afregning af arbejdsmarkedsbidrag.
Den resterende finansiering foreslås tilvejebragt ved at indføre en skat  

 på 10 pct. på realrenteafgiftspligtiges aktieafkast.
Kombinationen af lavere  

 sats i selskabsbeskatningen og aktieskatten vil fastholde et nogenlunde  

 uændret beskatningsniveau af investeringer i danske virksomheder.
Ved skatten  

 vil noget af den skattefordel, der ligger i den nuværende  

 realrenteafgiftsfritagelse af aktier dog flyttes fra investorerne til  

 virksomhederne.
Skatten på aktieafkast vil også omfatte investeringer i udenlandske  

 aktier, der efter de gældende regler tilsvarende danske aktier er  

 realrenteafgiftsfritaget.
Det vil gøre investering i danske selskaber  

 relativt mere attraktivt end investering i udenlandske selskaber, der ikke  

 får en nedsættelse af selskabsskatten.
Det vil være til gavn for dansk  

 erhvervslivs muligheder for at få tilført risikovillig kapital.
Den samlede provenuvirkning af den foreslåede omlægning af  

 erhvervsbeskatningen inkl. provenuet af aktieafkastskatten er et merprovenu  

 på ca. 2,5 mia. kr.
Omlægningen skønnes omtrent neutral for erhvervene under  

 eet, men virkningen for de enkelte brancher vil være forskellig, når der ses  

 bort fra aktieskatten.
 I tilknytning til justeringen foreslås en række supplerende ændringer,  

 herunder mere teknisk betonede forbedringer af visse regler, hvis  

 provenumæssige virkninger er af begrænset omfang.
I forslaget om nedsættelse af skattesatsen foreslås en vis skærpelse af  

 fondsbeskatningen ved at indføre en generel beskatning af gaver til fonde.  

 Forslaget skal ses i sammenhæng med, at fonde får gavn af nedsættelsen af  

 fondsbeskatningen, men ikke deltager i finansieringen på samme måde som  

 selskaber.
Forslaget indebærer samtidig en væsentlig forenkling af  

 fondsbeskatningen, idet alle afgrænsninger mellem forskellige typer fonde og  

 fondsmidler i forbindelse med gaver fjernes.
Endvidere foreslås en skærpelse af successionsreglerne for at opnå en mere  

 effektiv løbende afregning og inddrivelse af skatterne.
Det foreslås, at  

 juridiske personer fremover ikke kan arve med succession.
Samtidig foreslås  

 arten af aktiver, hvori der kan succederes, begrænset til aktiver, der udgør  

 en erhvervsvirksomhed, samt til hovedaktionæraktier, der udgør mere end 15  

 pct. af aktiekapitalen.
Ved succession i levende live kan der efter gældende  

 regler succederes i hovedaktionæraktier, der udgør mere end 15 pct. af  

 stemmeværdien.
Denne regel foreslås ændret, således at der også her skal ske  

 overdragelse af hovedaktionæraktier, der udgør mere end 15 pct. af  

 aktiekapitalen.
Ved ændringerne opnås, at det kun er fysiske personer, der  

 kan succedere ved død ligesom i levende live.
I levende live er det dog kun  

 den nære familiekreds, der kan succedere.
Endvidere opnås, at der gælder ens  

 regler for aktivkredsen ved succession i levende live og ved død.
Det  

 foreslås desuden, at der - svarende til reglerne for succession i levende  

 live - ikke kan arves med succession ved udlodning af aktier i finansielle  

 selskaber i lavskattelande og aktier erhvervet for lånte midler.
Skattereglerne skal modvirke, at danske datterselskaber af udenlandske  

 koncerner finansieres på vilkår, som ikke kunne være opnået på det fri marked  

 med hensyn til forholdet mellem fremmedkapital og egenkapital.
Det foreslås  

 derfor at indføre generelle regler om tynd kapitalisering, der sikrer mod at  

 udenlandske koncerner udhuler den skattepligtige indkomst i deres danske  

 datterselskaber ved at datterselskabets kapitalbehov finansieres ved en  

 uforholdsmæssig stor fremmedkapital stillet til rådighed af udenlandske  

 koncernselskaber med rentefradrag til følge.
I tilknytning hertil foreslås at  

 sikre en udtrykkelig lovhjemmel for at interesseforbundne parter ved  

 opgørelsen af den skat tepligtige indkomst skal fastsætte priser og vilkår  

 for deres transaktioner, der svarer til de priser og vilkår, uafhængige  

 parter ville have fastsat (armslængde princippet). De foreslåede regler er et  

 led i en dansk tilpasning til international skatteret på samme måde som de  

 tidligere gennemførte regler om CFC-beskatning og om transfer pricing.
Endelig fremsættes forslag til ny afskrivningslov samt forslag til lov,  

 der indeholder konsekvensændringer heraf og forslag til ændring af  

 ejendomsavancebeskatningsloven. Ændringerne vedrørende  

 ejendomsavancebeskatningsloven indeholder bl.a. forslag om, at reglen om  

 ejertidsnedslag ved beskatning af fortjeneste ved afståelse af andre  

 ejendomme end næringsejendomme afvikles over en 10 årig periode.
I  

 tilknytning hertil foreslås, at reglen om indeksering af anskaffelsessummen  

 ved afståelse af landbrugsejendomme m.v., der kan anvendes i stedet for  

 reglen om ejertidsnedslag, ophæves med virkning fra og med kalenderåret 1999.  

 Samtidig foreslås det, at der for personer indføres en regel om et  

 bundfradrag ved opgørelsen af den skattepligtige fortjeneste ved afståelse af  

 blandet benyttede ejendomme.
Idet jeg i øvrigt henviser til bemærkningerne til lovforslagene, skal jeg  

 anbefale disse forslag til Folketingets hurtige og velvillige behandling Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, som ændret ved § 1 i lov nr. 890 af 3. december 1997 og § 2 i lov  

 nr. 1098 af 29. december 1997, foretages følgende ændringer:
 1. I § 47, stk. 4, indsættes som 6. pkt.:
 »Anmodning om fællesregistrering skal ske senest 1 måned, inden  

 fællesregistreringen ønskes iværksat.«.
 2. I § 47, stk. 5, 1. pkt., ændres »§ 62, stk. 9«  

 til: »§ 62, stk. 8«.
 3. I § 47, stk. 5, indsættes efter 1. pkt.:
 »Virksomheden registreres med kvartalet som afgiftsperiode efter §  

 57, stk. 3. Hvis virksomhedens forventede samlede afgiftspligtige leverancer  

 overstiger 10 mill. kr. årligt, registreres virksomheden dog med  

 kalendermåneden som afgiftsperiode efter § 57, stk. 2. Hvis de forventede  

 afgiftspligtige leverancer overstiger 10 mill. kr., skal virksomheden oplyse  

 dette ved anmeldelsen til registrering.«.
§ 47. --- Stk. 4. Flere afgiftspligtige personer, der udelukkende driver  

 registreringspligtig virksomhed, kan efter anmodning registreres under eet.  

 De statslige told- og skattemyndigheder kan tillade, at to eller flere  

 afgiftspligtige personer, der både driver registreringspligtig og ikke  

 registreringspligtig virksomhed, kan registreres under eet.
Tilladelse kan  

 kun gives, hvis den ene afgiftspligtige person (moderselskabet m.v.) gennem  

 direkte eller indirekte besiddelse af samtlige aktier m.v. ejer den eller de  

 andre afgiftspligtige personer (datterselskaber, datterdatterselskaber m.v.),  

 der inddrages under fællesregistreringen.
Uanset reglerne i 3. pkt. kan de  

 statslige told- og skattemyndigheder dog tillade fællesregistrering, selv om  

 et datterselskab udsteder aktier m.v., der er omfattet af ligningslovens § 7  

 A, når udstedelsen heraf er betinget af, at de ved afståelse eller ved  

 medarbejderens død tilbagesælges til selskabet, der er forpligtet til at  

 erhverve disse.
Fællesregistrering kan kun ske mellem selskaber m.v., der er  

 etableret her i landet.
 Stk. 5. Anmeldelse til registrering skal ske senest 8 dage inden  

 påbegyndelse af registreringspligtig virksomhed, jf. dog § 62, stk. 9.  

 Ændringer i en virksomheds registreringsforhold skal meddeles til de  

 statslige told- og skattemyndigheder senest 8 dage efter ændringen.
 4. I § 56, stk. 2, indsættes efter »EU-lande,»:  

 »indførsel af varer fra steder uden for EU,».
§ 56. --- Stk. 2. Den udgående afgift i en afgiftsperiode er afgiften efter  

 denne lov af virksomhedens leverancer, erhvervelser fra andre EU-lande,  

 fraførsler fra afgiftsoplag m.v. og betalingspligtige køb efter § 46, stk. 1,  

 for hvilke afgiftspligten er indtrådt i perioden.
Stk. 3. --- 5. I § 57, stk. 1, udgår: »senest 1 måned og 10  

 dage«.
 6. § 57, stk. 2, affattes således:
 » Stk. 2. For virksomheder, hvis samlede afgiftspligtige  

 leverancer overstiger 5 mill. kr. årligt, er afgiftsperioden kalendermåneden.  

 Virksomhedens angivelse efter stk. 1 skal foretages senest den 1. i den anden  

 måned efter afgiftsperiodens udløb.«.
 7. I § 57 indsættes efter stk. 2 som nye stykker:
» Stk. 3. For virksomheder, hvis samlede afgiftspligtige  

 leverancer overstiger 500.000 kr. årligt, men udgør højst 5 mill. kr. årligt,  

 er afgiftsperioden kvartalet.
Virksomhedens angivelse efter stk. 1 skal  

 foretages senest 1 måned og 10 dage efter afgiftsperiodens udløb.
Stk. 4. For virksomheder, hvis samlede afgiftspligtige leverancer  

 ikke overstiger 500.000 kr. årligt, er afgiftsperioderne første og anden  

 halvdel af kalenderåret.
Virksomhedens angivelse efter stk. 1 skal foretages  

 senest den 1. i den tredje måned efter afgiftsperiodens udløb.
Stk. 5. Anvendelsen af kvartalet eller kalenderhalvåret som  

 afgiftsperioder efter stk. 3 og 4 er betinget af, at virksomheden ikke er  

 registreret efter § 47, stk. 3, 2. pkt.
Hvis virksomheden er registreret  

 efter denne bestemmelse, skal virksomheden anvende kalendermåneden som  

 afgiftsperiode efter stk. 2.
Stk. 6. Ændring af virksomhedens afgiftsperiode efter stk. 2, 3 og  

 4 sker på grundlag af virksomhedens afgiftspligtige leverancer i en  

 12-måneders periode, der omfatter anden halvdel af kalenderåret og første  

 halvdel af det følgende kalenderår. Ændringen har virkning fra og med den 1.  

 januar i året efter udløbet af denne periode.
Virksomhedens afgiftsperiode  

 kan kun forlænges, hvis virksomheden for afgiftsperioderne i hele den  

 12-måneders periode har angivet og indbetalt afgiften efter loven  

 rettidigt.«.
 Stk. 3 og 4 bliver herefter stk. 7 og 8.
 8. § 57, s tk. 3, der bliver stk. 7, affattes  

 således:
» Stk. 7. Virksomheder, der efter stk. 3 anvender kvartalet  

 som afgiftsperiode, kan anmode de statslige told- og skattemyndigheder om at  

 anvende kalendermåneden efter stk. 2 som afgiftsperiode.
Virksomheder, der  

 efter stk. 4 anvender kalenderhalvåret som afgiftsperiode, kan anmode de  

 statslige told- og skattemyndigheder om at anvende kvartalet efter stk. 3  

 eller kalendermåneden efter stk. 2 som afgiftsperiode.«.
 9. § 57, stk. 4, der bliver stk. 8, affattes således:
»Stk. 8. Ændring af afgiftsperioden efter stk. 7 kan kun ske  

 med virkning fra 1. januar eller 1. juli, og anmodning herom skal fremsættes  

 senest 1 måned, før ændringen ønskes iværksat.
Virksomheder, der efter stk. 7  

 får ændret afgiftsperiode, kan ikke inden for de følgende 2 år anmode om at  

 anvende en anden afgiftsperiode.«.
§ 57. Registrerede virksomheder skal senest 1 måned og 10 dage  

 efter udløbet af hver afgiftsperiode til de statslige told- og  

 skattemyndigheder angive størrelsen af virksomhedens udgående og indgående  

 afgift i perioden samt værdien af de leverancer, der efter §§ 14-21 eller §  

 34 er fritaget for afgift.
Beløbene angives i hele kroner, idet der bortses  

 fra ørebeløb.
Skatteministeren kan fastsætte nærmere regler for angivelsen.
 Stk. 2. Afgiftsperioden er kvartalet.
 Stk. 3. Virksomheder, hvis udgående afgift regelmæssigt er mindre  

 end den indgående afgift som følge af, at en væsentlig del af leverancerne er  

 fritaget for afgift efter §§ 14-21 eller § 34, kan af de statslige told- og  

 skattemyndigheder få tilladelse til at anvende kalendermåneden som  

 afgiftsperiode.
Stk. 4. Ændring af afgiftsperioden kan kun ske med virkning fra  

 begyndelsen af et kvartal, og anmodning herom må fremsættes senest 1 måned,  

 før ændringen ønskes iværksat.
Virksomheder, der får tilladelse til at  

 anvende en kortere afgiftsperiode end kvartalet, kan ikke inden for de  

 følgende 2 år anvende kvartalet som afgiftsperiode.
 10. I § 59, stk. 1, ændres »1 måned efter  

 afgiftsperiodens udløb og skal indbetales senest 10 dage derefter« til:  

 »den 1. i den måned, hvor indbetaling af afgiften skal foretages.  

 Afgiften skal indbetales senest samtidig med angivelsesfristens udløb«.
§ 59. Afgiften for en afgiftsperiode forfalder til betaling 1  

 måned efter afgiftsperiodens udløb og skal indbetales senest 10 dage  

 derefter.
Udgør afgiften under 50 kr., kan indbetaling af beløbet undlades.
Stk. 2. --- 11. I § 61, stk. 1, indsættes efter »EU«:  

 »af andre end registrerede virksomheder«.
 12. § 61, stk. 2, ophæves.
 § 61. Afgift af varer, der indføres fra steder uden for EU,  

 afregnes efter reglerne i toldlovens kapitel 4.
Stk. 2. De statslige told- og skattemyndigheder kan på nærmere  

 fastsatte vilkår tillade forhandlere af bøger, tidsskrifter, noder og  

 frimærker at indbetale afgiften af brevforsendelser indeholdende de nævnte  

 varer månedligt.
Indbetaling skal ske på grundlag af en særlige  

 afgiftsangivelse inden udgangen af den følgende måned.
Tilsvarende tilladelse  

 kan i særlige tilfælde gives for andre forsendelser indeholdende  

 tidsskrifter.
 13. I § 62, stk. 1, ændres »med kvartalet eller  

 halvåret som afgiftsperiode skal uanset §§ 57 og 68« til: »skal  

 uanset § 57«.
 14. § 62, stk. 3, ophæves.
 Stk. 4-12 bliver herefter stk. 3-11.
 15. I § 62, stk. 5, der bliver stk. 4, ændres »1 og  

 3« til: »1«.
 16. I § 62, stk. 6, der bliver stk. 5, ændres »1, 3 og  

 5« til: »1 og 4«.
 17. I § 62, stk. 7, der bliver stk. 6, ændres »1, 3  

 eller 5« til: »1 eller 4«.
 18. I § 62, stk. 8, der bliver stk. 7, ændres »1 og  

 5« til: »1 og 4«.
 19. I § 62, stk. 9, der bliver stk. 8, ændres »stk.  

 5« til: »stk. 4«.
 20. I § 62, stk. 10, der bliver stk. 9, ændres »stk. 8  

 og 9« til: »stk. 7 og 8« og »stk. 9« til: »stk.  

 8«.
 21. § 62, stk. 11, der bliver stk. 10, ændres »1 og  

 5« til: »1 og 4«.
§ 62. Registrerede virksomheder med kvartalet eller halvåret som  

 afgiftsperiode skal uanset §§ 57 og 68 anvende kalendermåneden som  

 afgiftsperiode og indsende angivelse samt indbetale afgiften senest 15 dage  

 derefter, når 1) virksomheden 2 gange inden for de seneste 12 måneder ikke rettidigt har  

 indbetalt afgift eller 2) virksomheden er i restance med afgift eller vedrørende andre  

 registreringsforhold med et samlet beløb, der overstiger 25.000 kr., og 3) virksomheden ikke indbetaler restancer efter nr. 1 eller nr. 2 inden 10  

 hverdage fra modtagelsen af en erindringsskrivelse fra de statslige told- og  

 skattemyndigheder, hvorved virksomheden underrettes om, at den ved fortsat  

 manglende betaling pålægges forkortet afgiftsperiode m.v.
Stk. 2. Den forkortede afgiftsperiode efter stk. 1 skal anvendes  

 med virkning fra den 1. i den kalendermåned, hvor den i stk. 1, nr. 3, nævnte  

 frist udløber.
Afgiften for en tidligere afgiftsperiode, hvor afgiften endnu  

 ikke er angivet og indbetalt, skal angives og indbetales samtidig med  

 afgiften for den første forkortede afgiftsperiode.
 Stk. 3. Virksomheder, der indfører varer fra steder uden for EU,  

 skal uanset § 61 betale afgiften kontant ved varens angivelse til  

 fortoldning, når betingelserne efter stk. 1 er opfyldt.
 Stk. 4. De statslige told- og skattemyndigheder kan fritage en  

 virksomhed for forkortet afgiftsperiode m.v., hvis der er indgået en  

 betalingsordning, som virksomheden overholder, eller hvis der i øvrigt ikke  

 på baggrund af virksomhedens forhold vurderes at være behov for at pålægge  

 virksomheden forkortet afgiftsperiode m.v.
 Stk. 5. De statslige told- og skattemyndigheder kan pålægge  

 virksomheder, der anmeldes til registrering, at anvende forkortet  

 afgiftsperiode m.v. efter reglerne i stk. 1 og 3. Krav om forkortet  

 afgiftsperiode m.v. pålægges efter reglerne i kildeskattelovens § 56, stk. 4.
 Stk. 6. Virksomheder kan i stedet for at anvende forkortet  

 afgiftsperiode m.v. efter stk. 1, 3 og 5 vælge at stille sikkerhed efter  

 reglerne i kildeskattelovens § 56, stk. 5. Hvis der efter  

 sikkerhedsstillelsen opstår en ny restance, pålægges virksomheden forkortet  

 afgiftsperiode m.v. efter stk. 1, 3 og 5.
 Stk. 7. Virksomheder, der efter stk. 1, 3 eller 5 er pålagt  

 forkortet afgiftsperiode m.v., kan anvende sædvanlig afgiftsperiode m.v., når  

 virksomheden i en 12-måneders-periode rettidigt har indbetalt afgiften og  

 virksomheden ikke er i restance med afgift eller vedrørende andre  

 registreringsforhold.
 Stk. 8. De statslige told- og skattemyndigheder kan pålægge en  

 virksomhed, der ikke overholder kravene om forkortet afgiftsperiode m.v.  

 efter stk. 1 og 5, at stille sikkerhed efter reglerne i kildeskattelovens §  

 56 A, stk. 1. Virksomheder, der stiller sikkerhed, skal uanset stk. 1 og 5  

 ikke anvende forkortet afgiftsperiode m.v.
Stk. 9. De statslige told- og skattemyndigheder kan i stedet for  

 at stille krav om forkortet afgiftsperiode m.v. efter stk. 5 pålægge  

 virksomheder, der anmeldes til registrering, at stille sikkerhed efter  

 reglerne i kildeskattelovens § 56 A, stk. 2. Når virksomheden pålægges at  

 stille sikkerhed, kan virksomheden ikke registreres, før dette pålæg er  

 opfyldt.
Et pålæg om sikkerhedsstillelse skal meddeles virksomheden senest 14  

 dage efter, at virksomheden anmeldes til registrering.
Stk. 10. Krav om sikkerhedsstillelse efter stk. 8 og 9 meddeles  

 virksomheden ved anbefalet brev.
Ved krav om sikkerhedsstillelse efter stk. 9  

 skal meddelelsen indeholde oplysning om, at undladelse af at stille den  

 krævede sikkerhed indebærer, at virksomheden ikke kan registreres, hvorefter  

 det vil være strafbart at drive virksomheden efter bestemmelsen i § 81, stk.  

 3, 2. pkt.
Krav om sikkerhedsstillelse ophører, når virksomheden i den  

 seneste 12-måneders-periode har indbetalt afgift rettidigt og virksomheden  

 ikke er i restance med afgift eller vedrørende andre registreringsforhold.
 Stk. 11. Der skal betales et gebyr på 65 kr. pr. afgiftsperiode  

 for virksomheder, der er overført til forkortet afgiftsperiode efter stk. 1  

 og 5.
 Stk. 12. Dør indehavere af en registreret virksomhed, og udstedes  

 der proklama efter § 81 i lov om skifte af dødsboer, skal arvingerne eller  

 bobestyreren senest 30 dage efter bekendtgørelse af proklama foretage  

 angivelse efter § 57, stk. 1, for perioden fra afgiftsperiodens begyndelse og  

 indtil dødsdagen.
 22. Kapitel 16 ophæves.
Kapitel 16 Særlige bestemmelser vedrørende landbrug og fiskeri m.v.
§ 66. Såfremt den, der i henhold til § 47, stk. 1, skal anmelde  

 sin virksomhed til registrering, alene har registreringspligtig virksomhed  

 med jordbrug, husdyrbrug, gartneri, frugtavl, skovbrug, fiskeri, dambrug  

 eller pelsdyravl, registreres virksomheden i et særligt register for landbrug  

 og fiskeri m.v.
Virksomheden registreres med kvartalet som afgiftsperiode.
 Stk. 2. Har den pågældende foruden landbrug og fiskeri m.v. anden  

 virksomhed med afsætning af varer og ydelser, sker registrering af  

 virksomhederne under eet i det særlige register, såfremt omsætningen af andet  

 end varer fra landbruget og fiskeriet m.v. ikke overstiger 20.000 kr. årligt.  

 Det samme gælder, hvis sådan omsætning i øvrigt er af mindre omfang og alene  

 vedrører levering af tjenesteydelser med benyttelse af det til landbruget og  

 fiskeriet hørende materiel eller levering af naturprodukter fra ejendommens  

 område.
 Stk. 3. Føres der særskilt regnskab for virksomheden med landbrug  

 og fiskeri m.v., kan denne registreres for sig i det særlige register.
§ 67. Virksomheder, der er registreret som landbrug og fiskeri  

 m.v., kan føre regnskab på grundlag af periodiske opgørelser fra leverandører  

 og aftagere.
Opgørelserne må kun omfatte indkøb eller afsætning, der vedrører  

 en enkelt af virksomhedens afgiftsperioder.
Skatteministeren kan fastsætte  

 nærmere regler for indholdet af opgørelserne.
 § 68. For virksomheder, der er registreret som landbrug og fiskeri m.v.,  

 og hvis samlede afgiftspligtige leverancer ikke overstiger 500.000 kr.  

 årligt, er afgiftsperioderne første og anden halvdel af kalenderåret.  

 Virksomheden kan uanset 1. pkt. anmode de statslige told- og  

 skattemyndigheder om fortsat at anvende kvartalet som afgiftsperiode.  

 Anvendelsen af halvåret som afgiftsperiode er betinget af, at virksomheden  

 ikke er registreret efter § 47, stk. 3, 2. pkt.
 Stk. 2. Ændring af virksomhedens afgiftsperiode sker på grundlag  

 af virksomhedens afgiftspligtige leverancer i det seneste hele afsluttede  

 kalenderår og har virkning fra og med den 1. juli i det følgende kalenderår.  

 Virksomhedens afgiftsperiode kan kun ændres fra kvartalet til halvåret, hvis  

 virksomheden for afgiftsperioderne i hele det senest afsluttede kalenderår  

 har angivet og indbetalt afgiften efter loven rettidigt.
 23. I § 81, stk. 1, nr. 2, indsættes efter »§ 47, stk.  

 1, 1. pkt., stk. 2, 1. og 2. pkt., stk. 3, 1. pkt, eller stk. 5,»:  

 »1., 4. og 5. pkt.,», og indsættes efter »§ 57, stk. 1, 1.  

 pkt.,»: »stk. 2, 2. pkt., stk. 3, 2. pkt., eller stk. 4, 2.  

 pkt.«.
 24. I § 81, stk. 1, nr. 2 , ændres »§ 62, stk.  

 13« til: »§ 62, stk. 11« og udgår: »§ 67, 2. pkt.,».
 25. I § 81, stk. 3, 2. pkt., ændres »§ 62, stk.  

 9« til: »§ 62, stk. 8«.
§ 81. Med bøde straffes den, der forsætligt eller groft uagtsomt 1 )afgiver urigtige eller vildledende oplysninger eller fortier  

 oplysninger til brug for afgiftskontrollen eller kontrollen med udbetalinger  

 efter § 45, § 53, stk. 2, § 63 og § 72, 2 )overtræder § 8, stk. 1, 4. pkt., § 23, stk. 4, 2. pkt., § 30, stk. 2, §  

 38, stk. 3, 3. pkt., § 43, stk. 3, nr. 1, 4 eller 5, § 47, stk. 1, 1. pkt.,  

 stk. 2, 1. og 2. pkt., stk. 3, 1. pkt., eller stk. 5, § 48, 1. pkt., § 52,  

 stk. 1, 1., 2. eller 4. pkt., stk. 2, 3, 5 eller 6, § 53, stk. 1, 1. pkt.,  

 eller stk. 2, 1. pkt., § 56, stk. 3, 2. pkt., § 57, stk. 1, 1. pkt., § 62,  

 stk. 13, § 64, stk. 2, 1. pkt., § 65, stk. 1, § 67, 2. pkt., § 70, stk. 2, §  

 72, stk. 3 eller 4, § 74, stk. 2 eller 4, § 75, stk. 1, 2, 3 eller 4, eller §  

 76, stk. 5, 2. pkt., 3) overtræder angivelsesfristen i § 62, stk. 1 eller 2, 4) undlader at foretage anmeldelse efter § 65, stk. 3, 1. pkt., eller  

 overtræder anmeldelsesfristen i § 65, stk. 3, 2. pkt., 5) undlader at efterkomme et påbud efter § 29, stk. 1, eller § 38, stk. 3,  

 1. pkt., 6) overdrager, erhverver, tilegner sig eller anvender varer eller ydelser,  

 hvoraf der ikke er betalt afgift, som skulle have været betalt efter denne  

 lov, eller forsøger herpå.
Stk. 2. --- Stk. 3. Den, der begår en af de nævnte overtrædelser med forsæt  

 til at unddrage statskassen afgift eller til uberettiget at opnå udbetalinger  

 efter § 45, § 53, stk. 2, § 63 og § 72, straffes med bøde, hæfte eller  

 fængsel indtil 2 år.
Med bøde, hæfte eller fængsel indtil 2 år straffes  

 ligeledes den, der forsætligt eller groft uagtsomt driver  

 registreringspligtig virksomhed, uanset at virksomheden er nægtet  

 registrering efter § 62, stk. 9, eller § 62 a, stk. 5.
Stk. 4. --- § 2 I lov om fremskyndet tilbagebetaling af visse afgifter, jf.  

 lovbekendtgørelse nr. 568 af 20. juni 1994, som ændret senest ved § 2 i lov  

 nr. 890 af 3. december 1997, foretages følgende ændring:
 1. I § 1 ændres »57, stk. 3, har fået tilladelse til  

 at anvende en kortere afgiftsperiode end kvartalet« til: »§ 57,  

 stk. 2, anvender kalendermåneden som afgiftsperiode, og som regelmæssigt får  

 udbetalt overskydende afgift efter merværdiafgiftslovens § 63«.
 § 1. Virksomheder, der efter merværdiafgiftslovens § 57, stk. 3,  

 har fået tilladelse til at anvende en kortere afgiftsperiode end kvartalet,  

 kan efter anmodning til de statslige told- og skattemyndigheder forskudsvis  

 få udbetalt et beløb svarende til det gennemsnitlige tilgodehavende af  

 overskydende afgift efter § 63 i merværdiafgiftsloven.
§ 3 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret senest ved § 8 i lov nr. 1107 af  

 29. december 1997, foretages følgende ændring:
 1. § 11, stk. 3, 1. pkt., affattes således:
 »Afgiften af motorbrændstof, der udelukkende anvendes til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.«.
§ 11. --- Stk. 3. Afgiften af motorbrændstof, der udelukkende anvendes til  

 virksomhed omfattet af merværdiafgiftslovens § 66, stk. 1, refunderes efter  

 stk. 2. Der ydes ligeledes afgiftsgodtgørelse for transport fra ejendommens  

 område af egne produkter hidrørende fra den nævnte virksomhed.
Afgift af  

 motorbrændstof anvendt i registrerede motorkøretøjer refunderes ikke.
Stk. 4. --- § 4 I lov om afgift af naturgas og bygas, jf. lovbekendtgørelse nr. 887 af 3.  

 oktober 1996, som ændret senest ved § 16 i lov nr. 1098 af 29. december 1997,  

 foretages følgende ændring:
 1. § 10, stk. 3, 1. pkt., affattes således:
 »Afgiften af gas, der udelukkende anvendes som motorbrændstof til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.«.
§ 10. --- Stk. 3. Afgiften af gas, der udelukkende anvendes som  

 motorbrændstof til virksomhed omfattet af merværdiafgiftslovens § 66, stk. 1,  

 tilbagebetales efter stk. 2. Der sker ligeledes tilbagebetaling af afgift for  

 transport fra ejendommens område af egne produkter hidrørende fra den i 1.  

 pkt. nævnte virksomhed.
Afgift af gas, der anvendes som motorbrændstof i  

 registrerede motorkøretøjer, tilbagebetales ikke.
Stk. 4. --- § 5 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, som ændret senest ved § 20 i lov nr. 1098 af  

 29. december 1997, foretages følgende ændring:
 1. I § 9, stk. 2, 4. pkt., ændres »§ 66, stk. 1, i  

 merværdiafgiftsloven« til: »§ 11, stk. 3, 1. pkt., i lov om  

 energiafgift af mineralolieprodukter m.v.«.
§ 9. --- Stk. 2. Virksomheder, der er registreret efter  

 merværdiafgiftsloven, kan dog få 75 pct. af afgiften efter nærværende lov  

 tilbagebetalt af afgiftspligtige varer omfattet af § 2, nr. 1-7 og nr. 10-13,  

 der anvendes som nævnt i nr. 1-14 i bilaget til denne lov, og af varer  

 omfattet af § 2, der anvendes som nævnt i nr. 15-35 i bilaget til denne lov.  

 For de i nr. 15-35 i bilaget til denne lov nævnte anvendelser kan  

 afgiftspligtige varer anvendt til ventilation i forbindelse med de omtalte  

 anvendelser medregnes som en del af den anvendelse, der er omfattet af  

 bilaget.
For de i nr. 2-35 i bilaget nævnte anvendelser ydes den forhøjede  

 tilbagebetaling på betingelse af, at forbruget vedrører en årlig produktion  

 på mindst 10 t.
Tilbagebetalingen ydes efter et fradrag pr. kg fuelolie, der  

 er anvendt til varmefremstilling, bortset fra olie vedrørende aktiviteter  

 omfattet af § 66, stk. 1, i merværdiafgiftsloven.
Fradraget er 3 øre pr. kg  

 fuelolie.
Stk. 3. --- § 6 I toldloven, jf. lovbekendtgørelse nr. 113 af 27. februar 1996, som ændret  

 senest ved § 36 i lov nr. 1098 af 29. december 1997, foretages følgende  

 ændringer:
 1. § 30, stk.1, affattes således:
»Told af varer, der indføres i erhvervsmæssigt øjemed af  

 varemodtagere registreret efter § 29, skal opgøres for en afregningsperiode  

 på en måned og indbetales senest den 16. i den følgende måned.
Tilsvarende  

 gælder for merværdiafgift, såfremt varerne indføres af varemodtagere, der  

 ikke er registreret efter merværdiafgiftsloven.
Udgør tolden under 50 kr.,  

 kan indbetaling af beløbet undlades.«.
§ 30. Afregningsperioden for told- og merværdiafgift af varer, der  

 indføres i erhvervsmæssigt øjemed af varemodtagere, der er registreret efter  

 § 29, er kalendermåneden.
Told og merværdiafgift af varer, der er fortoldet i  

 afregningsperioden, skal indbetales til de statslige told- og  

 skattemyndigheder senest den 16. i måneden efter afregningsperioden.
Udgør  

 tolden under 50 kr., kan indbetaling af beløbet undlades.
Stk. 2. --- 2. I § 33, stk. 1-3, udgår: »og merværdiafgift«.
 3 . I § 33 indsættes efter stk. 3 som nyt stykke:
 » Stk. 4. Såfremt de i stk. 1-3 nævnte varemodtagere ikke er  

 registreret efter merværdiafgiftsloven, finder bestemmelserne om told  

 tilsvarende anvendelse for merværdiafgiften.«.
 Stk. 4 bliver herefter stk. 5.
 § 33. Told og merværdiafgift af varer, der indføres fra  

 tredjelande i erhvervsmæssigt øjemed af varemodtagere, der er hjemmehørende  

 uden for EU's toldområde, skal betales ved fortoldningens afslutning.
Stk. 2. Told og merværdiafgift af varer, der i erhvervsmæssigt  

 øjemed indføres til en varemodtager, hvis bo er under konkursbehandling eller  

 tvangsakkordforhandling, skal betales ved fortoldningens afslutning.
Det  

 samme gælder, hvis varemodtageren ved eksekution er fundet ude af stand til  

 for tiden at betale sin gæld, hvis varemodtageren har standset sine  

 betalinger, er under frivillig akkord eller likvidation, eller hvis  

 varemodtageren på tidspunktet for fortoldningens afslutning er afgået ved  

 døden.
 Stk. 3. Told og merværdiafgift af varer, der indføres til  

 varemodtagere, som efter § 38 ikke har adgang til kredit, skal betales ved  

 fortoldningens afslutning.
 Stk. 4. Told af varer, for hvilke der ikke er stillet sikkerhed  

 efter § 30, stk. 2, skal betales til de statslige told- og skattemyndigheder  

 senest den 5. hverdag efter fortoldningsdagen.
 4. I § 34, stk. 1, og § 37, stk. 1, ændres »§  

 33, stk.4,» til: »§ 33, stk. 5,».
§ 34. Overskrides fristen i § 33, stk. 4, pålægges det den, hvem  

 betalingen påhviler, at betale en afgift på 230 kr. for den pågældende  

 fortoldningsekspedition.
Afgiften betales efter reglerne for betaling af  

 told, jf. § 30, stk. 1.
Stk. 2 . --- § 37. Betales skyldig told eller merværdiafgift efter § 30, bidrag  

 efter § 30, stk. 4, told efter § 33, stk. 4, afgift efter § 34, stk.1, eller  

 ekspeditionsafgift efter § 81 ikke rettidigt, skal der betales 1,3 pct. i  

 månedlig rente for hver påbegyndt måned fra den 1. dag efter  

 afregningsperiodens udløb.
