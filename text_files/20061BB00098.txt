Fremsat den 20. februar 2007 af Kim Christiansen (DF),  

 Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Morten Messerschmidt (DF),  

 Hans Kristian Skibby (DF) og Peter Skaarup (DF) Forslag til folketingsbeslutning om lovpligtig ansvarsforsikring m.v. for hesteejere Folketinget pålægger regeringen at fremsætte et lovforslag, der  

 indeholder bestemmelser om, at hesteejere fremover er forpligtet til at  

 erstatte den eller de skader, hesten forvolder.
Lovforslaget skal pålægge  

 hesteejeren at holde heste ansvarsforsikret.
Såfremt den skadelidte har  

 medvirket til skaden, kan erstatningen dog bortfalde eller reduceres.
Bemærkninger til forslaget Formålet med indeværende beslutningsforslag er at sikre, at  

 hesteejere forpligtes til at erstatte de skader, deres heste måtte forvolde  

 mod  

 mennesker og materiel, hvis de slipper ud fra deres indhegning.
I forlængelse  

 heraf skal det fremover gøres lovpligtigt for hesteejere at tegne en  

 ansvarsforsikring for deres heste.
Hvis den skadelidte har medvirket til  

 skaden, kan erstatningen dog reduceres eller helt bortfalde.
Ifølge Dansk Ride Forbund sker der omkring 130 rideulykker i  

 trafikken på årsbasis, og 20 til 30 af disse involverer andre trafikkanter  

   

 hovedsagelig bilister (  

  

 www.rideforbund.dk  

  

 ).  

 I den senere tid har der endvidere været en række alvorlige færdselsuheld  

 forårsaget af løbske heste.
I begyndelsen af januar 2007 blev to brødre på  

 henholdsvis 16 og 18 år dræbt ved en sådan ulykke.
Ulykken skete ved Terndrup  

 i  

 Himmerland.
Nogle heste var sluppet ud af deres indhegning og var rendt ud på  

 vejen.  

 Her var de to unge mænd kommet kørende og bragede intetanende ind i en af  

 hestene.
De to brødre døde på stedet. (»Brødre dræbt af løbsk hest«, Ekstra  

 Bladet, den 3. januar 2007). På Dansk Ride Forbunds hjemmeside er beskrevet  

 en  

 situation, hvor fire heste var sluppet ud af deres indhegning og skabte panik  

 på motorvejen mellem Ringsted og Sorø. To af hestene blev kørt ihjel.
En  

 bilist  

 blev livsfarligt kvæstet, mens to andre bilister slap med lettere kvæstelser.  

 I  

 forbindelse med denne episode oplyste en vicepolitikommissær fra Ringsted  

 Politi,  

 at mange dyr slipper ud af deres indhegninger hvert år, men at dyrene i langt  

 de fleste tilfælde bliver indfanget, inden de forårsager ulykker. (  

  

 www.rideforbund.dk  

  

 ).
I dag er det ikke lovpligtigt at tegne ansvarsforsikring for  

 heste, køer og andre husdyr, og ejerne af disse kan ikke stilles til ansvar,  

 hvis dyret slipper ud af indhegningen og forvolder skade på mennesker eller  

 materiel.  

 Det vil sige, at såfremt en hest slipper ud af sin indhegning og smadrer en  

 bil, er det ejeren af køretøjet eller hans forsikring, der må betale  

 skaderne.  

 Såfremt bilejeren blot har en ansvarsforsikring, kan det således blive en  

 meget  

 dyr affære at støde sammen med en hest på en motorvej! Når det drejer sig om heste, køer og andre husdyr  med  

 undtagelse af hunde  gælder den såkaldte culparegel, som indebærer, at  

 den  

 skadelidte skal bevise, at dyreejeren har handlet uagtsomt og derfor er skyld  

 i  

 ulykken, hvilket bl.a. fremgår af justitsministerens besvarelse af spørgsmål  

 nr.
S 1846 til Kim Christiansen (DF) af 15. januar 2007:
 »I dansk ret gælder som udgangspunkt en almindelig ulovbestemt  

 erstatningsregel (culpa-reglen).
 Culpa-reglen indebærer bl.a., at en skadevolder er ansvarlig for  

 skader, der kan tilregnes den pågældende som forsætlige eller uagtsomme.  

 Skadevolderen kan således blive gjort erstatningsansvarlig, hvis det kan  

 bebrejdes den pågældende, at skaden er sket.
På en række områder er det fastsat, at der gælder et objektivt  

 ansvar for skadevoldende handlinger.
Regler om objektivt ansvar er ofte  

 kombineret med en forpligtelse til at tegne ansvarsforsikring for de  

 omhandlede  

 skader.
Et objektivt ansvar indebærer, at en person kan ifalde ansvar,  

 selv om skadens opståen ikke kan bebrejdes den pågældende.
Regler om  

 objektivt  

 ansvar findes for så vidt angår skader forvoldt af dyr i hundeloven, Danske  

 Lov  

 og i mark- og vejfredsloven.
Administrationen af sidstnævnte lov ligger i  

 Fødevareministeriet.
Danske Lov indeholder en regel (DL 6-10-2) om objektivt ansvar  

 for personskade, som forvoldes af visse større husdyr, herunder heste og  

 køer.  

 Reglen omfatter bl.a. skader forvoldt af løsgående heste, der er brudt ud af  

 en  

 indhegning, og som har forvoldt skade på en fodgænger.
I henhold til  

 retspraksis skal reglen imidlertid fortolkes indskrænkende, idet løsgående  

 dyr,  

 som forvolder skade ved sammenstød med en bil, ikke omfattes af det objektive  

 erstatningsansvar.
Dette er fastslået af Højesteret i en dom, der er gengivet  

 i  

 Ugeskrift for Retsvæsen 1974, side 692. I en sådan situation gælder derimod  

 den  

 ovenfor nævnte almindelige ulovbestemte erstatningsregel (culpa-reglen),  

 hvorefter ejeren af dyret vil kunne blive draget erstatningsretligt til  

 ansvar,  

 hvis vedkommende har handlet uagtsomt eller forsætligt.
Ved vurderingen af  

 ejerens ansvar, vil der blandt andet kunne inddrages en vurdering af, om  

 dyret  

 har været indhegnet forsvarligt.
Den erstatningsretlige regulering af trafikskader forvoldt af  

 fritgående heste følger således udgangspunktet i dansk ret, hvorefter en  

 skadevolder er ansvarlig for skader, der kan tilregnes den pågældende som  

 forsætlige eller uagtsomme.
Det samme gælder den forsikringsretlige  

 regulering,  

 således at der ikke er en forpligtelse til at tegne ansvarsforsikring for de  

 pågældende skader.  « Det kan dog ofte være svært eller helt umuligt for den  

 skadelidte at bevise, at det er dyreejeren, der har handlet uagtsomt eller  

 forsætligt.
Det virker også urimeligt, at det er den skadelidte, der har  

 bevisbyrden i sådanne situationer.
Konsekvensen er derfor, at den skadelidte  

 ofte selv må betale skaderne.
For hundeejere gælder dog reglen om objektivt  

 ansvar, hvilket også fremgår af ovenstående besvarelse.
Hundeejere er  

 ligeledes  

 forpligtet til at tegne en ansvarsforsikring.
Det fremgår således af  

 hundelovens § 8, stk. 1 og 2, (LBK nr. 259 af 12/04/2005):
»Besidderen af en hund er forpligtet til at erstatte den skade,  

 hunden forvolder.
Oplyses det, at den skadelidende har medvirket til skaden,  

 kan erstatningen dog nedsættes eller helt bortfalde.
Stk. 2.  

 Det  

 påhviler besidderen af en hund at holde den ansvarsforsikret.  

 Forsikringsselskabet hæfter umiddelbart over for skadelidte for erstatning  

 efter stk. 1. Undtaget fra forsikringspligten er hunde, der holdes af  

 statsmyndigheder, statsinstitutioner eller kommuner.« Det virker besynderligt, at hesteejere ikke er forpligtet til at  

 tegne ansvarsforsikring for deres heste, når det er tilfældet for hundeejere.  

 Ifølge Dansk Ride Forbund er der som nævnt op til 30 rideulykker om året, der  

 involverer trafikkanter.
Det virker måske ikke af meget, men en 500 kilo tung  

 hest, der render rundt på en motorvej, kan forvolde langt større skade end en  

 hund, der overfalder en tilfældig forbipasserende.
Trafikuheld forårsaget af  

 heste kan få meget alvorlige konsekvenser for de skadelidte.
Rent fysisk kan  

 den skadelidte trafikkant således blive alvorligt kvæstet eller i værste fald  

 blive slået ihjel.
Men det kan også ende med en stor regning.
Hvis f.eks. den  

 skadelidte ikke er kaskoforsikret, kan regningen løbe op i mange hundrede  

 tusinde  

 kroner.
Forslagsstillerne mener, at hesteejere bør være omfattet af  

 reglen om objektivt ansvar og hesteejere bør være forpligtet til at tegne  

 ansvarsforsikring,  

 ligesom det er tilfældet med hundeejere.
Dette er et synspunkt, der bakkes op  

 af Dansk Ride Forbund.
I forbindelse med den tragiske ulykke, der kostede to  

 unge brødre livet for nylig, skriver Dansk Ride Forbund bl.a.:
»Hvis en hest løber ud på motorvejen og forvolder en ulykke, får  

 bilisten i dag hele skylden.
Bilisten får også erstatningsansvaret for  

 hesten.  

 For en bilist, der ikke har en kaskoforsikring på sin bil, kan uheldet  

 således  

 blive en stor økonomisk byrde.
Dansk Ride Forbund kan derfor kun støtte, at  

 en  

 ansvarsforsikring for hesteejere bliver gjort lovpligtig.« (  

  

 www.rideforbund.dk  

, den 5. januar 2007, »Ansvarsforsikring?  

 Naturligvis!«).
Skriftlig fremsættelse Kim Christensen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om lovpligtig ansvarsforsikring m.v. for hesteejere.
(Beslutningsforslag nr.
B 98).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
