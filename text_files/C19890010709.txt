(Til stiftsøvrighederne) I medfør af § 12a, jf. § 2, stk. 1, nr. 6, i lov nr. 645 af 19. december  

 1984 om folkekirkens økonomi som ændret ved lov nr. 334 af 24. maj 1989  

 fastsætter kirkeministeren regler om folkekirkens deltagelse i  

 mellemkirkeligt arbejde.
 Sådanne regler er nu fastsat i bekendtgørelse nr. 471 af 27. juni 1989.
 I henhold til bekendtgørelsens § 1, stk. 1, nedsættes der i hvert stift et  

 mellemkirkeligt stiftsudvalg bestående af stiftets biskop som født medlem og  

 af 6 valgte medlemmer, 4 læge og 2 gejstlige.
 I henhold til bekendtgørelsens § 1, stk. 3, fastsættes herved følgende  

 regler om valg af stiftsudvalg:
Valgret og valgbarhed § 1.  Valgret har medlemmer af stiftets menighedsråd,  

 herunder medlemmer af menighedsråd for døvemenigheder, der har hjemsted i  

 stiftet.
Valgret har endvidere medlemmer af bestyrelserne for valgmenigheder  

 med hjemsted i stiftet.
Præster i pastorater, der omfatter flere  

 menighedsrådskredse, har kun een stemme og kan selv vælge, i hvilket  

 menighedsråd de vil afgive stemme.
Omfatter et pastorat menighedsrådskredse i  

 mere end eet stift, har præsten en stemme i hvert stift.
Stk. 2.  Valgbar er enhver, der opfylder betingelserne  

 for at kunne vælges til medlem af et menighedsråd i stiftet samt medlemmer af  

 valgmenigheder med hjemsted i stiftet.
Valgbare er endvidere præster, der er  

 medlemmer af stiftets menighedsråd, samt personer, der opfylder betingelserne  

 for at være præst i folkekirken, og som har bopæl i stiftet.
 Stk. 3.  Sognebåndsløsere har kun valgret og er kun  

 valgbare i det stift, hvori de har bopæl, medmindre de i medfør af  

 sognebåndsløsningen er valgt som medlem af et menighedsråd i et andet stift.
Valgbestyrelse § 2.  Stiftsøvrigheden er valgbestyrelse.  

 Valgbestyrelsen godkender kandidatlisterne.
Stiftskontorchefen er sekretær  

 for valgbestyrelsen og fører forhandlingsbogen.
 § 3.  Valgbestyrelsen bekendtgør valget ved udsendelse  

 af meddelelse til menighedsrådene og ved annoncering i de stedlige lokalblade  

 eller lokalaviser i første halvdel af september måned.
Kandidatanmeldelse § 4.  Kandidatanmeldelsen, der udfærdiges i en  

 afdeling A for læge kandidater og en afdeling B for gejstlige kandidater, må  

 højst indeholde navnene på 8 læge og 4 gejstlige kandidater og skal mindst  

 omfatte 1 læg og 1 gejstlig kandidat.
Stk. 2.  Kandidatanmeldelsen skal være valgbestyrelsen i  

 hænde senest tirsdag den 3. oktober 1989 kl. 14 og skal være underskrevet af  

 mindst 10 stillere.
Stillerne skal være medlemmer af menighedsråd i stiftet  

 eller af bestyrelser for valgmenigheder med hjemsted i stiftet.
For hver  

 stiller anføres navn og bopæl.
Desuden anføres for menighedsrådsmedlemmer,  

 hvilket menighedsråd de er medlem af, for præsters vedkommende, hvilken  

 præstestilling de beklæder.
For medlemmer af bestyrelsen af en valgmenighed  

 anføres dennes navn.
 Stk. 3.  Anmeldelsen skal være skriftligt tiltrådt af de  

 opstillede kandidater og skal indeholde navnet på en person, som  

 valgbestyrelsen kan rette henvendelse til vedrørende listen.
§ 5.  Ingen kan være stiller for mere end een  

 kandidatliste eller for en liste, hvorpå den pågældende selv er opført som  

 kandidat.
Ingen kan opstilles som kandidat på mere end een liste.
 Stk. 2.  Sideordnet opstilling af kandidater kan ikke  

 finde sted.
 § 6.  Efter indgivelse af kandidatlisten kan stillere  

 og kandidater ikke foretage ændringer i listen, ligesom hverken stillere  

 eller kandidater kan trække sig tilbage fra listen.
§ 7.  Stillerne for en kandidatliste kan over for  

 valgbestyrelsen skriftligt anmelde en listebetegnelse, som kandidatlisten  

 skal betegnes med på stemmesedlerne.
Anmeldelse af listebetegnelse skal ske  

 samtidig med kandidatlistens indlevering og skal være tiltrådt ved  

 underskrift af samtlige kandidater og stillere.
§ 8.  Den først indleverede liste betegnes som nr. 1,  

 den anden som nr. 2 osv.
De godkendte lister opbevares foreløbig af  

 valgbestyrelsen.
 § 9.  Den, der indleverer kandidatlisten, har ret til  

 på en medbragt genpart af listen at få kvittering for, at listen er  

 indleveret med angivelse af indleveringstidspunktet.
 § 10.  Der kan skriftligt anmeldes listeforbund.  

 Anmeldelsen skal være valgbestyrelsen i hænde senest tirsdag den 10. oktober  

 1989 kl. 14. Om fremgangsmåden henvises til reglerne i ministeriets cirkulære  

 af 10. juni 1988 om foretagelse, opgørelse m.v. af valg til menighedsråd.
§ 11.  Er der mangler ved affattelsen af en  

 kandidatliste, skal valgbestyrelsen senest tirsdag den 10. oktober 1989 kl.  

 14 give stillerne meddelelse herom.
Der gives herefter stillerne lejlighed  

 til at afhjælpe manglerne senest tirsdag den 17. oktober kl. 14.
 § 12.  Kandidatlisterne med angivelse af stillerne  

 samt oplysning om anmeldte listeforbund bekendtgøres af valgbestyrelsen  

 senest tirsdag den 24. oktober 1989. Bekendtgørelse bør så vidt muligt ske i  

 de stedlige dagblade eller lokalaviser.
 Stk. 2.  Samtidig med bekendtgørelsen af de modtagne  

 kandidatlister giver valgbestyrelsen meddelelse om tid og sted for  

 optællingen.
§ 13.  Er der ved udløbet af fristen for indgivelse af  

 kandidatlister kun indleveret een gyldig liste, bortfalder afstemningen.
Af  

 de på listen opførte kandidater anses i så fald de 4 først anførte læge  

 kandidater og de 2 først anførte gejstlige kandidater for valgt.
De på listen  

 anførte kandidater, der ikke er valgt, anses som stedfortrædere i den  

 rækkefølge, hvori de er opført på kandidatlisten.
Stk. 2.  Valgbestyrelsen foretager tilførsel om  

 afstemningens bortfald til forhandlingsbogen.
Valgbestyrelsen sender  

 meddelelse om valgets resultat til de valgte kandidater, til stedfortræderne  

 og til menighedsrådene i stiftet.
 Stk. 3.  Valgbestyrelsen bekendtgør, at afstemningen er  

 bortfaldet, og meddeler stiftsudvalgets sammensætning, jf. § 12, stk. 1.
Stemmesedler § 14.  Er der indkommet flere gyldige kandidatlister,  

 tilvejebringer valgbestyrelsen det fornødne stemmemateriale (stemmesedler med  

 tilhørende kuverter).
Stk. 2.  Ved valg af læge medlemmer benyttes  

 stemmesedler og kuverter af hvidt papir.
Ved valg af gejstlige medlemmer  

 benyttes gule stemmesedler og kuverter.
Stk. 3.  Foroven på stemmesedlerne anføres med store  

 typer ordene »Valg af mellemkirkeligt stiftsudvalg«.
Umiddelbart  

 herunder anføres på de hvide stemmesedler ordene »Læge medlemmer«  

 og på de gule stemmesedler ordene »Gejstlige medlemmer«.
Med hensyn  

 til stemmesedlernes udformning henvises i øvrigt til reglerne i ministeriets  

 cirkulære af 10. juni 1988 om foretagelse, opgørelse m.v. af valg til  

 menighedsråd.
 Stk. 4.  Stemmesedlerne med tilhørende kuverter sendes  

 af valgbestyrelsen til hvert af stiftets menighedsråd, herunder  

 menighedsrådet for en eventuel døvemenighed i stiftet, samt til bestyrelserne  

 for eventuelle valgmenigheder.
 Stk. 5.  Stemmematerialet skal være menighedsråd og  

 eventuelle valgmenigheder i hænde senest tirsdag den 7. november 1989.
§ 15.  Ved modtagelsen af stemmesedlerne skal  

 menighedsrådets formand (formanden for valgmenighedens bestyrelse) straks  

 påse, at der er et tilstrækkeligt antal stemmesedler med kuverter.
Er dette  

 ikke tilfældet, rekvireres det manglende antal hos valgbestyrelsen.
Afstemningen § 16.  Medlemmerne af stiftets menighedsråd afgiver  

 stemme i et menighedsrådsmøde.
Tiden for mødets afholdelse fastsættes af  

 formanden, således at stemmesedlerne kan være valgbestyrelsen i hænde senest  

 tirsdag den 21. november 1989 kl. 14.
Stk. 2.  Under mødet omdeler formanden stemmematerialet  

 til hvert medlem.
Der må kun sættes et kryds på hver af de udleverede  

 stemmesedler.
Krydset sættes enten ud for listebetegnelsen (listens nummer)  

 eller ud for navnet på den kandidat, man ønsker at stemme på.
Stemmesedler,  

 hvorpå der er anført andet end krydset, er ugyldige.
Stk. 3.  Afstemningen er hemmelig og kan kun ske ved  

 personligt fremmøde.
Medlemmer, der er forhindret i at være tilstede i dette  

 møde, kan ikke afgive stemme, heller ikke ved fuldmagt.
§ 17.  Når stemmesedlerne er afkrydset, lægges de i de  

 dertil hørende kuverter, der tilklæbes og afleveres til formanden.
Et medlem  

 af menighedsrådet, som ikke ønsker at stemme, lægger den eller de blanke  

 stemmesedler i de respektive kuverter.
Stk. 2.  Tilbagesendelse af stemmesedlerne til  

 valgbestyrelsen skal ske umiddelbart efter afstemningen og under iagttagelse  

 af den i § 16, stk. 1, nævnte frist.
Menighedsrådets formand skal oplyse  

 antallet af de fra valgbestyrelsen modtagne stemmesedler samt antallet af  

 benyttede, ubenyttede og ombyttede stemmesedler.
 § 18.  Medlemmerne af bestyrelserne for stiftets  

 valgmenigheder sender de afkrydsede stemmesedler til bestyrelsens formand så  

 tidligt, at formanden kan tilbagesende materialet, således at det kan være  

 valgbestyrelsen i hænde senest tirsdag den 21. november 1989 kl. 14.
 Stk. 2.  Bestyrelsens formand skal oplyse antallet af de  

 fra valgbestyrelsen modtagne stemmesedler samt antallet af benyttede,  

 ubenyttede og ombyttede stemmesedler.
Optælling af stemmesedler § 19.  Optællingen af stemmesedler foretages af  

 valgbestyrelsen snarest muligt og senest den 23. november 1989. Optællingen  

 er offentlig i det omfang pladshensyn gør det muligt.
Opgørelse af valget § 20.  Valget opgøres som et forholdstalsvalg for  

 henholdsvis læge og gejstlige medlemmer hver for sig på samme måde som  

 opgørelsen af valg til menighedsråd, jf. reglerne herom i ministeriets  

 cirkulære af 10. juni 1988.
 Stk. 2.  Når opgørelsen har fundet sted, tilføres der  

 forhandlingsbogen nøjagtig oplysning herom, således at det angives, hvorledes  

 stemmerne fordelte sig på de forskellige kandidatlister, i hvilken  

 nummerorden mandaterne tilfaldt listerne, hvilket fordelingstal der blev lagt  

 til grund for hver kandidatliste, hvor mange personlige stemmer, der blev  

 afgivet for kandidaterne, hvorledes listestemmerne fordeltes på kandidaterne,  

 hvilke medlemmer der blev erklæret for valgt, samt det medlemsnummer, der  

 tilfaldt hver af de valgte.
 Stk. 3.  Valgbestyrelsen sender meddelelse om valgets  

 resultat til de valgte kandidater, til stedfortræderne, til menighedsrådene i  

 stiftet og til Kirkeministeriet.
 Stk. 4.  Valgbestyrelsen offentliggør valgresultatet i  

 de stedlige dagblade eller lokalaviser inden udgangen af november måned.
 Stk. 5.  Stemmesedlerne opbevares af valgbestyrelsen i  

 et år efter optællingen.
§ 21.  Fører valget ikke til dannelse af et  

 fuldtalligt stiftsudvalg, udskrives udfyldningsvalg.
Vælges der heller ikke  

 ved dette valg et fuldtalligt stiftsudvalg, dannes udvalget af de medlemmer,  

 der er valgt, sammen med biskoppen.
Valgklager § 22.  Eventuelle klager over valgets gyldighed  

 indsendes til Kirkeministeriet senest den 30. november 1989.
Udgifter ved valget § 23.  Udgifter i anledning af valget, herunder til  

 stemmemateriale og til fornøden medhjælp for valgbestyrelsen, udredes af  

 fællesfonden.
Funktionsperioden § 24.  Stiftsudvalgenes funktionsperiode begynder ved  

 det konstituerende møde, jf. § 25, og ophører den 31. marts 1994.
Konstituerende møde § 25.  Snarest og så vidt muligt inden den 15.  

 december 1989 afholdes et konstituerende møde, hvortil biskoppen indkalder.  

 På dette møde vælger stiftsudvalgene et medlem af Det mellemkirkelige Råd,  

 jf.
Kirkeministeriets bekendtgørelse af 27. juni 1989 om folkekirkens  

 deltagelse i mellemkirkeligt arbejde § 2, stk. 1, og udarbejder den i  

 bekendtgørelsens § 2, stk. 2, omtalte vedtægt.
Ophør af medlemskab § 26.  Et udvalgsmedlem, der fraflytter stiftet, kan  

 ikke forblive i stiftsudvalget, medmindre udvalget tillader det.
 Stk. 2.  Et medlem, der ønsker at udtræde af udvalget,  

 skal have udvalgets samtykke, medmindre medlemmet er fraflyttet stiftet.
Stedfortrædere § 27.  Hvis et medlem dør eller udtræder af  

 stiftsudvalget, indtræder stedfortræderen i udvalget.
 Stk. 2.  Når et medlem har forfald, indtræder  

 stedfortræderen midlertidigt i udvalget, hvis det må forventes, at medlemmet  

 er forhindret i at varetage sit hverv i mindst 2 måneder.
 Stk. 3.  Findes der ved et medlems afgang eller forfald  

 ingen stedfortræder til at indtræde i medlemmets plads, afgør  

 stiftsøvrigheden efter indhentet erklæring fra de øvrige medlemmer af  

 udvalget, om besættelsen af den ledige plads kan udsættes til næste ordinære  

 valg.
Ekstraordinære valg § 28.  Udfyldningsvalg skal finde sted, hvis antallet  

 af valgte medlemmer er gået ned under halvdelen, medmindre kirkeministeren  

 samtykker i, at det undlades.
 § 29.  Ved ekstraordinære valg fastsætter  

 kirkeministeren tidspunktet for valgets foretagelse og bekendtgørelse samt  

 frister for indgivelse af klager og indberetning om valget.
 Et antal eksemplarer af dette cirkulære vedlægges til omdeling blandt  

 stiftets menighedsråd og bestyrelserne for de valgmenigheder, der har  

 hjemsted i stiftet.
Kirkeministeriet, den 28. juli 1989 P.M.V.
 E.B.
