Skriftlig fremsættelse (29. marts 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 kommunal udligning og generelle tilskud til kommuner (Lovforslag nr.
L 194).
 Det foreliggende lovforslag indgår i udmøntningen af aftalen  

 af 27. februar 2006 mellem regeringen (Venstre og Det Konservative  

 Folkeparti),  

 Dansk Folkeparti og Det Radikale Venstre om en kommunal finansieringsreform.
 Med aftalen indføres et nyt finansieringssystem for  

 kommunerne, som er tilpasset kommunernes situation efter kommunalreformen.
 Et væsentligt led i det nye finansieringssystem er  

 indførelsen af et nyt tilskuds- og udligningssystem med virkning fra 2007.
Det nuværende tilskuds- og udligningssystem har længe været  

 under kritik.
En meget væsentlig del af kritikken har gået på det forhold, at  

 kompensationen for nye opgaver og stigende udgifter på de budgetgaranterede  

 områder er blevet fordelt i forhold til kommunernes skattegrundlag.
Uanset at  

 der efterfølgende er sket en udligning, som til en vis grad kompenserer  

 herfor,  

 har systemet medført, at kommuner med svagt skattegrundlag i gennemsnit har  

 fået en mindre grad af kompensation end rigere kommuner.
Regeringen har i de seneste år via en række særlige tiltag  

 søgt at ændre på disse virkninger af systemet.
Dette er bl.a. sket i form af  

 den første fase af udligningsreformen, der blev gennemført med virkning fra  

 2004. Med ændringerne heri blev der tilstræbt en mere jævn byrdefordeling,  

 navnlig gennem særlige udligningstilskud.
Også ændringer gennemført som led i  

 kommuneaftalerne har medvirket til at skabe en bedre balance mellem  

 kommunerne.
Sammenlægningen af kommuner afhjælper i sig selv nogle af  

 forskellene mellem landets kommuner, men langtfra dem alle.
Der er derfor  

 enighed mellem partierne om, at en bedre balance mellem kommunerne bør  

 indbygges i selve udligningssystemet, så alle kommuner via dette system  

 sikres  

 gode og rimelige vilkår for at tilvejebringe et serviceniveau, der  

 imødekommer  

 borgernes behov.
De vanskeligt stillede kommuners forhold bør således så vidt  

 muligt sikres gennem selve systemet og ikke gennem særordninger.
 På den baggrund er partierne enige om et nyt tilskuds- og  

 udligningssystem med nedenstående hovedindhold:
  

 	  

 Fordeling af bloktilskud  

 efter indbyggertal   

 	  

 Indførelse af en ny  

 udligningsmetode: nettoudligning   

 	  

 Staten tager  

 hovedansvaret for udligningen   

 	  

 Der indføres et højere  

 udligningsniveau   

 	  

 Der indføres en  

 automatisk yderligere forhøjelse af udligningsniveauet, hvis væksten i  

 hovedstadsområdet  

 er kraftigere end i resten af landet   

 	  

 Udligningsniveauet i  

 hovedstadsudligningen nedsættes   

 	  

 Ekstra  

 udligningstilskud til ugunstigt stillede kommuner   

 	  

 Der indføres en ny  

 udligning af forskelle i udgiftsbehov   

 	  

 Der indføres en  

 automatisk tilpasning af udligningen til stigende sociale udgifter   

 	  

 Der indføres udligning  

 af selskabsskat   

 	  

 Reguleringsmekanismen  

 for bloktilskuddet lovfæstes   

 	  

 Særtilskudspuljerne  

 til vanskeligt stillede kommuner opretholdes   

 	  

 Der indføres en  

 overgangsordning Jeg skal endelig gøre opmærksom på, at lovforslaget   

 bortset fra mindre lovtekniske justeringer  fremsættes uændret i  

 forhold til  

 det forslag, der har været udsendt i høring.
Partierne bag aftalen om  

 finansieringsreformen vil drøfte, hvorvidt de høringssvar, der er indkommet,  

 giver anledning til initiativer, herunder evt. at fremsætte ændringsforslag.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Det Høje Ting.
