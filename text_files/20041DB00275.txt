Betænkning afgivet af Miljø- og Planlægningsudvalget den 12.  

 januar 2005 Betænkning over Forslag til folketingsbeslutning om  

 naturgenopretning af Åmosen [af Jørn Jespersen (SF) m.fl.] 1. Udvalgsarbejdet Beslutningsforslaget blev fremsat den 5. november 2004 og var  

 til 1. behandling den 2. december 2004. Beslutningsforslaget blev efter 1.  

 behandling henvist til behandling i Miljø- og Planlægningsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Hvidebæk Kommune.
Miljøministeren har over for udvalget  

 kommenteret den skriftlige henvendelse til udvalget.
Spørgsmål Udvalget har stillet 9 spørgsmål til miljøministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller beslutningsforslaget til  

  

 forkastelse.
 Flertallet konstaterer med  

 tilfredshed, at miljøministeren med sin besvarelse af spørgsmål 2 har  

 tilkendegivet, at selv om der først i løbet af efteråret 2005 vil foreligge  

 et  

 samlet beslutningsgrundlag for en eventuel genopretning af Åmosen, vil  

 miljøministeren og kulturministeren allerede nu bede Skov- og Naturstyrelsen  

 og  

 Kulturarvsstyrelsen om at undersøge mulighederne for at erhverve arealer i de  

 områder af Åmosen, hvor behovet for sikring og genopretning er størst.
 Et  

  

 mindretal  

  

 i  

 udvalget (S, SF, RV og EL) indstiller beslutningsforslaget til  

  

 vedtagelse uændret.
Socialdemokratiets  

 medlemmer af udvalget bemærker, at dansk natur er under stærkt pres.
Naturens  

 balance er truet, og det er bl.a. en af de kendsgerninger, som blev  

 understreget i Wilhjelmudvalgets rapport fra 2001. Naturen har for lidt  

 plads,  

 der er for mange næringsstoffer, vandmiljøet er belastet, og der mangler  

 sammenhængende naturområder.
Det var bl.a. årsagen til, at Socialdemokratiet i 2002 spillede  

 ud med sit bud på en naturreform, en naturreform, der skulle give mere plads  

 og  

 rum til naturen, give plads og rum til naturgenopretning, som forbød  

 gødskning,  

 dræning og pesticider i naturområder, som skabte bufferzoner omkring sårbar  

 natur, som sikrede forstærket pleje samt sikrede en reel regulering af  

 landbruget med miljøgodkendelser og naturplaner m.m.
Desværre var der ikke  

 flertal  

 for forslagene i 2002.
Socialdemokratiet synes, at dette beslutningsforslag er et meget  

 sympatisk forslag.
Ikke alene ligger det i smuk forlængelse af  

 Socialdemokratiets naturreform, men det ligger også i smuk forlængelse af  

 Wilhjelmudvalgets anbefalinger.
Endvidere er der også meget store kulturhistoriske værdier  

 knyttet til stedet helt tilbage fra stenalderen.
Store Åmose er Sjællands  

 største mose og Danmarks største lavmose, og oven i de store naturmæssige  

 værdier er mosen jo også rent publikumsmæssigt relativt centralt beliggende  

 for  

 store dele af Sjælland.
 Projektet er oven i købet beskrevet i en handlingsplan  

 udarbejdet af Skov- og Naturstyrelsen i 2001, og den handlingsplan kan  

 udmærket  

 danne baggrund for prioriteringen af projektet sammen med de øvrige  

 påtrængende  

 projekter, der er rundtomkring i landet.
Det er dog værd at bemærke, at arbejdsgruppen i 2001 påpegede,  

 at de første fire delprojekter bør iværksættes hurtigst muligt på grund af  

 akut  

 truede interesser.
En udvikling, som miljøministeren har bekræftet i sine  

 svar  

 til udvalget den 10. januar 2005.
De akut truede interesser synes Socialdemokratiet skal være  

 anledning til at starte projektet.
Ellers er der risiko for, at såvel  

 kulturhistoriske som miljømæssige værdier går tabt for evigt.
Socialdemokratiet noterer også med glæde styregruppen vedrørende  

 Åmosen og dens arbejde.
Vi ser med bekymring på, at styregruppen påpeger, at  

 det i foråret 2005 er nødvendigt at udføre akutte nødgravninger ved nogle af  

 de  

 gamle bopladser.
Vi ser også styregruppens bemærkninger som en opfordring  

 til,  

 at der gennemføres naturgenopretning i Åmosen.
 Socialistisk Folkepartis medlem af udvalget har som  

 forslagsstiller med tilfredshed konstateret, at miljøministeren og  

 kulturministeren nu har besluttet sig for at undersøge mulighederne for at  

 erhverve  

 arealer i de områder af Åmosen, hvor behovet for sikring og genopretning er  

 størst, jf. miljøministerens besvarelse af spørgsmål 2  notat fra  

 Kulturarvsstyrelsen.
SF lægger meget stor vægt på øjeblikkelig handling, ikke mindst  

 fordi der, som det fremgår af Kulturarvsstyrelsens notat, eksisterer en  

 fortsat  

 og oven i købet forøget trussel mod kulturarven bl.a. i de centrale dele af  

 østlige Store Åmose, hvor koncentrationen af internationalt bevaringsværdige  

 bopladser og offersteder er særlig stor.
Som det fremgår af notatet, er det  

 en  

 forudsætning for fjernelse af truslerne mod de kulturhistoriske værdier i  

 Åmosen, at den intensive landbrugsdrift i området stoppes.
SF har endvidere noteret sig, at ministeren lægger op til, at  

 der i efteråret 2005 vil være et beslutningsgrundlag vedrørende et  

 genopretningsprojekt på baggrund af de gennemførte undersøgelser og den  

 samfundsmæssige analyse.
SF håber, at dette vil føre til, at der tidligst  

 muligt i efteråret 2005 vil blive taget beslutning om naturgenopretning af  

 Åmosen.
SF er parat til om nødvendigt at genfremsætte beslutningsforslaget  

 ved  

 Folketingets åbning i oktober 2005.
Det Radikale Venstres medlem af udvalget bemærker, at Det  

 Radikale Venstre i 2002 har afholdt en række høringer landet over med henblik  

 på at finde frem til de naturområder, som bør udtages som del af en national  

 plan for bevarelse og udvikling af Danmarks natur.
Ved høringen på  

 Vestsjælland  

 blev det fra alle sider tilkendegivet, at man ønskede Åmosen udlagt til  

 naturområde.
Det Radikale Venstre har fremsat et forslag til en samlet plan  

 for Danmarks natur.
Målet er at fordoble naturarealet i løbet af de kommende  

 20  

 år.
Det er oplagt, at Åmosen indgår som en del af denne samlede plan.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets  

 sammensætning er optrykt i betænkningen.
Erling Bonnesen (V)   

 Helga Moos (V)   

 Eyvind Vesselbo (V)  

  

  fmd.  

  

 Jens Vibjerg (V)   

 Jørn Dohrmann (DF)   

 Freddie H.
Madsen (DF)   

 Helle Sjelle (KF)   

 Christian Wedell‑Neergaard (KF)   

 Mogens Nørgård Pedersen (KD)  

  

  nfmd.  

  

 Inger Bierbaum (S)   

 Margot Torp (S)   

 Pernille Blach Hansen (S)   

 Jacob Buksti (S)   

 Torben Hansen (S)   

 Jørn Jespersen (SF)   

 Elsebeth Gerner Nielsen (RV)   

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende B 48 Bilagsnr.
Titel 1 Tidsplan for udvalgets behandling af beslutningsforslaget 2 Henvendelse af 15/12-04 fra Hvidebæk Kommune 3 1. udkast til betænkning 4 2. udkast til betænkning Oversigt over spørgsmål og svar vedrørende B 48 Spm.nr.
