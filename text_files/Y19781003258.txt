 En forretningsdrivende ville betinge en rabat af, at kunden afleverede  

 en reklamekuvert udsendt af et konkurrerende postordrefirma.  

 Forbrugerombudsmanden udtalte, at en sådan fremgangsmåde måtte anses for at  

 være utilbørlig over for andre erhvervsdrivende og i strid med  

 markedsføringslovens § 1.
15. Aflevering af en reklamekuvert fra et konkurrende firma som  

 betingelse for et billigt tilbud En fotohandler forespurgte, om det ville være i strid med  

 markedsføringsloven at gennemføre en kampagne, hvor han tilbød at fremkalde  

 en film med 20 farvebilleder og levere en ny film til en samlet pris af 60,15  

 kr., således at han i hvert enkelt tilfælde ville yde en rabat på 5,15 kr.,  

 dersom kunden afleverede en reklamekuvert fra et postordrefirma, der drev  

 virksomhed med fremkaldelse af film.
 Forbrugerombudsmanden udtalte, at tilbudet efter hans opfattelse ikke  

 ville indebære en overtrædelse af markedsføringslovens § 6, stk. 1, om  

 tilgift, idet der var en naturlig forbindelse mellem de to ydelser, men  

 derimod skønnede han, at kampagnen med hensyn til rabatten, der var betinget  

 af at kunden afleverede en reklamekuvert fra et andet firma, ville være i  

 strid med kravet i markedsføringslovens § 1 om god markedsføringsskik, idet  

 en sådan fremgangsmåde måtte anses for at være utilbørlig over for andre  

 erhvervsdrivende.
 Offentliggjort i Forbrugerombudsmandens Årsberetning 1977-1978, side 60,  

 nr. 15.
