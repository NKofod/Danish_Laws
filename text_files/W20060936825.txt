 Oplysninger, som kan være skadelige,  

 krænkende eller virke agtelsesforringende for nogen, skal efterprøves i  

 særlig  

 grad, inden de bringes, først og fremmest ved forelæggelse for den  

 pågældende.
Det er endvidere massemediernes opgave at  

 bringe korrekt og hurtig information.
Så langt det er muligt, bør det  

 kontrolleres, om de oplysninger, der gives, er korrekte.
 Nævnet fandt, at de påklagede oplysninger  

 ikke kunne anses for at være skadelige, krænkende eller virke  

 agtelsesforringende for [K], hvorfor Helsingør Dagblad ikke havde tilsidesat  

 god presseskik ved ikke at forelægge oplysningerne for [K].
Vedrørende det påklagede udsagn i punkt 2  

 lagde Nævnet til grund, at det i retssagen var gjort gældende, at der forelå  

 medvirken til overtrædelse af navneloven, hvorfor der ikke var grundlag for  

 at  

 udtale kritik af det bragte.
Vedrørende klagepunkterne 1 og 3-5 fandt  

 Pressenævnet,  

 at udsagnene måtte anses for at være af en sådan karakter, at der ikke var  

 grundlag for at udtale kritik heraf.
Nævnet fandt, at der heller ikke i øvrigt  

 var grundlag for at udtale kritik i sagen Kendelse  

 fra Pressenævnet i sag 2006-6-300 [K] har klaget til  

 Pressenævnet over en artikel i Helsingør Dagblad den 4. februar 2006, idet  

 han  

 mener, at god presseskik er tilsidesat.
1. Sagsfremstilling Helsingør Dagblad bragte den  

 4. februar 2006 på side 13 under overskriften  

  

 Helsingør Dagblad frikendt i navnesag  

  

 følgende underrubrik:
Helsingør Dagblads  

 chefredaktør John Bech blev frifundet for overtrædelse af navneloven i civilt  

 søgsmål anlagt af [K], Hornbæk.
Han krævede erstatning af avisen for at have  

 bragt artikler om den konservative politiker [A], hvori han omtales som  

[K]. Artiklen fortsætter:
 Helsingør: Civilretten i  

 Helsingør frikendte i går Helsingør Dagblads redaktør John Bech for  

 overtrædelse af navneloven i en sag om uretmæssig brug af navnet [K] i en  

 artikel den 3. november 2004.
 Dermed tabte sagsøger [K] fra  

 Hornbæk sagen, i hvilken han havde krævet 6000 kr. i godtgørelse for tort  

 efter  

 erstatningsansvarsloven.
 Sagsanlægget kom efter at  

 Helsingør Dagblad havde omtalt den konservative politiker, som rettelig  

 hedder [A],  

 under navnet [K].
 Den rigtige [K] er medlem  

 af det Radikale Venstre, og han vil ikke finde sig i, at [A], som er formand  

 for [E] i Helsingør og kandidat til formandsposten i landsorganisationen,  

 kalder sig [K], eller af avisen benævnes sådan, når han udtaler sig til  

 Helsingør Dagblad.
[A] har tidligere måttet  

 betale en bøde på 500 kroner, efter at [K] havde meldt ham til politiet for  

 overtrædelse af navneloven.
Denne sag blev på det tidspunkt omtalt i en  

 notits  

 i Helsingør Dagblad.
 Den artikel, der gav  

 anledning til sagen var imidlertid et telefoninterview med [A], da han  

 opholdt  

 sig i USA som observatør ved det amerikanske præsidentvalg i 2004. Her blev  

[A]  

 til [K]´s fortrydelse igen omtalt med kun det ene af sine efternavne, [C].
Det blev under retssagen ikke  

 bevist, at journalisten, der lavede interviewet, vidste, at [A] ikke var  

 berettiget til kun at bruge sit mellemnavn.
Det var ikke hende, der havde  

 skrevet notitsen om navneproblematikken.
Opkald fra undrende venner Efter at udtalelserne blev  

 bragt i Helsingør Dagblad fik [K] flere opringninger fra bekendte og  

 kolleger,  

 som undrede sig over, hvordan han kunne sige, som han havde til avisens  

 journalist.
 Men nu var det altså heller  

 ikke ham, der optrådte i avisens spalter, men [A].
Under en indledende  

 retsforhandling, som blev holdt for nylig, blev John Bech afhørt i sagen af  

 de  

 to parters advokater.
John Bech havde fra første færd afvist at betale [K]  

 for  

 svie og tort, da han mente, at det kunne danne præcedens og i givet fald  

 påføre  

 den danske medieverden vanskeligheder.
Bringer tusindvis af navne Det er ganske enkelt umuligt  

 at dobbeltchecke alle problemfyldte navne.
Vi bringer i tusindvis af navne i  

 løbet af et år, og vi ville få store problemer, hvis vi i hvert enkelt  

 tilfælde  

 skulle kontrollere om folk nu også har ret til at bruge det navn, de er kendt  

 under.
Det gælder ikke kun for os, det gælder for hele medieverdenen.
Vi  

 ville  

 ganske enkelt ikke kunne bruge ytringsfriheden, sagde John Bech blandt andet,  

 da han optrådte på anklagebænken i Helsingør Civilret.
Dommer Torben Hvid afviste da  

 også sagsanlægget med sin frifindelse.
I begrundelsen for dommen skriver  

 Torben  

 Hvid blandt andet at:
  

  

[A], tidligere [B], har ubestridt anvendt navnet [K] offentligt  

 ( )Der er ikke oplyst omstændigheder der efter rettens opfattelse bevirker,  

 at  

 hun (HD-journalisten, red.) burde have været bekendt hermed eller at hun i  

 øvrigt på ansvarspådragende måde har undladt at sikre sig rette navn på den  

 person, som hun på forhånd kendte som [K].
Krænkelsen (af [K], red.)er  

 således  

 ikke tilføjet [K] ved en forsætlig eller uagtsom handling eller undladelse,  

 hvorfor den ansvarshavende redaktør allerede af den grund frifindes. Den 18. februar 2006 bragte  

 Helsingør Dagblad under overskriften  

  

 Genmæle  

  

 følgende:
Vi har fra ba. jur. [K],  

 København, modtaget følgende genmæle (i henhold til Medieansvarslovens § 36).  

 Genmælet refererer til en artikel i Helsingør Dagblad lørdag den 4. februar,  

 hvor vi omtalte frifindelsen af redaktør John Bech i en sag, der var anlagt  

 af [K]  

 ved civilretten i Helsingør.
Genmælets ordlyd:
Indklagede  

 har skrevet, at jeg er fra Hornbæk.
Det er ikke korrekt.
Jeg er fra  

 København,  

 hvor jeg har boet siden 2002. Bladet er velkommen til at skrive, at jeg er  

 opvokset i Hornbæk, men der er ikke tale om, at jeg er fra  

 Hornbæk.
Jeg er  

 fra København, hvor jeg bor.
Det  

 er ikke korrekt, at sagsøgte blev frifundet for overtrædelse af navneloven.  

 Han  

 blev frifundet for at skulle betale mig godtgørelse for tort.
Indklagede var  

 ikke tiltalt for overtrædelse af navneloven, og derfor kan indklagede og dets  

 chefredaktør  

 ikke frifindes for det.
Oplysningen  

   

  

[A] har tidligere måttet betale en bøde  

 på 500 kr.  

  

  er ikke korrekt. [A] har vedtaget og betalt 2 bødeforlæg over  

 for Politimesteren i Helsingør i 2002. Endvidere er han ved Københavns Byrets  

 dom af 21. juni 2005 dømt til at betale en bøde på 800 kr., idet han var  

 tiltalte af Politidirektøren i København for fortsat overtrædelse af  

 navneloven.
Endvidere blev han ved samme dom dømt til ikke at benytte [C] som  

 efternavn.
Ved Københavns Byrets dom af 30. november 2005 blev [A] igen dømt  

 til at ophøre med at benytte [C] som efternavn.
 Sagsanlægget  

 vedrørte ikke svie og tort, men blot tort. Svie og  

 smerte er noget helt  

 andet, som man kan tilkendes i sygemeldingsperioden efter en personskade.
Oplysningen  

  

 Her blev  

[A] til [K]´s fortrydelse igen omtalt med kun det ene af sine efternavne,  

[C]  

  

 ,  

 er forkert. [A] har kun ét efternavn: [D].
Man kan kun have ét efternavn, jf.  

 Lov om personnavne § 10.
Oplysningen  

  

 Under en indledende retsforhandling    

  

 er forkert.
Der henvises til domsforhandlingen den 3. januar 2006. En  

 domsforhandling kan under ingen omstændigheder kaldes for en  

 indledende  

 retsforhandling.
Den er tværtimod en afsluttende retsforhandling. 2. Parternes synspunkter [K]s klagepunkter fremsendt  

 til Pressenævnet er identiske med ovenstående seks punkter, som Helsingør  

 Dagblad bragte som genmæle den 18. februar 2006.
 [K] har anført, at  

 oplysningerne i artiklen den 4. februar 2006 påvirker offentlighedens  

 vurdering  

 af hans person og hans agtelse.
 [K] har videre anført, at der  

 må stilles høje krav til præcision, når Helsingør Dagblad beskriver en sag,  

 hvori chefredaktøren er part.
 Helsingør Dagblad har anført,  

 at avisen er uforstående over for [K]s påstand om, at de anførte  

 unøjagtigheder  

 skulle kunne påvirke offentlighedens vurdering af hans person og agtelse.
 Helsingør Dagblad har til  

 genmælets punkt 2 anført, at det af domsudskriften fremgår, at retssagen  

 vedrørte navneloven: Sagsøger [[K]] har gjort gældende, at bladet  

 herved har  

 medvirket til en overtrædelse af navnelovens § 16  Helsingør Dagblad  

 har til  

 genmælets punkt 3 anført, at når der kun er omtalt én bøde, skyldtes det, at  

 en  

 konkret notits herom i Helsingør Dagblad indgik som bilag i retssagen mod  

 chefredaktøren.
 Helsingør Dagblad har endeligt  

 oplyst, at avisen allerede har bragt de anførte klagepunkter i artiklen af  

 18.  

 februar 2006.
 Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Lene Pagter Kristensen, Jan  

 Kristensen, Lene Sarup og Leif Max Hansen.
 Oplysninger, som kan være  

 skadelige, krænkende eller virke agtelsesforringende for nogen, skal  

 efterprøves i særlig grad, inden de bringes, først og fremmest ved  

 forelæggelse  

 for den pågældende.
Det er endvidere  

 massemediernes opgave at bringe korrekt og hurtig information.
Så langt det  

 er  

 muligt, bør det kontrolleres, om de oplysninger, der gives, er korrekte.
 Nævnet finder, at de  

 påklagede oplysninger ikke kan anses for at være skadelige, krænkende eller  

 virke agtelsesforringende for [K], hvorfor Helsingør Dagblad ikke har  

 tilsidesat god presseskik ved ikke at forelægge oplysningerne for [K].
Vedrørende det påklagede  

 udsagn i punkt 2 lægger Nævnet til grund, at det i retssagen var gjort  

 gældende, at der forelå medvirken til overtrædelse af navneloven, hvorfor der  

 ikke er grundlag for at udtale kritik af det bragte.
Vedrørende  

 klagepunkterne  

 1 og 3-5 finder Pressenævnet, at udsagnene må anses for at være af en sådan  

 karakter, at der ikke er grundlag for at udtale kritik heraf.
 Nævnet finder, at der heller  

 ikke i øvrigt er grundlag for at udtale kritik i sagen.
 Afgjort den 9. maj 2006.
