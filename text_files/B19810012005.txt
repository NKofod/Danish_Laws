 I medfør af § 18, stk. 1, i lov nr. 98 af 12. marts 1980 om skibes  

 sikkerhed m. v. fastsættes:
§ 1.  Tilbageholdelsesnævnet består af en formand og 4  

 andre medlemmer.
Formanden skal opfylde de almindelige betingelser for  

 udnævnelse til dommer.
De øvrige medlemmer skal have teknisk eller nautisk  

 sagkundskab.
For hvert af medlemmerne udpeges en stedfortræder.
 § 2.  Tilbageholdelsesnævnets opgave er at behandle  

 klager over skibstilsynets beslutninger om tilbageholdelse af skibe, jfr.  

 lovens § 16. Klage kan indbringes for nævnet af vedkommende rederi.
 Stk. 2.  Nævnets adresse er Industriministeriet,  

 Slotsholmsgade 12, 1216 København K.
 § 3.  Så snart direktoratet for statens skibstilsyn  

 modtager meddelelse fra tilbageholdelsesnævnet om, at klage har fundet sted,  

 sender direktoratet de oplysninger og indberetninger, der vedrører sagen, til  

 nævnet.
 § 4.  Formanden drager omsorg for, at klager behandles  

 hurtigst muligt, og bestemmer tid og sted for tilbageholdelsesnævnets møder.
 Stk. 2.  Klageren og repræsentanter for statens  

 skibstilsyn har ret til at overvære nævnets møder og at fremsætte deres  

 bemærkninger.
Stk. 3.  Nævnet har ret til at foretage eller lade  

 foretage undersøgelser om bord i samme omfang som skibstilsynet.
Såvel  

 skibstilsynets repræsentanter som skibets reder og fører er berettiget til at  

 være til stede ved undersøgelsen og til at fremsætte deres bemærkninger.
§ 5.  For at en afgørelse kan træffes, skal  

 tilbageholdelsesnævnet være fuldtalligt.
Afgørelsen træffes ved  

 stemmeflerhed.
Stk. 2.  Nævnet træffer en afgørelse, hvorved skibets  

 tilbageholdelse enten godkendes eller ophæves.
Afgørelsen skal være  

 begrundet.
Meddelelse om afgørelsen gives omgående til klageren samt  

 direktøren for statens skibstilsyn.
 Stk. 3.  Nævnets afgørelser kan ikke indbringes for  

 anden administrativ myndighed.
 § 6.  Afgørelser, der træffes af  

 tilbageholdelsesnævnet, indføres i en protokol, der underskrives af  

 formanden.
 Stk. 2.  Såfremt afgørelsen ikke er enstemmig, skal  

 stemmetallene angives tillige med en redegørelse for mindretallets  

 synspunkter.
 Stk. 3.  Udskrift af protokollen sendes til samtlige  

 nævnets medlemmer og stedfortrædere samt til klageren og direktøren for  

 statens skibstilsyn.
 § 7.  Tilbageholdelsesnævnets møder er ikke  

 offentlige.
 § 8.  Tilbageholdelsesnævnets sekretær udpeges af  

 industriministeriet.
