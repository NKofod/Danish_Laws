Ligningsrådet tilkendegav i den anledning, at tilbagebetalingerne af  

 overdækning af elprismæssige reguleringer, måtte anses for  

 skattepligtige som personlig indkomst for modtagerne, jf. statsskattelovens §  

 4, litra e, og personskattelovens § 3, stk. 1. Ligningsrådets lagde  

 herved især vægt på, at de beløb, som forbrugerne nu  

 fik udbetalt, reelt var opsparet i løbet af de godt 70 år,  

 selskabet havde eksisteret.
Der var således ikke identitet mellem de  

 personer, der nu havde fået del i tilbagebetalingerne og de personer  

 der fra 1926 til 1998 havde betalt (for meget) for deres elforbrug.
 For så vidt angik likvidationsudlodningerne, tilkendegav  

 Ligningsrådet, at disse måtte anses for at være omfattet  

 aktieavancebeskatningslovens bestemmelser, for så vidt angår  

 udlodninger, der foretages i ophørsåret, jf.  

 aktieavancebeskatningslovens § 1, stk. 3, og af bestemmelserne i  

 ligningslovens § 16 A, for så vidt angår udlodninger, der  

 foretages forud for ophørsåret.
Selskabsophør LR af 23. februar 1999 Et andelsselskab A, stiftet i 1926 drev virksomhed med  

 elforsyning.
Ud over omsætning med medlemmerne havde selskabet  

 også en omsætning på ca. 2% med ikke medlemmer Pr. 1. juli 1998 blev andelsselskabet solgt til selskab B.  

 Den samlede salgssum var på kr. 135 mio.
 Af dette beløb vedrørte de kr. 84,9 mio.  

 værdireguleringer af bogførte anlægsaktiver, idet  

 andelsselskabet havde nedskrevet sine anlægsaktiver til kr. 1,1 mio.,  

 men en foretagen teknisk-økonomisk vurdering kom til den konklusion,  

 at værdien af anlægsaktiverne måtte sættes til kr. 86  

 mio.
I sit tilbud havde selskab B betinget sig, at denne  

 opskrivning med kr. 84,9 mio., som A s forbrugere således "havde  

 betalt for meget", blev tilbageført til forbrugerne.
Dette blev  

 tiltrådt af Elprisudvalget.
Beløbet blev herefter tilbagebetalt til forbrugerne  

 som tilbageføring af overdækning.
Tilbagebetalingen blev  

 foretaget på baggrund af forbruget pr. elinstallation i de sidste 2  

 regnskabsår før salget og blev udbetalt til de aktuelle  

 forbrugere.
 Resten af salgssummen bliver udbetalt som henholdsvis  

 á conto udlodninger og en afsluttende udlodning ved selskabets  

 ophør.
 Sagen var oprindelig indgået som en anmodning om  

 bindende forhåndsbesked, men blev senere trukket tilbage, hvorefter  

 Told- og Skattestyrelsen anmodede Ligningsrådet om en tilkendegivelse  

 om den skattemæssige behandling af tilbagebetalingerne.
Selskab A s revisor havde i den forbindelse bl.
A.  

 anført, at iflg.
Elprisudvalget er merprisen på selskabets  

 anlæg m.v. en overdækning, der reelt er udtryk for, at den  

 løbende elpris har været for høj.
En overdækning skal, iflg. reglerne for  

 prisfastsættelse af el, indregnes i det følgende års  

 elpris, således at en "udbetaling" normalt ville være  

 sket ved en reduktion af elprisen.
Det var derfor revisionsfirmaets  

 opfattelse, at tilbagebetaling også skattemæssigt må  

 behandles som en efterregulering af den allerede opkrævede elpris.
Der  

 er således hverken tale om en udlodning af overskud, hvilket ikke er  

 muligt efter § 11 i A s vedtægter, eller et á conto  

 likvidationsprovenu.
 Dette understøttes endvidere af, at  

 tilbagebetalingen sker til alle kunder på tidspunktet for  

 virksomhedsoverdragelsen i forhold til faktisk forbrug, uanset om kunden er  

 andelshaver eller ej.
 Skattemæssigt skulle dette derfor indebære, at  

 virksomheder m.v. som har fratrukket eludgiften ved opgørelse af den  

 skattepligtige indkomst, beskattes af tilbagebetalingen, mens  

 tilbagebetalingen er skattefri for alle andre kunder.
 Revisor henviste samtidig til praksis vedr.  

 dividendeudbetaling fra brugsforeninger, der er skattefri for varer til  

 privat forbrug og skattepligtig for varer til erhvervsmæssigt  

 forbrug.
 For så vidt angik likvidationsudlodninger, var  

 revisor af den opfattelse, at der til medlemsskabet af A var knyttet en  

 andelsret.
 Efterfølgende indhentede selskab A tillige et  

 responsum.
 Heri anførtes bl. a., at selskab A i sin struktur  

 og virkemåde havde ikke-ubetydelige lighedspunkter med en  

 brugsforening, først og fremmest som følge af, at selskabet  

 yder leverancer til private medlemmer.
 Samtidig afveg selskabet dog fra en brugsforening derved,  

 at der ikke skal ske, og der ikke er sket, udbetaling af overskud til  

 medlemmerne i forhold til deres omsætning med selskabet.
 Det var dog opfattelsen, at selskabets tilbagebetalinger  

 af overdækning, som udgangspunkt skattemæssigt burde behandles  

 som efterbetalinger fra brugsforeninger.
 Kvalificeres udbetalingerne til forbrugerne som en  

 efterbetaling, må den anses for en skattefri  

 formuebevægelse/efterregulering for disse, henhørende til deres  

 privatsfære.
 Responsummets sammenfattende konklusion var, at det var  

 meget væsentligt at sondre mellem på den ene side tilbagebetaling  

 af for store indbetalinger i afgift, der hidrører fra indbetalernes  

 privatsfære, og som tilbageføres til deres privatsfære, og  

 på den anden side andele af likvidationsprovenuet ved selskabets  

 likvidation.
 For så vidt angik spørgsmålet, om  

 udbetaling af likvidationsprovenu til medlemmerne i det kalenderår  

 hvori selskabet endeligt opløses, måtte det kunne lægges  

 til grund, at dette måtte være omfattet af bestemmelserne i  

 aktieavancebeskatningsloven.
 Told- og Skattestyrelsens opfattelse var, at den  

 formueakkumulation der, efter accept fra Elprisudvalget, nu udbetales til  

 kunderne iflg. en fordeling baseret på den enkelte installations  

 registrerede gennemsnitlige elforbrug i de seneste 2 år, reelt er  

 opsparet  i løbet af de godt 70 år, selskab A har  

 eksisteret.
 De kunder, der nu hver får udbetalt en del af denne  

 formue, er således ikke identiske med de kunder, der fra 1926 og op til  

 i dg har betalt (for meget) for deres elforbrug.
Til den i responsummet anførte henvisning til den  

 praksis, iflg.
Hvilken efterbetalinger fra brugsforeninger er skattefri for  

 private forbrugere, bemærkede Styrelsen, at disse efterbetalinger jo  

 netop sker på grundlag af det enkelte medlems eget forbrug, iflg. en  

 ført konto over det enkelte medlem.
 Der er derfor ikke på dette punkt overensstemmelse  

 mellem selskab A og brugsforeninger.
For så vidt angik likvidationsudlodningerne, var  

 Styrelsen enig med selskabet i, at den enkelte andelshaver måtte anses  

 for at have en egentlig andelsret i selskab A, idet der især  

 måtte lægges afgørende vægt på  

 opløsningsbestemmelsen i vedtægternes § 15, der bl.
A.  

 fastslår, at et evt. overskud ved selskabets ophør udbetales til  

 andelshaverne i forhold til de af dem betalte faste afgifter i det sidste  

 forløbne regnskabsår.
 Told- og Skattestyrelsen indstillede herefter, at  

 Ligningsrådet tilkendegav, at tilbagebetalingen af overdækning  

 til forbrugerne blev anset for skattepligtige for disse som personlig  

 indkomst, jf. statsskattelovens § 4, litra e og personskattelovens § 3, stk.  

 1, på grund af manglende identitet mellem de der gennem årene har  

 betalt for meget, og de der nu har fået del i tilbagebetalingerne.
 For så vidt angår likvidationsudlodningerne,  

 indstillede Styrelsen, at Ligningsrådet tilkendegav, at disse  

 måtte anses for at være omfattet af aktieavancebeskatningslovens  

 bestemmelser for så vidt angår udlodninger i  

 ophørsåret, jf. aktieavancebeskatningsloven § 1, stk. 3, og  

 bestemmelserne i ligningslovens § 16 A, for så vidt angår  

 udlodninger, der foretages forud for ophørsåret.
 Efter en samlet bedømmelse tilsluttede  

 Ligningsrådet sig Styrelsens opfattelse.
