 I medfør af § 34 og § 35, stk. 2, i lov om husdyrsygdomme, jf.  

 lovbekendtgørelse nr. 381 af 7. juni 1993, fastsættes:
 § 1.  Bedrifter, der ønsker at udføre hunde eller  

 katte til markedsføring i Storbritannien og Irland, skal være registreret i  

 Veterinærdirektoratet, Rolighedsvej 25, 1958 Frederiksberg C.
Stk. 2.  En registreringsanmeldelse skal indeholde  

 oplysning om bedriftens beliggenhed og indretning samt oplysning om navn og  

 adresse på den ansvarlige for bedriften.
Endvidere skal der gives oplysning  

 om navn og adresse på den dyrlæge, der fører tilsyn med bedriften i henhold  

 til § 7 i lov om hunde, jf. lovbekendtgørelse nr. 380 af 26. juni 1969.
 § 2.  Registreringen kan tilbagekaldes, såfremt der  

 blandt dyrene på bedriften konstateres eller opstår mistanke om forekomst af  

 rabies.
 § 3.  Overtrædelse af § 1 straffes med bøde.
Stk. 2.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i  

 husdyrsygdomsloven pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der i henhold til samme bestemmelse pålægges  

 kommunen eller det kommunale fællesskab bødeansvar.
 § 4.  Bekendtgørelsen træder i kraft den 18. juli  

 1994.
 § 5.  Bekendtgørelsen gælder ikke for Grønland.
Veterinærdirektoratet, den 8. juli 1994 P.
V.
V.
Susanne Ammendrup / Pernille Birk (* 1) Bekendtgørelsen indeholder bestemmelser, der gennemfører Rådets  

 direktiv nr. 92/65, EF-Tidende 1992 L 268 s. 54, og Kommissionens beslutning  

 nr. 94/273, EF-Tidende 1994 L 117 s. 37.
