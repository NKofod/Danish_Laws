Forskeruddannelsesreformen Den 1. januar 1993 trådte forskeruddannelsesreformen i kraft.
 Som grundlag for reformen er udstedt:
- Bekendtgørelse om Ph.D.-graden af 11. december 1992 - Bekendtgørelse af lov om statens uddannelsesstøtte af 10. juli 1992 Forskningsrådenes støtte til forskeruddannelse ydes fortrinsvis i henhold  

 til SU-loven som såkaldte Ph.D.-stipendier.
Der er dog også mulighed for fra  

 forskningsrådene at opnå et kandidatstipendium efter overenskomsten mellem AC  

 og Finansministeriet.
 Der skal her redegøres for forskningsrådene støtte til forskeruddannelse.
Hvem kan opnå støtte? 1. For at opnå støtte til forskeruddannelse forudsættes, at man  

 har  erhvervet en kandidatgrad  (jf. dog pkt. 2).
Normalt gives støtten som et Ph.D.-stipendium efter SU-loven.
Kriterierne  

 for at opnå et kandidatstipendium er, at - ansøgeren har været kandidat i mindst to år, - ansøgeren har opnået erfaringer, som gør det muligt at gennemføre  

 Ph.D.-uddannelsen på højst 2 1/2 år, - ansøgeren tilhører et fagområde med rekrutteringsvanskeligheder.
 Når der skal tages stilling til, om den ene eller anden type stipendium  

 skal bevilges, vil forskningsrådene lægge vægt på alle nævnte forhold sammen  

 med en vurdering af ansøgerens faglige kvalifikationer.
 2. Forskningsrådene vil ikke direkte yde støtte til  

 forskeruddannelse  før kandidatniveau  . Forskningsrådene er dog åbne  

 over for, at den ansvarlige for en rammebevilling gør brug af denne mulighed,  

 som SU-loven giver for at give Ph.D.-stipendium til en ældre studerende, der  

 påbegynder Ph.D.-studiet uden kandidateksamen.
 3. Udbetaling af støtte forudsætter, at den studerende er   

 indskrevet som Ph.D.-studerende  ved en dansk eller udenlandsk  

 institution.
4.  Udenlandske statsborgere  har adgang til at søge om  

 støtte til forskeruddannelse fra forskningsrådene.
I overensstemmelse med  

 forskningsrådenes formål vurderes ansøgninger herom ud fra, om projektet  

 fremmer dansk forskning.
I givet fald kan EF-borgere opnå støtte efter SU-loven, hvis de har været  

 reelle arbejdstagere i Danmark.
I øvrige tilfælde fastsætter SU-loven  

 kriterier for, på hvilke vilkår udlændinge kan opnå Ph.D.-stipendium.
Kandidatstipendier kan søges af alle statsborgere i EF-lande.
De  

 ovennævnte særlige krav, der stilles for at opnå et kandidatstipendium,  

 gælder naturligvis også for udlændinge.
Hvad gives der i støtte? Som støtte til forskeruddannelse giver forskningsrådene et  

 Ph-.D.-stipendium eller et kandidatstipendium samt et uddannelsestilskud.  

 Størrelsen af stipendium og uddannelsestilskud er den samme, uanset om  

 bevillingen gives direkte af forskningsrådene eller inden for en  

 rammebevilling.
1. Et  Ph.D.-stipendium  udgør i alt 149 stipendierater,  

 SU- klip til en studieperiode på tre årsværk.
Forskningsrådene vil overføre  

 stipendierne til indskrivningsinstitutionen i forholdet 48, 48 og 53 pr. år.
I 1993-niveau udgør et klip 3.310 kr.
Ph.D.stipendiet udgør således  

 158.800 kr. de to første år og 175.430 kr. det sidste år.
 Hvis der bevilges et Ph.D.-stipendium for en kortere periode, f.eks. de to  

 sidste år, vil støtten udgøre 48 + 53 klip, forudsat der ikke derved samlet  

 tildeles mere end 149 klip.
 2. Et  kandidatstipendium bevilges i henhold til  

 overenskomsten mellem AC og Finansministeriet for maksimalt en periode på 2  

 1/2 år.
 3.  Uddannelsestilskuddet til Ph.D.-studerende udgør  

 80-120.000 kr. pr. år, til kandidatstipendiater udgør det 30-70.000 kr. pr.  

 år.
Uddannelsestilskuddet er til institutionens disposition og dækker udgifter  

 i forbindelse med projektet, herunder vejledning, kurser, biblioteks- og  

 laboratorieforbrug, udlandsophold m.v.
Tilskuddet dækker ligeledes  

 institutionens administrationsomkostninger.
4. I forbindelse med begge stipendietyper yder forskningsrådene i  

 visse tilfælde  supplerende driftsstøtte til konkrete udgifter i  

 tilknytning til forskningsprojektet.
Denne støtte tilregnes  

 administrationsbidrag.
Hvilke vilkår knyttes til stipendiet? 1. For alle, som har opnået et Ph.D.-stipendium eller et  

 kandidatstipendium, gælder, at  lønnet arbejde uden for  

 forskeruddannelsen skal godkendes forud af uddannelsesinstitutionen, hvor den  

 studerende er indskrevet.
 I tilknytning til forskeruddannelsen kan kandidatstipendiater ifølge  

 overenskomsten pålægges undervisningsarbejde i op til 8 timer ugentligt.
Institutionen er forpligtet til at tilbyde Ph.D.-stipendiater arbejde i  

 840 timer i løbet af den tre-årige periode.
Ifølge aftalen mellem AC og  

 Finansministeriet herom kan arbejdet bestå i undervisning, bistand til  

 forskningsprojekter, formidling og andet arbejde, der kan aflaste det  

 videnskabelige personale, bortset fra opgaver af administrativ karakter.
Det er institutionens ansvar at finansiere aflønningen af  

 Ph.D.-stipendiaten.
Forskningsrådene forholder sig ikke til dette, herunder  

 om uddannelsestilskuddet anvendes til formålet.
Undtagelsesvis kan forskningsrådene eller den ansvarlige for en  

 rammebevilling ønske en særlig opgave i tilknytning til et projekt udført af  

 den Ph.D.-studerende.
I så fald kan lønnen på forskningsrådets eller den  

 projektansvarliges foranledning dækkes af en bevilling.
2. Forskningsrådene yder tillægsbevilling til projektbevillinger  

 ved  sygdom og barsel  til Ph.D.- og kandidatstipendiater.
Til  

 rammebevillinger ydes kun tillægsbevilling i forbindelse med barsel.
 3. Ændring i institutionstilknytning  (formel indskrivning) kan  

 kun ske efter forudgående accept fra forskningsrådene.
Hvem forvalter stipendiet? 1. Det er forskningsrådenes kompetence at opslå og bevilge  

 stipendier.
Dette indgår normalt som et led i forskningsrådenes øvrige  

 uddelinger.
Inden for en rammebevilling ligger kompetencen hos den  

 projektansvarlige.
Forvaltningen af stipendiet og det formelle ansvar for  

 forløbet af forskeruddannelsen påhviler  den danske institution  ,  

 hvor den studerende er indskrevet.
I praksis indebærer det, at stipendium og uddannelsestilskud årligt  

 overføres til institutionen, som derefter forestår udbetaling af stipendium  

 og anvendelse af uddannelsestilskuddet.
Det påhviler ligeledes institutionen  

 at foretage indberetning til SU-styrelsen om Ph.D.-stipendiernes udbetaling.  

 Såfremt institutionen ved indskrivningen konstaterer, at der tidligere er  

 udbetalt Ph.D.-stipendierater til den studerende, vil forskningsrådenes  

 bevilling blive reduceret i forhold hertil.
Forskningsrådene modtager tilbagemelding efter tre år ved afslutning af  

 støtteperioden.
Dog skal rådene underrettes, hvis Ph.D.-uddannelsen ikke  

 forløber planmæssigt.
 2. Hvis en ansøger har opnået støtte til gennemførelse af en  

 Ph.D.-uddannelse ved en udenlandsk institution  uden at have formel  

 tilknytning til en dansk institution, forestår forskningsrådenes sekretariat  

 forvaltningen af bevillingen, herunder udbetaling af stipendiet og  

 indberetning til SU- styrelsen.
 Aftalen om Ph.D.-stipendiaters aflønning for arbejdsopgaver gælder kun for  

 danske institutioner.
3. Hvis en forskeruddannelse foregår i et samarbejde mellem  

 indskrivningsinstitutionen og en  anden institution  , vil  

 forskningsrådene normalt henføre bevillingen til indskrivningsinstitutionen,  

 medmindre der er truffet aftale om andet mellem de to institutioner og  

 forskningsrådene.
Aftale om uddannelsestilskuddets anvendelse indgås mellem  

 de to institutioner.
 Såfremt der i tilknytning til Ph.D.-stipendiet er ydet supplerende  

 driftsstøtte, kan denne henføres til anden institution end den, hvor  

 stipendiet placeres.
Yderligere information Yderligere oplysninger kan fås i Forskningsrådene.
Der henvises i øvrigt  

 til:
