Nr LSF 69 Forslag til Lov om ændring af lov om afgift af visse chlorfluorcarboner og  

 haloner (CFC-afgift) Fremsat af miljøministeren (Per Stig Møller) den 28. oktober 1992 Vedtaget ved tredjebehandling den 18. december 1992 Lov nr. 1070 af 23/12/1992 § 1 I lov nr. 832 af 21. december 1988 om afgift af visse chlorfluorcarboner  

 og haloner foretages følgende ændringer:
 1. I § 1, stk. 1, ændres »indfører« til:  

 »fra udlandet modtager«.
 2. I § 3, stk. 1, ændres »i forbindelse med  

 erhvervsmæssig indførsel« til: »ved erhvervsmæssig indførsel fra  

 steder uden for EF eller fra visse områder, der ikke er omfattet af de  

 pågældende EF-landes afgiftsområde,».
 3. I § 3, stk. 3, indsættes efter »kapitel 8«:  

 », jf. dog stk. 4«.
 4. I § 3 indsættes som stk. 4:
» Stk. 4. For dækningsafgiftspligtige varer, der indføres af  

 en virksomhed registreret efter § 82 i toldloven, finder reglerne i § 3 a  

 tilsvarende anvendelse.« 5. Efter § 3 indsættes:
» § 3 a.
Ved erhvervsmæssig modtagelse af  

 dækningsafgiftspligtige varer fra andre EF-lande svares afgiften i  

 forbindelse med varemodtagelsen her i landet.
Varemodtagere skal inden varens  

 afsendelse fra udlandet anmelde sig hos de statslige told- og  

 skattemyndigheder.
Anmeldelsen er gældende for 5 år.
Stk. 2. De i stk. 1 nævnte varemodtagere skal efter udløbet af  

 hver måned og senest den 15. i den følgende måned til de statslige told- og  

 skattemyndigheder angive mængden af de varer, virksomheden har modtaget i  

 måneden.
Angivelsen skal være underskrevet af varemodtageren.
Stk. 3. Afgiften skal indbetales til de statslige told- og  

 skattemyndigheder senest samtidig med indsendelsen af den i stk. 2 nævnte  

 angivelse.
Udgør afgiften under 50 kr., kan indbetaling af beløbet undlades.
 Stk. 4. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
Stk. 5. De statslige told- og skattemyndigheder kan pålægge en  

 virksomhed, der gentagne gange ikke betaler afgiften rettidigt, at afgive  

 angivelse ved varens modtagelse.
De statslige told- og skattemyndigheder kan  

 endvidere pålægge virksomheden at betale afgiften ved varens modtagelse.
 Stk. 6. Bestemmelserne i lovens § 8 og §§ 11-16 finder tilsvarende  

 anvendelse.
Stk. 7. Skatteministeren kan fastsætte regler for angivelse og  

 indbetaling af afgiften.« 6. I § 4, stk. 1, ændres »indfører« til:  

 »fra udlandet modtager«.
 7. I § 4, stk. 3, udgår »indføre eller«.
 8. I § 6, stk. 1, nr. 2, ændres »udført« til:  

 »leveret til udlandet«.
 9. I § 7, stk. 1, ændres »udførsel« til:  

 »levering til udlandet« og »indførslen« til:  

 »modtagelsen fra udlandet«.
 10. I § 8, stk. 1, ændres »indførsel« til:  

 »modtagelse fra udlandet«.
 11. § 10 affattes således:
» § 10. Afgifterne for en afgiftsperiode skal indbetales til  

 de statslige told- og skattemyndigheder senest den 15. i den måned, der  

 følger efter afgiftsperioden.
Udgør afgiften under 50 kr., kan indbetaling af  

 beløbet undlades.
 Stk. 2. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 Stk. 3. Skatteministeren fastsætter nærmere regler for afgiftens  

 indbetaling.
Stk. 4. Skatteministeren kan fastsætte regler om gebyr for  

 erindringsskrivelser vedrørende betaling af afgift m.v.« 12. I § 13, stk. 4, ændres »10 kr.« til: »50  

 kr.« 13. I § 14 indsættes efter stk. 6 som nyt stykke:
» Stk. 7. De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.« Stk. 7 bliver herefter stk. 8.
14. I § 15 indføjes efter »regning«: »samt  

 de i § 3 a nævnte varemodtagere og den, der er i besiddelse af varen.« 15. Efter § 16 indsættes:
» § 16 a.
Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgift.« 16. Overalt i loven ændres »toldvæsenet« til: »de  

 statslige told- og skattemyndigheder«.
 17. Overalt i loven ændres »Direktoratet for  

 Toldvæsenet« til: »Told- og Skattestyrelsen«.
§ 2 Stk. 1. Loven træder i kraft den 1. januar 1993.
 Stk. 2. Lovens bestemmelse om kreditafkortning finder anvendelse  

 for afregning af afgiften af varer, der fra denne dato udleveres fra de  

 registreringspligtige virksomheder.
Oprindeligt fremsat forslag § 1 I lov nr. 832 af 21. december 1988 om afgift af visse chlorfluorcarboner  

 og haloner foretages følgende ændringer:
 1. I § 1, stk. 1, ændres »indfører« til:  

 »fra udlandet modtager«.
 2. I § 3, stk. 1, ændres »i forbindelse med  

 erhvervsmæssig indførsel« til: »ved erhvervsmæssig indførsel fra  

 steder uden for EF eller fra visse områder, der ikke er omfattet af de  

 pågældende EF-landes afgiftsområde,».
 3. I § 3, stk. 3, indsættes efter »kapitel 8«:  

 », jf. dog stk. 4«.
 4. I § 3 indsættes som stk. 4:
» Stk. 4. For dækningsafgiftspligtige varer, der indføres af  

 en virksomhed registreret efter § 82 i toldloven, finder reglerne i § 3 a  

 tilsvarende anvendelse.« 5. Efter § 3 indsættes:
» § 3 a.
Ved erhvervsmæssig modtagelse af  

 dækningsafgiftspligtige varer fra andre EF-lande svares afgiften i  

 forbindelse med varemodtagelsen her i landet.
Varemodtagere skal inden varens  

 afsendelse fra udlandet anmelde sig hos de statslige told- og  

 skattemyndigheder.
Anmeldelsen er gældende for 5 år.
Stk. 2. De i stk. 1 nævnte varemodtagere skal efter udløbet af  

 hver måned og senest den 15. i den følgende måned til de statslige told- og  

 skattemyndigheder angive mængden af de varer, virksomheden har modtaget i  

 måneden.
Angivelsen skal være underskrevet af varemodtageren.
Stk. 3. Afgiften skal indbetales til de statslige told- og  

 skattemyndigheder senest samtidig med indsendelsen af den i stk. 2 nævnte  

 angivelse.
Udgør afgiften under 50 kr., kan indbetaling af beløbet undlades.
 Stk. 4. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
Stk. 5. De statslige told- og skattemyndigheder kan pålægge en  

 virksomhed, der gentagne gange ikke betaler afgiften rettidigt, at afgive  

 angivelse ved varens modtagelse.
De statslige told- og skattemyndigheder kan  

 endvidere pålægge virksomheden at betale afgiften ved varens modtagelse.
 Stk. 6. Bestemmelserne i lovens § 8 og §§ 11-16 finder tilsvarende  

 anvendelse.
Stk. 7. Skatteministeren kan fastsætte regler for angivelse og  

 indbetaling af afgiften.« 6. I § 4, stk. 1, ændres »indfører« til:  

 »fra udlandet modtager«.
 7. I § 4, stk. 3, slettes »indføre eller«.
 8. I § 6, stk. 1, nr. 2, ændres »udført« til:  

 »leveret til udlandet«.
 9. I § 7, stk. 1, ændres »udførsel« til:  

 »levering til udlandet«, og »indførslen« til:  

 »modtagelsen fra udlandet«.
 10. I § 8, stk. 1, ændres »indførsel« til:  

 »modtagelse fra udlandet«.
 11. § 10 affattes således:
» § 10. Afgifterne for en afgiftsperiode skal indbetales til  

 de statslige told- og skattemyndigheder senest den 15. i den måned, der  

 følger efter afgiftsperioden.
Udgør afgiften under 50 kr., kan indbetaling af  

 beløbet undlades.
 Stk. 2. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 Stk. 3. Skatteministeren fastsætter nærmere regler for afgiftens  

 indbetaling.
 Stk. 4. Skatteministeren kan fastsætte regler om gebyr for  

 erindringsskrivelser vedrørende betaling af afgift m.v.
12. I § 13, stk. 4, ændres »10 kr.« til: »50  

 kr.« 13. I § 14 indsættes efter stk. 6 som nyt stykke:
» Stk. 7. De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.« Stk. 7 bliver herefter stk. 8.
14. I § 15 indføjes efter »regning«: »samt  

 de i § 3 a nævnte varemodtagere og den, der er i besiddelse af varen.« 15. Efter § 16 indsættes:
» § 16 a.
Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgift.« 16. Overalt i loven ændres »toldvæsenet« til: »de  

 statslige told- og skattemyndigheder«.
 17. Overalt i loven ændres »Direktoratet for  

 Toldvæsenet« til: »Told- og Skattestyrelsen«.
§ 2 Stk. 1. Loven træder i kraft den 1. januar 1993.
 Stk. 2. Lovens bestemmelse om kreditafkortning finder anvendelse  

 for afregning af afgiften af varer, der fra denne dato udleveres fra de  

 registreringspligtige virksomheder.
Bemærkninger til lovforslaget Almindelig bemærkninger Målet for det indre marked, der skal træde i kraft den 1. januar 1993, er  

 at sikre fri bevægelighed for blandt andet varer inden for Fællesskabet.
Der  

 er ikke i dag told på varer fra andre EF-lande, men hidtil har den interne  

 handel mellem medlemslandene været underkastet en række toldprocedurer ved  

 grænsepassage.
 Gennemførelsen af det indre marked medfører, at det ikke længere er muligt  

 at opretholde kontrolmæssige formaliteter i forbindelse med grænsepassage.
Den af lovforslaget omfattede afgift af visse chlorfluorcarboner og  

 haloner (CFC'er) er ikke omfattet af EF's harmonisering af punktafgifter.
Der  

 er tale om en såkaldt national afgift, som medlemslandene har ret til at  

 opretholde, forudsat administrationen ikke giver anledning til formaliteter  

 ved grænsepassagen mellem de enkelte EF-lande.
Afregningsfristerne i de fleste punktafgiftslove under Skatteministeriets  

 ressort blev strammet pr. 1. juli 1991 og pr. 1. oktober 1992, således at  

 virksomhederne skal betale afgiften for den foregående måned den 15. i den  

 følgende måned i stedet for - som tidligere - ved udgangen af den følgende  

 måned.
Hermed er fristen for angivelse af det afgiftspligtige beløb blevet  

 sammenfaldende med betalingen.
Det foreslås derfor at ændre afregningsfristen  

 også for afgiften i dette lovforslag.
 Det foreslås, i lighed med hvad der er tilfældet efter momsloven og  

 toldloven, at virksomheder kan undlade at indbetale afgiftsbeløb på under 50  

 kr.
 Det foreslås endvidere, at de statslige told- og skattemyndigheder får  

 hjemmel til at kontrollere erhvervsmæssige varetransporter herunder også  

 postordresalg.
 Endelig foreslås det, at loven bringes i overensstemmelse med andre  

 skatte- og afgiftslove, samt at lovens myndighedsbetegnelser ajourføres.
Lovforslagets økonomiske og administrative konsekvenser For så vidt angår økonomiske konsekvenser, vil forkortelsen af  

 betalingsfristen for afgift af CFC medføre en engangsbetalingsgevinst på ca.  

 0,8 mio. kr.
I gennemsnit vil statens likviditet blive forbedret med ca. 0,4  

 mio. kr. en gang for alle.
Engangsbetalingsforbedringen vil påvirke  

 kasseunderskuddet, men ikke direkte DAU-saldoen, der dog varigt forbedres med  

 forrentningen af den gennemsnitlige likviditetsgevinst for staten.
Ved en  

 rentesats på 10 % udgør forrentningen årligt ca. 40.000 kr. excl. moms.
 Det vurderes, at lovforslaget herudover ikke har administrative og  

 økonomiske konsekvenser.
Samtidig med nærværende lovforslag fremsættes forslag til ændring af  

 afgiftslovene vedrørende affald og råstoffer, detailsalgspakninger samt  

 engangsservice m.v.
Den skønnede provenumæssige effekt af de fire lovforslag  

 set under et fremgår af opstillingen i bemærkningerne om de økonomiske og  

 administrative konsekvenser i forslag til lov om ændring af lov om afgift af  

 visse detailsalgspakninger.
Bemærkninger til lovforslagets enkelte bestemmelser A.
I lovforslag om ændring af lov om afgift af visse  

 chlorfluorcarboner og haloner er følgende bestemmelser foranlediget af  

 tilpasningen til EF's indre marked:
 § 1, nr. 1-10.
Til § 1, nr. 5, bemærkes, at dækningsafgiften efter gældende bestemmelser  

 afregnes i forbindelse med varernes indførsel her til landet.
Lovforslaget  

 tager sigte på at ændre indførselsproceduren for dækningsafgiftspligtige  

 varer, der sendes fra udlandet, således at afregningen af dækningsafgiften  

 ikke sker i forbindelse med grænsepassagen.
B.
Følgende bestemmelse indeholder en afkortning af kredittiden  

 for indbetaling af afgiften:
 § 1, nr. 5, fsv. angår det foreslåede stk. 2, 1. pkt., samt § 1, nr. 12,  

 fsv. angår den foreslåede § 10, stk. 1, 1. pkt.
C.
Følgende bestemmelser fastsætter en grænse på 50 kr. for  

 indbetaling af afgiftsbeløb:
 § 1, nr. 5, fsv. angår den foreslåede § 3 a, stk. 3, 2. pkt., og stk. 4  

 samt § 1, nr. 11, fsv. angår den foreslåede § 10, stk. 1, 2. pkt., og nr. 12.
D.
Følgende bestemmelse giver de statslige told- og  

 skattemyndigheder hjemmel til at kontrollere erhvervsmæssige varetransporter,  

 herunder postordresalg, samt præciserer lovens bestemmelse om hæftelse:
 § 1, nr. 13, fsv. angår den foreslåede § 14, stk. 7, samt § 1, nr. 15.
E.
Følgende bestemmelse tilsigter, at loven bringes i  

 overensstemmelse med andre skatte- og afgiftslove, der administreres af de  

 statslige told- og skattemyndigheder, jf. lov nr. 825 af 19. december 1989:
 § 1, nr. 15.
F.
Følgende bestemmelser ændres som følge af Told- og Skattestyrelsens  

 oprettelse:
 § 1, nr. 16-17.
