Nr BTB 6 Betænkning og indstilling vedrørende Folketingets Ombudsmands beretning  

 for året 1993   

 Nr B 6 1994-95, 1. samling Afgivet af Retsudvalget Afgivet: 19941011 I overensstemmelse med bestemmelserne i § 7, stk. 1, nr. 18, i  

 Folketingets forretningsorden har Retsudvalget behandlet Folketingets  

 Ombudsmands beretning for året 1993.
 Et flertal (udvalget med undtagelse af Fremskridtspartiets medlem)  

 har intet at bemærke til beretningen.
 Et mindretal (Fremskridtspartiets medlem af udvalget) indstiller  

 beretningen til forkastelse og bemærker i øvrigt:
 Masser af mennesker i Danmark behøver akut hjælp i kampen mod det  

 offentlige system og uretfærdig forskelsbehandling her i landet.
 Derfor er der også fortsat brug for en ombudsmand her i landet, men den  

 afgående ombudsmand leverer desværre i sin beretning for 1993 bevis for, at  

 han i alt for ringe grad opfylder det store behov, der er.
 Det er kendetegnende for beretningen, at der ikke anlægges en  

 tilstrækkelig kritisk holdning til den offentlige administration.
 Et flertal (udvalget med undtagelse af Fremskridtspartiets medlem)  

 fremsætter herefter følgende:
Forslag til folketingsbeslutning om Folketingets Ombudsmands beretning for året 1993 Folketinget tager Folketingets Ombudsmands beretning for året 1993 til  

 efterretning.
