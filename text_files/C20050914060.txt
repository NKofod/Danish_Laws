At-vejledning  

 B.4.4 - Tekniske hjælpemidler  

  

 Januar 2005 Erstatter At-meddelelse nr. 2.05.1 af september 1983  

 og nr. 2.05.2 af september 1993 At-vejledningen informerer om  

 de særlige krav, der gælder ved opstilling indretning, vedligeholdelse og  

 brug  

 m.m. af køleanlæg og varmepumper.
I det følgende omtales kun køleanlæg, men  

 vejledningen gælder tilsvarende for varmepumper.
 Vejledningen gælder for  

 køleanlæg, hvori der indeholdes eller kan udvikles:
 1.  

 	  

 Dampe eller  

 luftarter med tryk større end 0,5 bar overtryk.
 2.  

 	  

 Væsker med en sådan  

 temperatur, at deres damptryk er større end 0,5 bar overtryk.
 Køleanlæg er trykbærende  

 udstyr og er som sådant omfattet af reglerne herom.
 Nogle af reglerne om  

 trykbærende udstyr indeholder bestemmelser, som specielt drejer sig om  

 køleanlæg.
 Vejledningen redegør for  

 disse bestemmelser og for, hvorledes Arbejdstilsynet fortolker  

 bestemmelserne.
 Vejledningen beskriver  

 endvidere praksis for visse af de generelle krav til trykbærende udstyr, når  

 det drejer sig om køleanlæg.
1. Konstruktion og fremstilling af køleanlæg 1.1. Rørsystemer Efter bekendtgørelse om  

 indretning af trykbærende udstyr skal trykbærende udstyr opdeles i  

 sikkerhedskategorier  

 af hensyn til fastlæggelse af krav til konstruktion, fremstilling og  

 overensstemmelsesvurdering.
 I den forbindelse kan man  

 foretage klassificering sektionsvis for rørsystemer, der er sektionsopdelt  

 ved  

 hjælp af sektionsventiler.
Ved NH3  

 -anlæg  

 (ammoniak) med fyldning over 3000 kg, skal sektionsopdeling foretages. (1) Nyt udstyr skal opfylde  

 bekendtgørelse nr. 743 af 23. september 1999 om indretning af trykbærende  

 udstyr. (2) 1.2. Rørføring og -bæringer Rørsystemerne skal være  

 udført forsvarligt.
Ventiler og instrumenter skal placeres, så de er let  

 tilgængelige,  

 men dog forsvarligt beskyttede.
Rørsystemer skal understøttes, så  

 temperaturændringer eller vibrationer fra anlægget ikke medfører brud på rør.  

 Trykprøvning udføres som anvist i At-vejledning B.4.2/2003.
1.3. Kontrolklasser I forbindelse med den  

 kontrolklasseinddeling, som efter bekendtgørelse om trykbeholdere og  

 rørsystemer  

 under tryk skal foretages af hensyn til anmeldelsen og de periodiske  

 undersøgelser, er der bestemmelser, som har særlig interesse for køleanlæg:
 -  

 	  

 Pladevarmevekslere  

 henføres til kontrolklasse 2. Dog henføres pladevarmevekslere til  

 kontrolklasse  

 3, når produkttallet p x V er mindre end eller lig med 200 bar x liter.
 -  

 	  

 Beholdere med varme-  

 eller kølekappe, hvor kappen alene placerer beholderen i kontrolklasse 1,  

 henføres til kontrolklasse 2.
-  

 	  

 Nye rørsystemer, som  

 er omfattet af bekendtgørelsen om trykbærende udstyr, og som selvstændigt  

 fremstilles, er undtaget fra anmeldelse og opstillingskontrol.
De skal dog  

 stadig (for kontrolklasse 2) underkastes periodiske undersøgelser, ligesom  

 armatur og tilbehør skal kontrolleres ved opstillingen.
 -  

 	  

 Trykbeholdere i  

 kontrolklasse 1 og 2 skal altid anmeldes til Arbejdstilsynet,  

 opstillingskontrolleres  

 og forsynes med kontrolbog.
1.4. Anmeldelse af trykbeholdere i køleanlæg Køleanlæg som sådanne skal  

 ikke anmeldes, men trykbeholdere af kontrolklasse 1 og 2, som indgår i  

 køleanlæg, skal:
1)  

 	  

 inden de tages i brug  

 for første gang 2)  

 	  

 efter ombygning 3)  

 	  

 efter væsentlig  

 reparation eller 4)  

 	  

 ved flytning anmeldes til Arbejdstilsynet.
Anmeldelsen skal foretages af  

 den fabrikant, opstiller, reparatør eller anden, som leverer det færdige  

 anlæg  

 til brugeren. (4) 1.5. Eksplosionsfarlige områder De rum, hvor køleanlæg med  

 farlige fluida (gruppe 1) er opstillet, skal risikovurderes med hensyn til  

 eksplosionsfaren, fx køleanlæg med propan som kølemiddel.
Dette skal ske i  

 overensstemmelse med Indenrigs- og Sundhedsministeriets bekendtgørelse om  

 klassifikation af eksplosionsfarlige områder.
 Hvis et område klassificeres  

 som eksplosionsfarligt område, skal indretningen og arbejdet i området  

 endvidere ske i overensstemmelse med Arbejdstilsynets bekendtgørelse om  

 indretning af tekniske hjælpemidler til anvendelse i eksplosionsfarlig  

 atmosfære og Arbejdstilsynets bekendtgørelse om arbejde i forbindelse med  

 eksplosiv atmosfære.
2. Kølemidler 2.1. Klassificering af kølemidler Kølemidler opdeles i to  

 grupper, hvor gruppe 1 omfatter farlige fluida, og gruppe 2 alle andre  

 fluida,  

 jf.
Arbejdstilsynets bekendtgørelse om indretning af trykbærende udstyr.
 Gruppe 1 omfatter farlige  

 fluida, der efter Miljøministeriets bekendtgørelse om klassificering,  

 emballering,  

 mærkning, salg og opbevaring af kemiske stoffer og produkter er defineret  

 som:
a)  

 	  

 eksplosive, b)  

 	  

 yderst brandfarlige, c)  

 	  

 meget brandfarlige, d)  

 	  

 brandfarlige (hvis  

 den tilladte maksimumtemperatur er højere end flammepunktet), e)  

 	  

 meget giftige, f)  

 	  

 giftige, eller g)  

 	  

 brandnærende.
 Gruppe 2 omfatter fluida, som  

 ikke er omfattet af de under a) til g) nævnte.
Som vejledning for  

 klassificering i kategori findes en opdeling af kølemidler i standarderne.  

 (1) Bekendtgørelse om liste over  

 farlige stoffer samt faresymboler og risiko- og sikkerhedssætninger kan  

 findes  

 på: www.mst.dk.
2.2. Arbejdspladsbrugsanvisning Der skal være en  

 arbejdspladsbrugsanvisning på kølemidlet, såfremt dette er i gruppe 1.
 Arbejdspladsbrugsanvisningen  

 skal bl.a. indeholde oplysninger om:
 -  

 	  

 Virksomhedens  

 forholdsregler ved udslip eller spild af kølemiddel.
-  

 	  

 Hvis der er krav om  

 førstehjælpsudstyr (fx øjenskylleflaske)  hvor er det anbragt? -  

 	  

 Hvis der er krav om  

 personlige værnemidler (fx åndedrætsværn)  hvor er de anbragt? Yderligere information om  

 arbejdspladsbrugsanvisninger kan findes i Arbejdstilsynets vejledning om  

 arbejdspladsbrugsanvisninger. (3) 2.3. Afblæsning af kølemidler Anlæg, der er udført med  

 sikkerhedsventiler, som kan afblæse fra anlægget, skal føre kølemidlet til  

 farefrit område.
Dette betyder, at afblæsningen skal føres til det fri,  

 såfremt  

 det ikke kan sikres, at rummet, hvori anlægget er opstillet, kan aflede den  

 udledte mængde farefrit.
 Afblæsning til det fri  

 betyder som regel, at afblæsningsledningen skal føres over tag.
 Hvis anlægget er udstyret med  

 flere sikkerhedsventiler, må disse gerne føres til fælles afblæsningsrør,  

 såfremt følgende er sikret:
 -  

 	  

 Afblæsningsrøret og  

 samlekassen har en sådan dimension, at den kan klare afblæsning fra samtlige  

 sikkerhedsventiler.
 -  

 	  

 Sikkerhedsventilerne  

 må ikke kunne påvirkes af et opstået modtryk i afblæsningsledningen.
 Ved større mængder  

 kølemiddelfyldning i gruppe 1 skal man være opmærksom på skærpede regler fra  

 miljømyndighederne vedrørende udslip af kølemiddel.
3. Opstilling 3.1. Indretning af køleanlæg Et køleanlæg skal opstilles,  

 så der er mulighed for pasning og vedligeholdelse.
Anlægget skal ved opstilling  

 være indrettet sikkerhedsmæssigt fuldt forsvarligt og må ikke kunne forvolde  

 skade på personer.
Det gælder med hensyn til bl.a. udslip af gasser og støj.
Som udgangspunkt skal  

 Arbejdstilsynets bekendtgørelse om faste arbejdssteders indretning følges,  

 når  

 ikke andet er angivet i bekendtgørelsen om trykbeholdere og rørsystemer under  

 tryk.
Det drejer sig bl.a. om belysning af maskinrummet samt krav til  

 adgangsveje og alarmsystemer.
 Afsnit 3.2 og 3.3 gælder ikke  

 for køleanlæg og varmepumpeanlæg, der er taget i brug før 15. december 2003,  

 og  

 som opfylder de da gældende regler, medmindre anlæggene bliver ombygget eller  

 væsentligt repareret.
Opstilles og indrettes  

 køleanlægget og maskinrummet efter den gældende standard DS/EN 378, vil man  

 leve op til kravene for opstilling og indretning. (1) 3.2. Anlæg opstillet indendørs uden for maskinrum Hvis køleanlægget har en  

 fyldning på 25 kg eller mindre, er der ikke krav om, at anlægget opstilles i  

 et  

 særskilt maskinrum.
3.3. Anlæg opstillet indendørs i maskinrum Køleanlæg installeret i  

 bygning og med en kølemiddelfyldning på over 25 kg kølemiddel skal  

 installeres  

 i et særskilt maskinrum.
3.3.1. Indretning af maskinrum for anlæg med  

 kølemiddelfyldning over 25 kg Maskinrummet skal udføres som  

 en selvstændig brandcelle og som udgangspunkt have en fri lofthøjde på 2,5  

 meter.
Rummet skal sikres, så  

 uvedkommende ikke har adgang til rummet.
Dette kan fx ske, ved at rummet er  

 aflåseligt.
Dørene skal dog kunne åbnes indefra uden brug af nøgle.
Dørene  

 skal  

 være selvlukkende. (5) Dørene, som fører ind til  

 maskinrummet, skal som minimum være forsynet med advarselsskilte med  

 angivelse  

 af kølemidlets art og fyldningsmængde.
For maskinrum med gruppe  

 1-kølemiddel skal mindst den ene dør i maskinrummet føre direkte til det fri  

 eller til en nødudgangspassage. (5) Rummet skal have en belysning  

 svarende til kravene i bekendtgørelse om faste arbejdssteders indretning. (5) Maskinrummet må ikke  

 indeholde andre installationer end dem, der hører til køleanlægget.
3.3.2. Ventilation i maskinrum Maskinrummet skal være  

 velventileret, og ventilationen skal som minimum dimensioneres svarende til  

 bestemmelserne i standarden DS/EN 378-3. (1) Ventilationsafkastet skal  

 føres til farefrit sted.
Dette er som oftest til det fri i sikker afstand fra  

 indsugningsindtag.
I forbindelse med anlæg, der anvender kølemidler af gruppe  

 1, kan der fra miljømyndighederne være særlige krav til ventilationsafkastet.
 Maskinrum, som ligger under  

 terræn eller har en kølemiddelfyldning af gruppe 1, skal altid have mekanisk  

 ventilation.
Mekanisk ventilation skal  

 kunne betjenes såvel inde fra som uden for rummet.
Uden for maskinrummet skal  

 startanordninger for ventilationsanlægget være placeret i umiddelbar nærhed  

 af  

 hver indgang til rummet.
3.3.3. Gasalarmer i maskinrum Når kølemidlet er CO2 eller  

 et kølemiddel i gruppe 1, skal rummet forsynes med gasalarmer, der er egnet  

 til  

 detektering af det pågældende kølemiddel.
Hvis kølemidlet er i gruppe 2, kan  

 detekteringen være en iltmåler.
 Nødventilationen og alarm skal  

 starte automatisk i forbindelse med lav alarm.
 Køleanlægget skal stoppe  

 automatisk i forbindelse med høj alarm.
 Nødventilation og alarm skal  

 kunne fungere uafhængigt af køleanlægget og dets spændingsforsyning, også ved  

 nødstop.
 Eksempel på vejledende  

 grænser for gasalarm for ammoniak:
PPM Lav alarm 200 Høj alarm 30.000 Lav alarm skal:
-  

 	  

 Starte den forcerede  

 ventilation -  

 	  

 Aktivere en  

 alarmindikator.
 Høj alarm skal:
-  

 	  

 Stoppe anlægget  

 automatisk -  

 	  

 Aktivere en  

 alarmindikator -  

 	  

 Opretholde den  

 forcerede ventilation Anlægget må ikke kunne  

 indkobles automatisk efter høj alarm.
3.3.4. Iltfortrængning i maskinrum Ved mulighed for større  

 udslip af kølemidler, uanset placering i gruppe 1 eller 2, kan ilten blive  

 fortrængt fra maskinrummet, hvorfor der er brug for foranstaltninger, som  

 imødegår denne fare.
3.3.5. Maskinrum under terræn I maskinrum placeret under  

 terræn må der ikke være en kølemiddelfyldning på over 250 kg i hver  

 selvstændig  

 køleenhed i den enkelte brandcelle.
4. Eftersyn og vedligehold 4.1. Kvalifikationskrav Opstilling, montering,  

 idriftsætning, årligt eftersyn, reparation, vedligeholdelse og nedlukning  

   

 herunder tømning af køleanlæg med mere end 2,5 kg. kølemiddel påfyldt   

 må kun  

 udføres af personer, der har gennemført en uddannelse, som er godkendt af  

 direktøren for Arbejdstilsynet.
Man kan også kvalificere sig til at udføre de  

 nævnte arbejder ved fx at bestå prøver eller ved forudgående erfaring med  

 køleteknisk arbejde.
De kvalifikationer, man skal dokumentere at være i  

 besiddelse  

 af for at udføre de nævnte arbejder, beskrives i afsnit 4.4 om  

 uddannelseskrav  

 til personale.
4.2.Eftersyn af køleanlæg Det lovpligtige, årlige  

 eftersyn omfatter en gennemgang af køleanlægget og dets sikkerhedsudstyr med  

 henblik på at konstatere, om køleanlægget konstruktionsmæssigt og  

 indretningsmæssigt stadig er i overensstemmelse med gældende regler om  

 køleanlæg og ikke frembyder nogen form for fare for personer ved dets  

 forudsete  

 brug.
Eftersynet afsluttes med en tæthedsprøve.
 Køleanlæg med en  

 kølemiddelfyldning større end 1 kg  men ikke over 2,5 kg  skal  

 som minimum af  

 en kvalificeret person have foretaget en årlig kontrolaf sikkerhedsudstyret  

 efter leverandørens anvisninger.
 I forbindelse med eftersynet  

 skal det bl.a. kontrolleres, at:
-  

 	  

 Gasdetektorer eller  

 iltmålere fungerer korrekt -  

 	  

 Sikkerhedsventilerne  

 fungerer (ved omløbsventiler anbefales årlig kontrol, ved sikkerhedsventiler  

 til det fri minimum hvert 4. år.) -  

 	  

 Der ikke er utætheder  

 i anlægget -  

 	  

 Ventilationen er  

 funktionsduelig -  

 	  

 Alarmer fungerer ved  

 den rette indstilling -  

 	  

 Afbrydere og  

 startanordninger fungerer efter hensigten -  

 	  

 Anlægget er tæt.
 Køleanlæg med en  

 kølemiddelfyldning større end 2,5 kg skal have foretaget et årligt eftersyn  

 af  

 en kvalificeret montør fra et af Arbejdstilsynet anerkendt sagkyndigt  

 kølefirma.
Det skal for anlæg med en  

 fyldning større end 1 kg kølemiddel kunne dokumenteres, at der har været  

 foretaget eftersyn.
Køleanlæggets dokumentation anbefales samlet i en  

 kølejournal ved anlægget.
4.3. Anerkendt sagkyndigt kølefirma 4.3.1. Krav til anerkendelse Arbejdstilsynet anerkender en  

 virksomhed som sagkyndigt kølefirma, bl.a. på grundlag af en fastansat  

 medarbejder med de fornødne kvalifikationer.
Anerkendelse til at udføre det  

 lovpligtige, årlige eftersyn gives normalt kun til kølefirmaer.
Arbejdstilsynet lægger i sin  

 praksis vægt på, om virksomheden -  

 	  

 har kendskab til og  

 kan følge arbejdsmiljølovgivningen og relevante, anerkendte normer,  

 standarder  

 mv.
-  

 	  

 er i stand til løbende  

 at informere og instruere medarbejdere om gældende bekendtgørelser,  

 At-vejledninger, normer, standarder, fabrikanters  

 vedligeholdelsesvejledninger  

 mv., der er relevante for de typer af køleanlæg, som virksomheden udfører  

 arbejde på -  

 	  

 er i stand til at  

 bruge standarder og vejledninger for vedligeholdelse  også på  

 fremmedsprog -  

 	  

 er i besiddelse af det  

 nødvendige værktøj, herunder måleudstyr, for at kunne kontrollere og finde  

 fejl  

 på køleanlæg samt elektriske kredsløb i forbindelse med køleanlæg.
 Når Arbejdstilsynet anerkender  

 en virksomhed som kølesagkyndig, er der praksis for at knytte anerkendelsen  

 til  

 en navngiven kvalificeret person i virksomheden.
Med hensyn til den faglige  

 baggrund hos bæreren lægger Arbejdstilsynet vægt på, om personen har en anerkendt håndværksmæssig  

 uddannelse inden for køleteknik-, maskin-, elektro-, elektrikerfaget eller  

 tilsvarende fag eller -  

 	  

 har en relevant  

 videregående teknisk/teoretisk uddannelse -  

 	  

 har tilstrækkelig  

 erfaring med køleteknisk arbejde, normalt mindst fem års erfaring inden for  

 de  

 seneste otte år.
Kravet om praktisk erfaring kan dog lempes til mindst to års  

 erfaring med køleteknisk arbejde inden for de seneste fire år, hvis personen  

 har en anerkendt teoretisk uddannelse af mindst to års varighed inden for  

 omtalte fag ud over den håndværksmæssige uddannelse -  

 	  

 anvender sagkyndigt,  

 kvalificeret personale til udførelse af elinstallationer på køleanlægget i  

 henhold  

 til bestemmelserne i Stærkstrømsbekendtgørelsen.
-  

 	  

 selv skal udføre  

 eftersyn af køleanlæg.
I så fald skal vedkommende endvidere have gennemført  

 en  

 uddannelse eller på anden måde have kvalificeret sig til at udføre de omtalte  

 arbejder på køleanlæg.
 Kvalifikationerne kan opnås  

 ved at gennemføre arbejdsmarkedsuddannelser inden for det køletekniske  

 kompetenceområde.
 Uddannelsen kan gennemføres  

 på Den Jyske Håndværkerskole i Hadsten.
4.3.2. Procedure for anerkendelse Virksomheden ansøger  

 Arbejdstilsynet om at blive anerkendt som sagkyndigt kølefirma.
Bilag 1 viser  

 et ansøgningsskema, virksomheden kan bruge.
 Ansøgningsskemaet kan fås hos  

 Arbejdstilsynet, som tillige kan vejlede om udfyldelsen af skemaet.
 Det udfyldte skema indsendes  

 til: Arbejdstilsynet, Landskronagade 33, 2100 København Ø, for videre  

 behandling.
Såfremt virksomheden opfylder  

 kravene til et anerkendt sagkyndigt firma, modtager virksomheden et  

 anerkendelsesbrev.
Anerkendelsesbrevet angiver, hvilke anlægstyper  

 anerkendelsen gælder for.
 Anerkendelsen udstedes til  

 eftersyn af en af følgende 5 anlægstyper:
A.  

 	  

 Anlæg med op til 50  

 kg fyldning af kølemidler af gruppe 2 B.  

 	  

 Anlæg med ubegrænset  

 fyldning af kølemidler af gruppe 2 C.  

 	  

 Anlæg med op til 50  

 kg fyldning af kølemidler af enhver art D.  

 	  

 Anlæg med ubegrænset  

 fyldning af kølemidler af enhver art E.  

 	  

 De i virksomheden  

 installerede køleanlæg.
Anerkendelsen gælder for en  

 periode af fem år.
Herefter udløber den automatisk.
Anerkendelser  

 (autorisationer), der er givet før den 15. december 2003, udløber automatisk  

 den 15. december 2008, medmindre der er fastsat en tidligere udløbsdato.
Hvis virksomheden ønsker  

 anerkendelsen som sagkyndigt kølefirma forlænget, skal der indsendes  

 anmodning  

 herom til Arbejdstilsynet.
Det skal normalt ske, senest to måneder før  

 anerkendelsen udløber.
 For at få anerkendelsen  

 fornyet skal virksomheden opfylde alle betingelserne og godtgøre, at den i  

 den  

 forudgående periode har udført køleteknisk arbejde i et rimeligt omfang.
4.4. Krav til personale, der skal udføre eftersyn,  

 vedligeholdelse mv. af køleanlæg Ved opstilling, montering,  

 idriftsætning, årligt eftersyn, reparation, vedligeholdelse og nedlukning,  

 herunder tømning af køleanlæg med mere end 2,5 kg kølemiddelfyldning må kun  

 beskæftiges personer over 18 år, der 1.  

 	  

 har gennemført en  

 uddannelse, som er målrettet mod den pågældende anlægstype, og som er  

 godkendt  

 af direktøren for Arbejdstilsynet, eller 2.  

 	  

 har bestået en  

 prøve, der viser, at de har kvalifikationer, der mindst svarer til gennemført  

 uddannelse,  

 eller 3.  

 	  

 har gennemført en  

 del af uddannelsen og bestået en prøve, der viser, at de har kvalifikationer,  

 der mindst svarer til gennemførelse af resten af uddannelsen, eller 4.  

 	  

 har mere end ti års  

 relevant, sammenhængende erfaring inden for kølebranchen, eller 5.  

 	  

 er statsborger i et  

 EU-land eller i et EØS-land og er i besiddelse af dokumentation, der er  

 opnået  

 i en anden EU-medlemsstat og giver tilsvarende sikkerhed som uddannelser,  

 prøver eller erfaring omfattet af nr. 1-4.
Personen skal dokumentere de  

 nødvendige faglige kvalifikationer.
Kvalifikationerne kan dokumenteres ved at  

 aflægge en prøve efter uddannelsen eller ved at aflægge en prøve mv. uden  

 forudgående uddannelse.
 Arbejdsgiveren skal ved hjælp  

 af prøvebevis e.l. kunne dokumentere, at de personer, der udfører  

 opstillings-,  

 monterings-, idriftsætnings-, eftersyns-, vedligeholdelses- og  

 reparationsarbejde  

 samt nedlukning af anlæg for virksomheden, opfylder kvalifikationskravene.
 Følgende  

 arbejdsmarkedsuddannelseskurser (AMU-kurser) er godkendt af Arbejdstilsynet:
-  

 	  

 AB 41329 Køleteknik,  

 Anlæg -  

 	  

 AB 41334 Køleteknik,  

 Lovgivning kommercielle anlæg.
 Kurserne gennemføres ved Den  

 Jyske Håndværkerskole i Hadsten.
 Andre kurser på samme niveau  

 vil kunne blive godkendt, hvis de er nogenlunde tilsvarende og mindst fører  

 frem til de beskrevne kvalifikationer.
 Når Arbejdstilsynet vurderer,  

 om en ansøger kan få godkendt en uddannelse, vurderes kursusindhold, de  

 kvalifikationer uddannelsen giver, lærerkvalifikationer, lokaler, udstyr,  

 materialer samt erhvervserfaring.
 Hvis man er i besiddelse af  

 dokumentation, der er opnået i et andet land, fx prøvebeviser, og hvis man  

 mener, at dokumentationen giver tilsvarende garanti som de godkendte danske  

 prøvebeviser for de nødvendige kvalifikationer til at udføre de omhandlede  

 køletekniske arbejder, kan man henvende sig til Arbejdstilsynet herom.  

 Arbejdstilsynet vurderer dokumentationen og meddeler, om kvalifikationerne er  

 fundet tilstrækkelige.
 Dokumentationen indsendes med  

 et følgebrev til:
Arbejdstilsynet Kontor for Videngrundlag Postboks 1228 0900 København C.
5. Sikring af personale i køle- fryserum 5.1. Generelle sikkerhedskrav Et kølerum er et rum eller  

 større kabinet, som ved hjælp af et kølesystem holdes på en temperatur, der  

 er  

 betydelig lavere end normal stuetemperatur.
 Ved arbejdstids ophør skal  

 det altid sikres, at ingen personer er efterladt i kølerum.
 For at mindske risikoen for  

 at personale bliver lukket inde i kølerum, skal der træffes passende  

 forholdsregler.  

 Der vil normalt være opnået et forsvarligt sikkerhedsniveau, hvis  

 nedenstående  

 foranstaltninger er truffet.
5.2. Døre og flugtveje Det skal til ethvert  

 tidspunkt være muligt at forlade et kølerum.
Døre skal derfor åbne udad og  

 skal  

 altid kunne åbnes både indefra og udefra.
5.3. Nødsignal og nødafbryder I henhold til  

 betjeningsbetingelserne bør følgende udstyr eller anlæg installeres i kølerum  

 med et volumen på mere end 10 m3  

 :
a)  

 	  

 Der skal være en  

 eller flere alarmkontakter, som betjenes ved hjælp af oplyste trykknapper nær  

 gulvet eller ved kæder hængende nær gulvet installeret på hensigtsmæssige  

 steder i kølerummet.
En påvirkning skal udløse både et akustisk og et synligt  

 signal på et sted, hvor der er personer til stede.
Det må kun være muligt at  

 afstille dette signal ved hjælp af en bevidst handling.
Afstilling af alarmen  

 bør kun være mulig ved kølerummet, således at man tvinger personalet til  

 aktiv  

 kontrol af, hvad der har udløst alarmen.
Tilsvarende alarmsystemer vil også  

 kunne accepteres. (1) b)  

 	  

 Der skal være et  

 alarmsignalanlæg, som er tilsluttet et elektrisk kredsløb med en spænding på  

 mindst 12 V.
Opladelige batterier til dette formål skal have en  

 driftskapacitet  

 på mindst 10 timers drift og være tilsluttet en hovedforsyning for automatisk  

 opladning.
Batteriopladning skal forsynes fra en sikringskreds, der ikke  

 benyttes til forsyning af andet udstyr i kølerummet.
Alarmanlægget skal være  

 udformet, således at funktionen ikke forhindres eller forstyrres på grund af  

 korrosion, frost eller isdannelser på kontaktflader. (1) c)  

 	  

 Hvis der ud over en  

 i kølerummet monteret lyskontakt tillige monteres en udvendig lyskontakt,  

 skal  

 den i kølerummet monterede lyskontakt monteres elektrisk parallelt, således  

 at  

 lys, der er tændt inde i kølerummet, ikke kan slukkes på lyskontakter, der er  

 placeret uden for kølerummet. (1) d)  

 	  

 Ventilatorer placeret  

 i kølerummet skal elektrisk monteres i serie med eventuelle afbrydere  

 placeret  

 uden for rummet, således at ventilatorer, der er afbrudt ved hjælp af de i  

 kølerummet anbragte afbrydere, ikke kan startes uden for kølerummet. (1) e)  

 	  

 Der skal være  

 lyskontakter, som er forsynet med konstant markeringslys. (1) f)  

 	  

 Der skal være  

 belysning af flugtveje, og alarmkontakter skal opfylde bygningsreglementets  

 krav til højrisikozonebelysning, herunder kravene til panikbelysning.
Der  

 skal  

 således etableres permanent nødbelysningssystem. (5) 5.4. Kølerum med kontrolleret atmosfære I kølerum med kontrolleret  

 atmosfære, dvs. rum med en atmosfære, hvor koncentrationen af ilt, kultveilte  

 og kvælstof er anderledes end den, der findes i normal atmosfærisk luft, er  

 det  

 nødvendigt herudover at træffe mindst følgende foranstaltninger:
 a)  

 	  

 Personer skal bære  

 selvforsynende åndedrætsværn ved indgang i disse kølerum.
b)  

 	  

 Hvis personer går ind  

 i et kølerum med en kontrolleret atmosfære, skal en anden person stå uden for  

 rummet og gennem en inspektionsrude forblive i synlig kontakt med den eller  

 dem, der befinder sig derinde.
Personen uden for skal også have  

 selvforsynende  

 åndedrætsværn til sin disposition i tilfælde af, at han skulle blive nødt til  

 at gå ind i rummet for at redde personer i en nødsituation.
 c)  

 	  

 Døre, lemme og andre  

 adgange til kølerummet skal være forsynet med advarselsskilt om, at  

 iltkoncentrationen  

 i kølerummet er for lav.
Arbejdstilsynet, den 1. januar 2005 DirektørJens Jensen Bilag 1 Eksempel på skema til brug ved ansøgning om  

 anerkendelse som Kølesagkyndig virksomhed.
(sted og dato) Arbejdstilsynet Kontor for Videngrundlag Postboks 1228 0900 København C Vedr.: Ansøgning om anerkendelse som sagkyndigt  

 kølefirma Undertegnede ansøger herved om anerkendelse til  

 udførelse af lovpligtige eftersyn m.v. af køleanlæg med fyldning af indtil XX  

 kg kølemiddel af gruppe Y.
 Anerkendelsen skal bæres  

 af:
Bærerens navn CPR-nr.:
Anerkendelsen bedes udstedt  

 til Firmanavn:
 Ansvarlig leders navn:
 Firmaets adresse:
 Firmaets postnummer og by:
 Firmaets telefonnummer:
 CVR nr.:
Ansvarlig leders underskrift Vedlagt kopier af bærerens  

 kvalifikationer.
Læs også (1) DS/EN 378-1 til 4 om  

 kølesystemer og varmepumper (2) Fortolkning af  

 trykudstyrsdirektiver: PED guideline 2/4 og 3/15 (3)  

 Arbejdspladsbrugsanvisninger for stoffer og materialer (4) Krav til dokumentation  

 ved anmeldelse af trykbeholdere og dampkedler (5) Flugtveje og  

 sikkerhedsbelysning (nødbelysning) på faste arbejdssteder Læs også branchearbejdsmiljørådenes vejledninger mv.
