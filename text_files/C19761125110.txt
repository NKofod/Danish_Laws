 I det man vedlagt fremsender et antal eksemplarer af en af  

 justitsministeriet udarbejdet vejledning til mødre til børn uden for ægteskab  

 (ju 00,7-17), skal man anmode om, at vejledningen må blive udleveret til  

 mødre til børn uden for ægteskab.
 Til orientering skal man oplyse, at sundhedsstyrelsen vil drage omsorg  

 for, at vejledningen også udleveres af læger, jordemødre og sygehuse.
 Yderligere eksemplarer af blanketten kan rekvireres hos Johan Ullstad §  

 Sønner A/S, Kompagnistræde 10, 1208 København K., ved henvisning til det  

 anførte Ju-nummer.
 P.M.V.
Niels Madsen /K.
Hjorth Til de sociale udvalg, amtskommunernes socialcentre, Københavns magistrat,  

 politimestrene i Syddanmark og overpræsidenten i København.
 Bilag.
Vejledning til mødre til børn uden for ægteskab Moderen har normalt pligt til at opgive, hvem der er eller kan være  

 barnets fader.
Efter børneloven (lov nr. 200 af 18. maj 1960 om børns retsstilling med  

 senere ændringer) skal faderskabet til børn uden for ægteskab søges  

 fastslået.
Faderskabssagen har til formål at få klarlagt, hvem der er barnets  

 fader.
Når dette er sket, har barnet ret til bidrag fra sin fader, til at  

 arve ham og til - hvis De ønsker det - at få hans efternavn.
For at sikre, at barnet kan få disse rettigheder i forhold til faderen, er  

 det nødvendigt, at De opgiver, hvem der er eller kan været barnets fader.  

 Børneloven pålægger Dem derfor pligt til at give denne oplysning inden 1  

 måned efter barnets fødsel.
Dette gælder også, selv om De bor sammen med  

 barnets fader.
Undladelse heraf straffes efter loven med bøde.
De kan selv vælge, om De vil give oplysningen over for de sociale udvalg i  

 kommunen, over for amtskommunens socialcenter eller for for statsamtet.
Bor  

 De i København, kan De vælge mellem at give oplysningen til magistraten eller  

 til overpræsidiet.
På Frederiksberg kan De vælge mellem det sociale udvalg og  

 statsamtet.
I særlige tilfælde kan der dog gives fritagelse for at opgive faderens  

 navn.
Ansøgning herom skal indsendes til statsamtet, i København  

 overpræsidiet.
Et eventuelt afslag kan påklages til familieretsdirektoratet.
 Vejledning om, til hvilken myndighed en eventuel ansøgning fra Dem skal  

 sendes, og hvad der skal stå i ansøgningen, kan De få hos statsamtet  

 (overpræsidiet) eller hos den myndighed, der behandler Deres faderskabssag.
 Faderskabssagens behandling.
Når amtskommunens socialcenter eller det sociale udvalg (i København  

 magistraten og på Frederiksberg det sociale udvalg) har modtaget lægens eller  

 jordemorderens anmeldelse om Deres barns fødsel, fremskaffer myndigheden de  

 oplysninger om Deres forhold, som er nødvendige af hensyn til faderskabssagen  

 og fastsættelse af børnebidraget.
De vil derfor normalt blive indkaldt til et  

 møde hos den pågældende myndighed.
 Under mødet vil De kunne få råd og vejledning om, hvorledes De kan få  

 økonomisk støtte, f.eks. muligheden for at få udbetalt bidrag til Deres  

 underhold i tiden omkring fødslen og bidrag til udgifterne ved selve fødslen.  

 De vil også kunne få vejledning om udbetaling af børnetilskud og andre  

 familieydelser.
 De vil også få mulighed for at stille spørgsmål om andre personlige  

 problemer, ligesom De altid kan henvende Dem til den myndighed, der behandler  

 Deres faderskabssag, for at få råd og bistand.
 Fastslåelse af faderskabet.
 Når man har fået de nødvendige oplysninger om Deres forhold, sender det  

 sociale udvalg eller amtskommunens socialcenter sagen videre til statsamtet  

 (i København overpræsidiet).
 Faderskabet kan fastslås på 2 måder - enten ved anerkendelse eller ved  

 dom.
Faderskabssagen afsluttes meget ofte ved, at den, som moderen har opgivet  

 som barnets fader, over for statsamtet (overpræsidiet) anerkender, at han er  

 fader til barnet.
Forud for en sådan anerkendelse vil faderen omhyggeligt  

 blive vejledt om retsvirkningerne af anerkendelsen.
Henvendelse om  

 anerkendelse af faderskabet kan ske allerede inden fødslen.
 I mange tilfælde kan sagen imidlertid ikke afsluttes ved anerkendelse,  

 f.eks. fordi den, som moderen har opgivet som barnets fader, ikke vil  

 anerkende faderskabet.
Statsamtet (overpræsidiet) skal da sende sagen til retten, således at der  

 kan afsiges dom i sagen.
Retten vil herefter af egen drift foretage det  

 fornødne med hensyn til sagens behandling.
Retten kan bl.a. bestemme, at der  

 skal tages blodprøver af moderen, barnet og de mulige fædre.
Af hensyn til sagens parter afholdes retsmøderne for lukkede døre.
Moderen  

 kan bede en medarbejder fra det sociale udvalg eller amtskommunens  

 socialcenter (i København magistraten og på Frederiksberg det sociale udvalg)  

 om at møde med hende i retten.
 Fastsættelse af børnebidrag.
 Når faderskabet er fastslået, tager statsamtet eller overpræsidiet  

 stilling til fastsættelse af bidrag, hvis moderen har ønsket det.
 Afgørelsen om bidrag kan påklages til familieretsdirektoratet.
 Der kan blive tale om fastsættelse af følgende bidrag:
bidrag til barnets underhold, bidrag til Deres eget underhold i 2 måneder før og 1 måned efter barnets  

 fødsel, bidrag til udgifterne ved selve fødslen, og bidrag til barnets dåb.
 Vejledning om bidragets størrelse kan fås hos det sociale udvalg,  

 amtskommunens socialcenter, Københavns magistrat, statsamterne og Købehanvs  

 overpræsidium.
 Familieretsdirektoratet.
