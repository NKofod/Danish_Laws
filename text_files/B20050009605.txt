Bekendtgørelse om refusion af amtskommunale udgifter til  

 forberedende voksenundervisning (FVU-refusionsbekendtgørelsen) I medfør af § 16, stk. 5, i lov om forberedende  

 voksenundervisning (FVU-loven), jf. lovbekendtgørelse nr. 16 af 7. januar  

 2005,  

 fastsættes:
 § 1.  

  

 Undervisningsministeriet refunderer på grundlag af indberetninger helt eller  

 delvist amtsrådenes udgifter til forberedende voksenundervisning (FVU), jf.  

 lovens § 16, stk. 3.
 Stk. 2.  

  

 Til  

 virksomhedsrettet forberedende voksenundervisning, som er målrettet og  

 forbeholdt for og gennemføres med ansatte i en eller flere private og  

 offentlige virksomheder  

 og efter aftale med de  

 pågældende virksomheder,  

 ydes der et særligt tilskud pr. årsdeltager,  

 jf. lovens § 16, stk. 3.
§ 2.  

  

 Indberetning af aktivitet efter § 1, stk. 1, skal opgøres på henholdsvis  

 aktivitet, der opfylder kriterierne i § 1, stk. 2, samt på øvrig  

 refusionsberettiget aktivitet.
Ved opgørelsen skal amtsrådet til  

 Undervisningsministeriet oplyse:
 1)  

 	  

 Antal deltagere.
 2)  

 	  

 Undervisningens art.
 3)  

 	  

 Institutionens eller  

 driftsoverenskomstpartens navn.
 4)  

 	  

 Antal årsdeltagere.
 5)  

 	  

 Udgift pr.  

 årsdeltager.
 6)  

 	  

 Samlet udgift.
 7)  

 	  

 Antal hold.
 8)  

 	  

 Gennemsnitlig  

 holdstørrelse for den samlede indberettede aktivitet (antal deltagere/antal  

 hold).
 Stk. 2.  

  

 Ved indberetning  

 af aktivitet efter § 1, stk. 2, skal amtsrådet til Undervisningsministeriet  

 oplyse:
 1)  

 	  

 Antal deltagere.
 2)  

 	  

 Undervisningens art.
 3)  

 	  

 Institutionens eller  

 driftsoverenskomstpartens navn.
 4)  

 	  

 Antal årsdeltagere.
 5)  

 	  

 Antal hold.
 6)  

 	  

 Gennemsnitlig  

 holdstørrelse for den samlede indberettede aktivitet (antal deltagere/antal  

 hold).
Stk. 3.  

  

 Antallet af  

 deltagere i amtskommunernes FVU efter  

 §  

 1  

 omregnes til årsdeltagere.
En  

 årsdeltager er en deltager, der har modtaget 825 undervisningstimer á 45  

 minutters varighed.
Stk. 4.  

  

 Den  

 amtskommunale uddannelsesinstitution eller den driftsoverenskomstpart, der  

 afholder undervisningen, udarbejder en tidsmæssig plan for den enkeltes  

 uddannelsesforløb med angivelse af undervisningstimernes fordeling.  

 Uddannelsesinstitutionen eller  

 driftsoverenskomstparten skal kontrollere deltagernes tilstedeværelse i  

 undervisningen med henblik på at kunne udarbejde en opgørelse til amtsrådet  

 over det antal undervisningstimer, den enkelte deltager har modtaget.  

 Deltagere,  

 som overskrider et fravær på 25 pct. af undervisningen på det pågældende fag  

 og  

 trin, indgår herefter kun i årsdeltagerberegningen med deres faktiske  

 tilstedeværelse.
Opgørelsen anvendes af amtsrådet ved indberetningen.
 Stk. 5.  

  

 For  

 virksomhedsrettet forberedende voksenundervisning efter § 1, stk. 2, skal den  

 amtskommunale uddannelsesinstitution eller den driftsoverenskomstpart, der  

 afholder undervisningen, tillige angive hvilken eller hvilke virksomheder,  

 som  

 uddannelsesforløbet har været målrettet til, samt anføre hvilken virksomhed  

 som  

 den enkelte deltager har ansættelsesforhold hos.
 § 3.  

  

 Forskud på refusion udbetales kvartalsvis bagud og beregnes på grundlag af  

 amtsrådets udgifter til FVU i den tilsvarende periode året før.
 § 4.  

  

 Amtsrådene refunderes udgifter (inkl. moms) til FVU efter § 1, stk. 1, op til  

 en maksimumstakst pr. årsdeltager, der fastsættes på de årlige finanslove.  

 Udgifter herudover refunderes ikke.
 Stk. 2.  

  

 Beregningen af  

 refusionsbeløb i henhold til stk. 1 skal ske for amtsrådet under ét.
 Stk. 3.  

  

 Til  

 virksomhedsrettet forberedende voksenundervisning efter § 1, stk. 2, ydes en  

 tillægstakst, der fastsættes på de årlige finanslove.
 § 5.  

  

 Undervisningsministeriet beregner den endelige refusion på grundlag af de  

 indberettede årsdeltagere jf. § 2, stk. 1, og amtsrådenes opgørelse over de  

 samlede udgifter til FVU det pågældende år, udfra opdelingen i aktivitet og  

 udgifter jf. § 2, stk. 1.
 Stk. 2.  

  

 I amtsrådenes  

 udgiftsopgørelse i henhold til stk. 1 kan ikke indgå udgifter, som er  

 omfattet  

 af bloktilskudsordningen, herunder udgifter til amtsrådets almindelige  

 administration, sekretariatsfunktioner i forhold til rådet for forberedende  

 voksenundervisning, tilsyn og prøveadministration.
Stk. 3.  

  

 Amtsrådenes  

 indberetning af aktivitet  

 og udgifter  

 for et år skal være modtaget i Undervisningsministeriet senest den 1. marts  

 året efter.
Indberetninger skal attesteres af amtsrådets revisor.  

 Undervisningsministeriet kan bestemme,  

 at den skal ske på særlige blanketter.
 § 6.  

  

 Undervisningsministeriet beregner tillægstakster til virksomhedsrettet FVU  

 efter § 1, stk. 2, på grundlag af amtskommunernes indberetning om det  

 faktiske  

 antal årsdeltagere i det pågældende år, jf. § 2, stk. 2.
Stk. 2.  

  

 Amtsrådenes  

 indberetning af den omfattede aktivitet skal være modtaget i  

 Undervisningsministeriet senest den 31. december i det finansår, som  

 aktiviteten har været afholdt.
Tilskuddet udbetales én gang årligt bagud.
 Stk. 3.  

  

 Aktivitetsindberetningen skal, sammen med eventuel supplerende indberetning  

 af  

 aktivitet, revisorattesteres samtidig med indberetning af den almindelige  

 refusionsberettigede aktivitet senest den 1. marts året efter.  

 Undervisningsministeriet kan bestemme, at det skal ske på særlige blanketter.  

 På baggrund heraf anvises differencen samtidig med 1. kvartals forskud på  

 refusion jf. § 3.
 § 7.  

  

 Reglerne  

 om amtsråd og amtskommuner  

 i denne bekendtgørelse gælder  

 tilsvarende for Bornholms Regionskommune, Københavns Kommune og Frederiksberg  

 Kommune.
 § 8.  

  

 Bekendtgørelsen træder i kraft den 26. februar 2005 og har virkning fra den  

 1.  

 januar 2005.
 Stk. 2.  

  

 Bekendtgørelse  

 nr. 24 af 12. januar 2001 om refusion af amtsko  

 mmunale  

 udgifter til forberedende voksenundervisning ophæves.
