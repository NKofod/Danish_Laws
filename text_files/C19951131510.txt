(Til samtlige adoptionssamråd og  

 amtskommunale socialforvaltninger, Rigsombudsmanden på Færøerne,  

 Adoptionssamrådet på Færøerne, Rigsombudsmanden i Grønland og  

 Socialdirektoratet i Grønland.) I en skrivelse hertil af 24. marts 1995 har Nordjyllands amt anmodet om en  

 udtalelse om sygdommen arthritis psoriatica (psoriasis-ledegigt).
 Overlæge Bo Jacobsen, speciallæge i intern medicin, medlem af  

 Adoptionsnævnet, har i anledning heraf den 6. april 1995 afgivet en  

 udtalelse, som nævnet har tilsluttet sig.
 Udtalelsen udsendes hermed til orientering.
Med venlig hilsen Finn Andersen Vedr. nævnets jr.nr. 1995-690-21.
 Til forespørgslen fra Nordjyllands Amt vedr. adoptionsansøgere med  

 arthritis psoriatica (psoriasis-ledegigt) har jeg følgende kommentar:
Arthritis psoriatica ses i stor variation i sværhedsgrad fra lette  

 ledforandringer til meget svære, invaliderende.
I modsætning til arthritis  

 rheumatoides (kronisk ledegigt) kan ses angreb blot på et enkelt led, men dog  

 hyppigere mange led, især hænder og fødder.
Det må være sygdommens sværhedsgrad, der afgør spørgsmålet om godkendelse  

 til adoption.
En speciallægevurdering vil nok være ønskelig i tilfælde, som  

 ikke er helt lette (rheumatolog eller intern mediciner).
 Behandling med Ercoquin og Tilcotil (gigtmidler af typen "NSAID"  

 = nonsteroide antiinflammatoriske drugs") er ikke afgørende, men hvis  

 led-hudsygdommen er så svær, at behandling med glucocorticoid af typen  

 prednisolon findes indiceret, bør det som hovedregel medføre afslag på  

 adoptionsansøgning.
