 I medfør af § 40 i lov om en aktiv arbejdsmarkedspolitik, jf.  

 lovbekendtgørelse nr. 112 af 27. februar 1996 med senere ændringer, samt § 21  

 i lov om orlov, jf. lovbekendtgørelse nr. 5 af 8. januar 1996, fastsættes:
Udbetalingsperioder og dispositionsdatoer § 1.  Ydelser, der udbetales af de anerkendte  

 arbejdsløshedskasser efter lov om en aktiv arbejdsmarkedspolitik og efter lov  

 om orlov, jf. § 4, stk. 1, udbetales bagud for 14 dage eller for 4  

 henholdsvis 5 uger.
 Stk. 2.  Hver 4- eller 5ugers-udbetalingsperiode slutter  

 næstsidste søndag i en måned.
 Stk. 3.  Direktøren for Arbejdsmarkedsstyrelsen  

 (Styrelsen) kan efter aftale med direktøren for Direktoratet for  

 Arbejdsløshedsforsikringen ændre en udbetalingsperiode, når særlige forhold  

 taler herfor.
 § 2.  Den enkelte arbejdsløshedskasse fastsætter  

 tidspunktet for, hvornår ydelser, der udbetales efter § 4, stk. 1, skal være  

 til disposition for medlemmet.
Forskud, refusion, A-skat samt administration Forskud § 3.  Begrebet forskud anvendes i denne  

 bekendtgørelse om beløb som efter anmodning fra arbejdsløshedskassen til  

 Styrelsen overføres fra Styrelsens konto i Danmarks Nationalbank til Bikuben  

 Girobanks konto samme sted med henblik på umiddelbar overførsel til  

 arbejdsløshedskassemedlemmernes og evt. øvrige beløbsmodtageres konti.
 § 4.  Styrelsen yder forskud og refusion til de  

 anerkendte arbejdsløshedskasser til:
 Stk. 2.  Forskuddet kan ikke overstige kassens behov for  

 midler til betaling af ydelser, jf. stk. 1, nr. 1-6, og kan højst svare til  

 kassens nettoudbetalinger.
 § 5.  En arbejdsløshedskasse har kun ret til at  

 modtage forskud hvis:
 Stk. 2.  Der kan tidligst anmodes om forskud efter en  

 udbetalingsperiodes udløb.
 § 6.  Beløb, der skal tilbageholdes for  

 ydelsesmodtagere med henblik på viderebetaling til (amts)kommuner, staten  

 m.v., skal fra arbejdsløshedskassens girokonti overføres direkte til  

 kreditor.
 Stk. 2.  Orlovsydelse, der skal udbetales til  

 arbejdsgiveren, skal fra arbejdsløshedskassens girokonti overføres direkte  

 til denne.
 § 7.  Anmodning om udbetaling af forskud sendes til  

 Styrelsen på baggrund af kassens EDB-behandlede materiale.
 Stk. 2.  Anmodningen skal være Styrelsen i hænde senest  

 kl. 12.00, en bankdag før ydelserne skal være til disposition for modtageren.
 Stk. 3.  Kassens EDB-behandlede materiale skal være  

 Bikuben Girobank i hænde senest kl. 9.00, en bankdag før ydelserne skal være  

 til disposition for modtageren.
 Stk. 4.  Styrelsen anviser via Danmarks Nationalbank  

 forskudsmidlerne til Bikuben Girobank.
 Stk. 5.  Forskudsmidlerne skal udbetales fra særskilte  

 girokonti efter retningslinier fastlagt af Styrelsen og må ikke anvendes til  

 andre formål.
Refusion § 8.  Styrelsen anviser refusion til en kasse, der  

 ikke opfylder betingelserne for at kunne rekvirere forskud efter reglerne i §  

 5 til dækning af de udgifter, der er afholdt til arbejdsløshedskassemedlemmer  

 til udbetaling af uddannelsesgodtgørelse, orlovsydelse m.v. samt refusion til  

 arbejdsgivere.
Stk. 2.  Arbejdsløshedskassen kan en gang om måneden  

 rekvirere refusion.
Refusionsanmodningen for en måned skal være Styrelsen i  

 hænde senest den 10. i den følgende måned og skal være påtegnet af kassens  

 statsautoriserede revisor.
 Stk. 3.  Refusionen kan højst svare til kassens  

 nettoudbetalinger og anvises via Danmarks Nationalbank til  

 arbejdsløshedskassens pengeinstitut.
 § 9.  En arbejdsløshedskasse, der i øvrigt opfylder  

 betingelserne for ret til forskud, kan fremsende anmodninger om  

 aconto-refusion sammen med anmodning om forskud, jf. § 7.
 Stk. 2.  Anmodning om aconto-refusion af dokumenterede  

 reguleringer og manuelle udbetalinger, der ikke er EDB-behandlede, kan  

 fremsendes til Styrelsen en gang om måneden.
Afregning af kildeskat § 10  Arbejdsløshedskassen skal afregne skat af  

 uddannelsesgodtgørelse, orlovsydelse m.v. i henhold til kildeskattelovens  

 bestemmelser.
 Stk. 2.  Styrelsen anviser på baggrund af  

 arbejdsløshedskassens anmodning skatten på forfaldsdagen via Danmarks  

 Nationalbank til de respektive Told- og Skatteregioners konti i Danmarks  

 Nationalbank.
 Stk. 3.  Kassens anmodning skal være Styrelsen i hænde  

 senest kl. 12.00 på den sidste hverdag før forfaldsdagen.
For sent indsendt anmodning om forskud § 11.  Hvis arbejdsløshedskassen uretmæssigt har  

 modtaget forskud eller refusion til udbetaling af ydelser jf. §§ 5, 8 og 9,  

 tilskrives beløbet en rente på 11/2 pct. pr. påbegyndt måned fra tidspunktet  

 for hævningen, indtil tilbagebetaling til staten har fundet sted.
 Stk. 2.  Hvis forskud udbetales for tidligt, jf. § 5,  

 forrenter arbejdsløshedskassen de for tidligt hævede beløb med 18 pct. pro  

 anno, indtil det retmæssige hævetidspunkt, eller indtil tilbagebetaling til  

 staten har fundet sted.
Stk. 3.  Hvis Styrelsen, på grund af for sen eller  

 manglende anmodning fra arbejdsløshedskassen, ikke har kunnet anvise beløb  

 til Bikuben Girobank til dækning af arbejdsløshedskassens udbetalinger, skal  

 kassen svare rente af det for sent anviste beløb.
Beløbet forrentes med den  

 af Danmarks Nationalbank til enhver tid fastsatte rente for indskud på folio  

 indtil kassens udbetalinger er blevet inddækket.
Sikkerhed § 12.  Arbejdsløshedskassen er ansvarlig for, at  

 udbetalingen af uddannelsesgodtgørelse, orlovsydelse m.v. administreres under  

 fornøden hensyntagen til sikkerhed i forbindelse med afleveringen af  

 datamateriale til Bikuben Girobank efter § 7 stk. 3.
 Stk. 2.  Arbejdsløshedskassen skal bemyndige mindst 2  

 personer til ved deres underskrift at stå inde for rigtigheden og ægtheden af  

 data indeholdt i kassens overførselsmateriale til Bikuben Girobank.
 Stk. 3.  Arbejdsløshedskassen skal bemyndige mindst 2  

 personer til ved deres underskrift at stå inde for rigtigheden af kassens  

 anmodninger om udbetaling af forskud/refusion fra Danmarks Nationalbank via  

 Styrelsen til Bikuben Girobank.
 Stk. 4.  Arbejdsløshedskassen skal bemyndige mindst 2  

 personer til ved deres underskrift at stå inde for rigtigheden af kassens  

 anmodninger om overførsel af skat i henhold til § 10, stk. 2.
Administration § 13.  Styrelsen fastlægger de nærmere retningslinier  

 for gennemførelsen af bestemmelserne i dette kapitel og godkender det  

 fornødne blanketmateriale m.v.
Administrativt tilsyn § 14.  Styrelsen fører administrativt tilsyn med de  

 anerkendte arbejdsløshedskassers udbetaling af befordringsgodtgørelse  

 udbetalt efter lov om en aktiv arbejdsmarkedspolitik.
 § 15.  Styrelsens tilsyn med de anerkendte  

 arbejdsløshedskasser udøves dels gennem løbende vejlednings- og  

 oplysningsvirksomhed, dels gennem kontrol med, at arbejdsløshedskassernes  

 administration sker i overensstemmelse med reglerne i lov om en aktiv  

 arbejdsmarkedspolitik med tilhørende bestemmelser.
 § 16.  Styrelsen kan i forbindelse med sin  

 tilsynsvirksomhed pålægge de anerkendte arbejdsløshedskasser:
 § 17.  Arbejdsløshedskasserne skal på begæring af  

 Styrelsen fremlægge alle ønskede oplysninger vedrørende administration af  

 ydelser udbetalt efter § 4, stk. 1.
 Stk. 2.  Ved tilsynsbesøg i arbejdsløshedskasserne skal  

 det i stk. 1 nævnte materiale stå til rådighed for tilsynet.
Regnskabstilsyn § 18.  Styrelsen fører tilsyn med, at de anerkendte  

 arbejdsløshedskassers regnskabsvæsen og øvrige administrative forhold er  

 tilrettelagt i overensstemmelse med lov om en aktiv arbejdsmarkedspolitik med  

 tilhørende bestemmelser samt med lov om orlov med tilhørende bestemmelser.
Stk. 2.  Ved tilsynet afprøves, om  

 arbejdsløshedskasserne har modtaget forskud eller refusion fra Styrelsen  

 efter gældende regler, og om reglerne for aflæggelse af årsregnskab,  

 regnskabsvæsen og revision på udbetalingsområdet overholdes i kasserne.
Det  

 påses tillige, om der er foretaget registrering og tilbagebetaling/modregning  

 af ydelser, som er udbetalt med urette.
 Stk. 3.  Styrelsen foretager som led i tilsynet  

 regnskabseftersyn i de enkelte arbejdsløshedskasser.
 § 19.  Styrelsen fastsætter regler for  

 arbejdsløshedskassernes regnskabsvæsen og regnskabsaflæggelse på  

 udbetalingsområderne samt for revisionen i arbejdsløshedskasserne.
 Stk. 2.  Til gennemførelse af regnskabstilsyn og til  

 statistiske formål kan Styrelsen pålægge enkelte eller alle  

 arbejdsløshedskasser at afgive de nødvendige oplysninger og bestemme, på  

 hvilken måde og inden for hvilke frister disse oplysninger skal gives.
 § 20.  Arbejdsløshedskasserne indsender hvert år et  

 særskilt årsregnskab med tilhørende revisionsprotokollater. Årsregnskabet  

 indsendes senest den 15. marts efter regnskabsårets afslutning til direktøren  

 for Arbejdsmarkedsstyrelsen.
 Stk. 2.  Årsregnskabet, revisionsprotokollaterne samt  

 øvrige indhentede oplysninger fra arbejdsløshedskasserne danner grundlag for  

 Styrelsens tilsyn.
 Stk. 3.  Efter gennemgangen af årsregnskaberne opgør  

 Styrelsen de enkelte arbejdsløshedskassers mellemværende med staten for det  

 pågældende år og meddeler arbejdsløshedskasserne resultatet af tilsynet samt  

 giver de som følge heraf nødvendige pålæg.
Ikrafttrædelse § 21.  Bekendtgørelsen træder i kraft den 1. februar  

 1997 og finder anvendelse fra den 1. januar 1997.
