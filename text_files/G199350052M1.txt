Formålet med registeret er at effektivisere journalisering og sagsopfølgningen i Skov- og Naturstyrelsen.
Registeret anvendes til journalisering af ind- og udgående post og til registrering af oplysninger om sagers/projekters indhold og forløb.
Ved hjælp af oversigter og statistikker kan der gives overblik over sagsarter, korrespondance, behandlingstider m.m.
Registeret kan være hjælpemiddel i forbindelse med opfølgning vedrørende sagsforløb, brevbesvarelse, udlån og møderesultater.
Søgefaciliteter giver et fleksibelt index til den erhvervede viden.
Personkreds: Registeret må kun indeholde oplysninger om personer, institutioner, foreninger, virksomheder m.v., som selv eller ved befuldmægtigede retter henvendelse til styrelsen eller når registrering af de pågældende personer m.v. er nødvendig for forvaltningen af styrelsens sagsområder.
 Ikrafttrædelsesdato: 08/03/1993.
