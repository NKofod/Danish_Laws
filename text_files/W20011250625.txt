Arbejdsgivers pligt til at underrette  

 lønmodtageren om vilkårene for ansættelsesforholdet Deres sag vedr.
XXX, cpr. nr.
XXX om arbejdsgiverens pligt  

 til at underrette lønmodtageren om vilkårene for  

 ansættelsesforholdet har været behandlet på  

 ankenævnets møde den 3. april 2001 A F G Ø R E L S E Ankenævnet finder, at XXX  ikke har overholdt sin  

 forpligtelse til at underrette XXX om vilkårene for ansættelsen  

 som sælger, jf. §2, i lov om arbejdsgiverens pligt til at underrette  

 lønmodtageren om vilkårene for ansættelsen.
 Ankenævnet har ved afgørelsen lagt til grund,  

 at Retten i XXX den 2. marts 2001 fandt det godtgjort, at XXX havde  

 været ansat ved XXX fra den 4. april 2000.
 Ankenævnet har ved afgørelsen lagt vægt  

 på, at det må anses for godtgjort, at  

 ansættelsesforholdet havde haft en varighed på mere end en  

 måned, såfremt XXX havde overholdt funktionærlovens  

 opsigelsesvarsler, og at den gennemsnitlige ugentlige arbejdstid var  

 på mere end 8 timer.
 Ankenævnet har videre lagt vægt på, at  

 XXX ikke har modtaget noget ansættelsesbevis.
Ifølge lovens § 6 kan lønmodtageren  

 tilkendes en godtgørelse ved domstolene, hvis arbejdsgiveren ikke har  

 overholdt sin oplysningspligt.
Ankenævnet kan således ikke tage  

 stilling til spørgsmålet om godtgørelse for den manglende  

 overholdelse af oplysningspligten.
På ankenævnets vegne XXX XX Sendt til:
XXX XXX På den følgende sider kan De læse om  

 det faktiske grundlag og retsgrundlaget, som sagen er afgjort efter.
1. Sagsforløb Ved brev af 20. juli 2000 klagede XXX på vegne af XXX over, at  

 XXX ikke havde opfyldt sin forpligtelse til at underrette XXX om  

 vilkårene for ansættelsen.
 XXX oplyste, at XXX var ansat fra den 4. april- 28. april 2000,  

at arbejdet bestod i opsøgende salg pr. telefon, hvilket var  

 omfattet af funktionærlovens § 1, og at arbejdet blev  

 udført på fuld tid pr. dag med 71/2 time.
 XXX anførte, at XXX havde gjort gældende, at  

 ansættelsesforholdet ophørte efter gensidig forståelse den  

 28. april 2000, hvilket klart afvises af XXX, idet han blot blev  

 hjemsendt.
 Spørgsmålet om erstatning for løn i opsigelsesperioden  

 var indbragt for retten i XXX.
 XXX var af den opfattelse, at arbejdsgiveren søgte at undgå  

 forpligtelsen til at overholde ansættelsesbevisloven ved at hjemsende  

 XXX forinden udløbet af en måned, jf. lovens § 1.
Det var ligeledes XXX opfattelse, at XXX ville have været forpligtet  

 til at udstede ansættelsesbevis ifald korrekt varsel i henhold til  

 funktionærloven var blevet overholdt.
Dette gjaldt,  uanset om der, som  

 hævdet af arbejdsgiveren var aftalt prøvetid, hvilket i henhold  

 til funktionærlovens § 2, stk. 5 udløste et opsigelsesvarsel  

 på 14 dage, hvilket betød fratræden medio maj 2000 og en  

 ansættelsestid på cirka 11/2 måned, eller om  

 opsigelsesvarslet retteligt var i henhold til funktionærlovens  

 almindelige regler, jf. § 2, stk. 2, nr. 1 på 1 måned, d.v.s.  

 udløbet af maj måned 2000.
 Ved brev af 4. september 2000 fremkom XXX med bemærkninger til  

 klagen.
 XXX gjorde gældende, at XXX ikke havde været ansat i  

 virksomheden.
XXX var en god ven af familien, og var kommet i familien jævnlig  

 gennem de sidste 3 år.
XXX var meget interesseret i salgsarbejdet  

 omkring tilrettelægningen i forbindelse med tekstiltrykkeriets arbejde.  

 Ligesom XXX udviste megen interesse omkring salgsarbejdet i relation til  

 firmaets øvrige aktiviteter.
 Om sagens realiteter bemærkede XXX, at XXX efter en operation i  

 hjertet opsøgte firmaet, hvor han blandt andet nævnte, at han  

 meget gerne ville i gang med noget arbejde inden for sit fag som  

 sælger.
XXX blev tilbudt en lettere arbejdsopgave, som han mente, at han kunne  

 magte.
Opgaven bestod i et opsøgende salgsarbejde pr. telefon fra  

 firmaet, en stilling der ikke tidligere eksisterede.
Der var tale om en  

 hjælpende hånd for langsomt at hjælpe ham tilbage til  

 arbejdsmarkedet igen, derfor var der ikke oprettet nogen form for  

 ansættelseskontrakt eller aftalt andet i relation til ovennævnte,  

 før det efter en periode blev vurderet, om der var basis for en  

 ansættelse, allerede den 28. april 2000 var der gensidig enighed om at  

 afslutte forholdet, da det var utilfredsstillende for begge parter.
 XXX oplyste, at ansættelsesforholdet ikke var omfattet af en  

 overenskomst, og at virksomheden ikke var medlem af en  

 arbejdsgiverorganisation.
Ved brev af 8. september 2000 anførte XXX, at der  

 sideløbende med indgivelse af klage til Arbejdsmarkedets  

 Ankenævn var indgivet stævning til retten i XXX vedrørende  

 manglende opsigelsesvarsel i henhold til funktionærloven.
Sammen med  

 stævningen var blandt andet vedlagt en lønseddel for perioden 4.  

 april- 30. april 2000.
Herudover var der vedlagt et brev af 24. maj 2000, hvori XXX  

 anførte, at XXX påbegyndte arbejdet den 4. april 2000, og  

 arbejdsopgaven skulle umiddelbart bestå i opsøgende salgsarbejde  

 pr. telefon.
Der var mundtlig mellem parterne aftalt en prøvetid  

 på 3 måneder for at sikre gensidig forståelse og  

 tilfredshed med arbejdets udførelse.
Det viste sig ret hurtigt at  

 opsøgende salgsarbejde pr. telefon, måske ikke lige var den form  

 for salgsarbejde, XXX var bedst egnet til.
 Den 16. april 2000 havde XXX endnu ikke tilført  

 firmaet nogen form for ordre, hvilket heller ikke blev opnået senere  

 inden hans fratrædelse.
 XXX holdt ferie i perioden fra 15. april- 24. april 2000.  

 Arbejdet blev derefter genoptaget den 25. april 2000, hvorefter XXX og XXX  

 blev enige om at standse jobtræningen den 28. april 2000, idet jobbets  

 indhold ikke svarede til de forventninger XXX havde.
3. Nyt efter klagen Den 2. marts 2001 afsagde Retten i XXX dom i sagen.
 Retten havde følgende bemærkninger:
 "Sagsøgte har under sagen til støtte for sin  

 frifindelsespåstand alene gjort gældende, at sagsøgeren  

 ikke har været ansat hos sagsøgte, men der alene var tale om et  

 jobtræningstilbud.
Retten anser det efter bevisførelsen for godtgjort,  

 at sagsøgeren har været ansat hos sagsøgte fra den 4.  

 april 2000. Retten har derved blandt andet lagt vægt på  

 sagsøgeren, XXX, og vidnet XXX forklaringer sammenholdt med  

 sagsøgtes skrivelse af 24. maj 2000, hvori sagsøgtes opfattelse  

 af sagsøgerens arbejdsforhold er beskrevet.
Retten har tillige lagt  

 vægt på den ordrebekræftelse vedrørende jobtilbud af  

 4. april 2000, der er afsendt af AF til sagsøgte, og på det  

 forhold, at sagsøgte har udbetalt sagsøgeren løn for  

 perioden 4. april til 30. april 2000.
 Den omstændighed, at der søges  

 løntilskud og at forholdet benævnes jobtræning, kan ikke  

 føre til andet resultat.
 Herefter og da det opgjorte krav i øvrigt er  

 ubestridt, tages sagsøgerens påstand til følge som  

 nedenfor anført.
