I henhold til lov nr. 1137 af 22. december 1993 om sundhedspersonalets videreuddannelse m.v. § 1, stk. 3, nr. 6 og § 2, stk. 2,  nr. 6 fastsættes:
Klage § 1.  En klage over interne og eksterne prøver og  

 ekaminer (en eksamensklage) kan vedrøre:
§ 2.  En klage indgives af den studerende til Danmarks  

 Sygeplejerskehøjskole.
Klagen skal være skriftlig og begrundet.
 Stk. 2.  Klagen skal indgives senest den 8. hverdag  

 efter, at resultat af prøven/eksamen er bekendtgjort.
 Stk. 3.  Danmarks Sygeplejerskehøjskole kan meddele  

 dispensation fra stk. 2, hvor usædvanlige forhold begrunder dette.
 § 3.  Danmarks Sygeplejerskehøjskole forelægger  

 hurtigst muligt klagen for den eller de oprindelige bedømmere.
 § 4.  Bedømmeren(ne) kan:
 Stk. 2.  Foretages ny bedømmelse på grund af mangler i  

 et eller flere af de forhold, der er nævnt i § 1, skal ny bedømmelse  

 gennemføres for alle eksaminander, hvis eksamen lider af den samme mangel.
 Stk. 3.  Der skal gives tilbud om omeksamination,  

 såfremt bedømmeren, eller een af bedømmerne, mener, at der er en væsentlig  

 mangel i forhold til et eller flere af de punkter, der er nævnt i § 1.  

 Tilbudet gives alle eksaminander, hvis eksamen lider af samme mangel.
 Stk. 4.  Omeksamination skal finde sted snarest muligt.
 § 5.  Senest den 12. hverdag efter at bedømmeren(ne)  

 har modtaget klagen, skal klagen være færdigbehandlet og afgørelsen meddelt  

 til Danmarks Sygeplejerskehøjskole, der hurtigst muligt giver klageren  

 meddelelse om resultatet.
 Stk. 2.  Foreligger der omstændigheder, der umuliggør  

 klagens behandling inden for fristen i stk. 1, skal Danmarks  

 Sygeplejerskehøjskole hurtigst muligt underrette klageren herom med angivelse  

 af, hvornår klagen forventes færdigbehandlet.
 § 6.  Foretages en ny bedømmelse i henhold til § 4,  

 stk. 1, nr. 1, kan denne ikke resultere i en lavere karakter end den  

 oprindeligt givne.
 Stk. 2.  Foretages omeksamination i henhold til § 4,  

 stk. 1, nr. 2, bortfalder resultatet af den første eksamination.
Anke § 7.  Bedømmernes afgørelse, jf. § 4, kan af klageren  

 indbringes for et ankenævn.
§ 8.  Klageren indgiver anken til Danmarks  

 Sygeplejerskehøjskole.
Anken skal være skriftlig og begrundet.
 Stk. 2.  Anken skal indgives senest den 8. hverdag  

 efter, at klageren er gjort bekendt med bedømmerens(nes) afgørelse.
 Stk. 3.  Danmarks Sygeplejerskehøjskole kan dispensere  

 fra stk. 2, hvor usædvanlige forhold begrunder dette.
§ 9.  Ankenævnet nedsættes, når der er behov for det  

 og hurtigst muligt efter indgivelse af en klage.
Nævnet består af to  

 ministerielt beskikkede censorer, en eksaminationsberettiget lærer og en  

 studerende.
 Stk. 2.  Censorformanden udpeger de to censorer samt  

 suppleanter for disse.
 Stk. 3.  Danmarks Sygeplejerskehøjskole udpeger den  

 eksaminationsberettigede lærer og den studerende inden for fagområdet, samt  

 suppleanter for disse.
Stk. 4.  Censorformanden udpeger en af censorerne som  

 formand for nævnet.
Censorformanden kan pege på sig selv som formand.
§ 10.  Kan der ikke opnås enighed i ankenævnet,  

 træffes afgørelse ved afstemning.
Ved stemmelighed er formandens stemme  

 afgørende.
 § 11.  Ankenævnet kan:
Stk. 2.  Den studerende udtræder under nævnets  

 behandling af spørgsmålet om eventuel forhøjelse af karakteren.
I stedet  

 indtræder den eksaminationsberettigede lærersuppleant.
Stk. 3.  Censorformanden udpeger nye bedømmere.
Mindst  

 een skal være ministerielt beskikket censor.
 Stk. 4.  Vedtager ankenævnet forhøjelse af karakteren,  

 ny bedømmelse eller tilbud om omeksamination på grund af mangler i et eller  

 flere af de forhold, der er nævnt i § 1, har afgørelsen virkning for alle  

 eksaminander, hvis eksamen lider af samme mangel.
 § 12.  Foretages en ny bedømmelse i henhold til § 11,  

 stk. 1, nr. 2, kan denne ikke resultere i en lavere karakter end den  

 oprindeligt givne.
 Stk. 2.  Foretages omeksamination i henhold til § 11,  

 stk. 1, nr. 3, bortfalder resultatet af den første eksamination.
 § 13.  Ankenævnets afgørelse er endelig og kan ikke  

 indbringes for anden administrativ myndighed, jf. dog § 17.
 § 14.  Ankenævnets afgørelse meddeles Danmarks  

 Sygeplejerskehøjskole ved vintereksamen senest 2 måneder og ved sommereksamen  

 senest 3 måneder efter, at anke er indgivet.
 Stk. 2.  Kan anken ikke behandles inden for denne frist,  

 skal Danmarks Sygeplejerskehøjskole hurtigst muligt underrette klageren herom  

 med angivelse af begrundelsen herfor og oplysning om, hvornår anken forventes  

 færdigbehandlet.
 § 15.  Danmarks Sygeplejerskehøjskole giver hurtigst  

 muligt klageren meddelelse om afgørelsen.
 Stk. 2.  Ny bedømmelse og omeksamination skal finde sted  

 snarest muligt.
Andre bestemmelser § 16.  Den studerende kan fortsætte uddannelsen under  

 klage- eller ankesagens behandling, med mindre andet er fastsat i  

 bekendtgørelse eller studieordning.
 Stk. 2.  En klage eller en anke har ikke opsættende  

 virkning på udstedelse af eksamensbevis.
 § 17.  Klage over afgørelser i henhold til disse  

 bestemmelser kan, når klagen vedrører retlige spørgsmål, indbringes for  

 Sundhedsministeriet.
Stk. 2.  Klagen indgives til Danmarks  

 Sygeplejerskehøjskole senest 4 uger efter at afgørelsen er meddelt den  

 pågældende.
Hvis en klage ikke tages til følge, videresender Danmarks  

 Sygeplejerskehøjskole klagen til ministeriet.
 § 18.  Sundhedsministeriet kan dispensere fra  

 bekendtgørelsen, når det findes begrundet i usædvanlige forhold.
Ikrafttræden § 19.  Bekendtgørelsen har virkning fra den 1.  

 september 1994. Bekendtgørelsen træder i kraft den 15. september 1994.
