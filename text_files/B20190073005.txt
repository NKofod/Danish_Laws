 Bekendtgørelse om ændring af bekendtgørelse om skatteindberetning m.v.
§ 1 I bekendtgørelse nr. 927 af 26. juni 2018 om skatteindberetning m.v. foretages følgende ændringer:
 1. Indledningen affattes således:
»I medfør af § 3, § 4, stk. 1, 2 og 4, § 7, § 8, stk. 3, § 9, stk. 1, § 10, stk. 1 og 2, § 11, stk. 1 og 3, § 11 a, stk. 3, § 12, stk. 6, § 13, stk. 5, § 14, stk. 5, § 15, stk. 4, § 15 a, stk. 3, § 16, stk. 3, § 17, stk. 4, § 18, stk. 5, § 19, stk. 4, § 21, § 28, stk. 2, § 29, stk. 3, § 29 a, stk. 4, § 29 b, stk. 3, § 31, stk. 2, § 37, stk. 1-3, § 41, stk. 4, § 43, stk. 4, § 48, stk. 2 og 3, § 49, stk. 1 og 2, § 52, stk. 3, § 54, stk. 7, § 55 og § 59, stk. 2, i skatteindberetningsloven, lov nr. 1536 af 19. december 2017, som ændret ved lov nr. 1682 af 26. december 2017, lov nr. 1130 af 11. september 2018, lov nr. 1429 af 5. december 2018 og lov nr. 1707 af 27. december 2018, § 63, stk. 3, i skattekontrolloven, lov nr. 1535 af 19. december 2017, § 4, stk. 6, i lov om et indkomstregister, jf. lovbekendtgørelse nr. 49 af 12. januar 2015, § 19 C, stk. 6, i pensionsbeskatningsloven, jf. lovbekendtgørelse nr. 1088 af 3. september 2015, og § 35, stk. 1 og 4, i skatteforvaltningsloven, jf. lovbekendtgørelse nr. 678 af 31. maj 2018, fastsættes:« 2. § 1, stk. 1, affattes således:
»Indberetningspligtige efter skatteindberetningslovens §§ 5, 6, 11 a-14, 15 a-19, 24-26, 29 a-32 eller 42, § 43, stk. 1, eller §§ 44-46 og indberetningspligtige efter bekendtgørelsens §§ 8-10 eller 13-25 skal senest 8 dage efter indberetningspligtens indtræden foretage anmeldelse herom til Skatteforvaltningen.« 3. I § 3, stk. 1, 1 pkt., ændres »§§ 8, 12-20« til: »§§ 8, 11 a-20«.
 4. I § 3, stk. 2, 1. pkt., ændres »§§ 12-14, 16-20« til: »§ 11 a-14, 15 a-20« og »eller 29« til: », 29 eller 30«.
 5. I § 4, stk. 2, 2. pkt., indsættes efter »blanketter«: », som stilles til rådighed af Skatteforvaltningen«.
 6. I § 6, stk. 3, 1. pkt., ændres »fmder« til: »finder«.
 7. Efter § 25 indsættes før overskriften til § 26:
»§ 25 a.
Indberetning efter skatteindberetningslovens § 11 a omfatter oplysninger om:
 1) Identiteten af den indberetningspligtige, jf. bekendtgørelsens § 1.
 2) Ejerens identitet, jf. § 3.
 3) Oplysning om ejeren er fuldt eller begrænset skattepligtig.
 4) Dato for skattepligtsstatus indtræden og ophør.
 5) Entydig identifikation af aktiesparekontoen.
 6) Dato for kontoens oprettelse eller ophør.
 7) Årets beskatningsgrundlag.
 8) Årets skat til betaling.
 9) Årets afgiftsgrundlag.
 10) Årets afgift.
11) Overføres en aktiesparekonto fra én finansiel virksomhed til en anden, skal overførselsdato, registreringsnummer, jf. § 1, vedrørende henholdsvis den afgivende og den modtagende finansielle virksomhed oplyses.« 8. Efter § 31 indsættes før overskriften til § 32:
»§ 31 a.
Indberetning efter skatteindberetningslovens § 15 a omfatter oplysninger om:
 1) Identiteten af den indberetningspligtige, jf. bekendtgørelsens § 1.
 2) Ejerens identitet, jf. § 3.
 3) Arten af værdipapiret med henblik på at fastlægge, om der er tale om aktie- eller kapitalindkomst, herunder om værdipapiret er optaget til handel på et reguleret marked.
4) Størrelsen af det videregivne beløb.« 9. I § 38, stk. 1, ændres »aktieavancebeskatningslovens § 19« til: »aktieavancebeskatningslovens §§ 19 A, 19 B eller 19 C«.
 10. Efter § 41 indsættes i kapitel 4:
»§ 41 a.
Indberetning efter skatteindberetningslovens § 29 a omfatter oplysninger om:
 1) Identiteten af den indberetningspligtige, jf. bekendtgørelsens § 1.
 2) Dansk Branchekode-reference for den indberetningspligtige.
 3) Investorens identitet, jf. § 3.
 4) Den enkelte investors samlede beholdning af aktier, der foretages investorfradrag for, ved angivelse af antal aktier og nominel værdi.
 5) Anskaffelsestidspunkt og -sum for de aktier, der foretages investorfradrag for.
 6) Oplysning om, hvorvidt investor har ejet aktier i selskabet inden for en periode på 3 år forud for investeringen.
 7) Det samlede beløb, som selskabet i årets løb har modtaget i kapitalindskud omfattet af skatteindberetningslovens § 29 a, stk. 1, når kapitalindskuddet overstiger 500.000 euro.
 Stk. 2. Oplysninger indberettet efter stk. 1, nr. 1, 2 og 7, offentliggøres af Skatteforvaltningen i Europa-Kommissionens statsstøtteregister.
§ 41 b.
Indberetning efter skatteindberetningslovens § 29 b omfatter oplysninger om:
 1) Identiteten af den indberetningspligtige, jf. bekendtgørelsens § 1.
 2) Investorens identitet, jf. § 3.
 3) De andele, der foretages investorfradrag for, ved angivelse af antal andele og nominel værdi.
4) Anskaffelsestidspunkt og -sum for de andele, der foretages investorfradrag for.« 11. I § 43, stk. 3, indsættes som nr. 8:
»8) Udbetaling af sygedagpengerefusioner og ved indberetning vedrørende januar 2020 eller senere tillæg hertil.« 12. § 43, stk. 4, affattes således:
»Stk. 4. Udbetaling Danmark skal månedligt indberette til indkomstregisteret om udbetaling af barselsdagpengerefusioner og ved indberetning vedrørende januar 2020 eller senere tillæg hertil.« § 2 Stk. 1. Bekendtgørelsen træder i kraft den 15. juli 2019, jf. dog stk. 2.
 Stk. 2. § 1, nr. 8, træder i kraft den 1. januar 2020.
 Stk. 3. Bekendtgørelsen har virkning for indberetninger vedrørende kalenderåret 2019 eller senere, jf. dog stk. 4 og 5.
 Stk. 4. § 1, nr. 8, har virkning for indberetninger vedrørende kalenderåret 2020 eller senere.
 Stk. 5. § 1, nr. 11 og 12, har virkning for indberetning vedrørende juli 2019 eller senere.
