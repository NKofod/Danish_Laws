Skriftlig fremsættelse (31. januar  

 2001) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikring m.v. (Ændring af bopælskravet i  

 efterlønsordningen i forhold til Færøerne og  

 Grønland m.v.).
(Lovforslag nr.
L 160).
 Lovforslaget har til formål at udvide kravet om  

 bopæl som betingelse for ret til efterløn til også at  

 omfatte Færøerne og Grønland, samt at ligestille personer  

 med efterlønsbevis, der bor og arbejder i et andet EØS-land  

 eller på Færøerne og ikke får udbetalt  

 efterløn, med efterlønsmodtagere med bopæl i et andet  

 EØS-land eller på Færøerne i forhold til betaling  

 af bidrag til administration.
De økonomiske konsekvenser anslås til  

 merudgifter til efterløn på højst 25 mio. kr.
Hertil  

 kommer et skatteprovenutab på de efterlønsmodtagere, der i dag  

 modtager efterløn i Danmark, og som med de nye regler vil rejse til  

 Færøerne eller Grønland med deres efterløn.  

 Skatteprovenutabet skønnes at være yderst begrænset.
Der  

 vil blive optaget drøftelser med Færøerne og  

 Grønland med henblik på udligning af skatteprovenutab mv.
 Forslaget har administrative konsekvenser for Direktoratet  

 for Arbejdsløshedsforsikringen og for arbejdsløshedskasserne.  

 Forslaget har ikke administrative konsekvenser for kommuner og  

 amtskommuner.
Forslaget har ikke administrative konsekvenser for  

 erhvervslivet Forslaget skønnes ikke at have  

 miljømæssige eller ligestillingsmæssige konsekvenser.  

 Forslaget vil kunne indebære øgede krav til  

 efterlønsmodtagere og modtagere af overgangsydelse, der vælger  

 at flytte til Færøerne eller Grønland om dokumentation  

 for arbejde og indtægt samt for bopæl.
Forslaget indeholder ikke  

 EU-retlige aspekter.
 Forslaget træder i kraft den 1. juni 2001.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
