Nr LSF 127 Forslag til Lov om tilskud til produktudvikling i forarbejdning m.v. af  

 jordbrugsprodukter Fremsat af landbrugsministeren (Britta Schall Holberg) den 10. december 1986 Vedtaget ved tredjebehandling den 14. maj 1987 Lov nr 365 af 10/06/1987 § 1. Der kan i årene 1987-1991, jf. dog stk. 2, inden for beløbsrammer fastsat på finansloven efter ansøgning gives tilsagn om tilskud til at gennemføre projekter til produktudvikling i forarbejdning og forædling af jordbrugsprodukter samt aktiviteter, som er nødvendige forudsætninger for en erhvervsmæssig udnyttelse af resultaterne af udviklingsarbejdet.
Stk. 2. Udnyttes en beløbsramme som nævnt i stk. 1 ikke fuldt ud i finansåret, kan det resterende rammebeløb overføres til senere finansår, dog ikke ud over finansåret 1992. Ansøgning om tilskud skal indgives senest 31. december 1991.
Stk. 3. Landbrugsministeren fastsætter nærmere regler om, hvilke projekter der kan opnå tilskud efter denne lov.
§ 2. Tilskud kan ydes til private erhvervsvirksomheder og til grupper af private erhvervsvirksomheder m.v., og tilskud kan ydes til forsknings- og forsøgsinstitutioner samt til forsknings- og forsøgsprojekter.
§ 3. Det er en betingelse for ydelse af tilskud, 1) at tilskuddet er af væsentlig betydning for projektets gennemførelse, 2) at projektet har en reel nyhedsværdi for jordbruget, og 3) at projektet betyder en forøgelse af ansøgers samlede udviklingsaktivitet.
§ 4. Tilskud, der ydes i henhold til § 2, kan, hvor private virksomheder indgår i projektet, udgøre indtil 40 pct. af meromkostningerne i forbindelse med produktudviklingen.
 Omkostningerne opgøres med fradrag af merværdiafgift.
Stk. 2. Der kan ikke ydes tilskud til projekter, hvor de tilskudsberettigede omkostninger udgør mindre end 100.000 kr.
§ 5. Projekter skal gennemføres på de vilkår og inden for de tidsfrister, som fastsættes i en tilskudsaftale.
Stk. 2. Tilskud ydes kun, hvis virkningerne af projektet kan påregnes inden for en periode på 5 år fra projektets påbegyndelse.
Dette gælder dog ikke, når særlige omstændigheder taler derfor.
Stk. 3. Tilskud ydes ikke til omkostninger, som ansøgeren har afholdt eller påtaget sig at afholde, inden tilsagn om tilskud er givet.
Stk. 4. Landbrugsministeren fastsætter regler om udbetaling af tilskudsbeløb, herunder forskudsbeløb.
§ 6. Landbrugsministeren kan fastsætte regler om, hvilken betydning det har for ydelse af støtte efter denne lov, at ansøgeren tidligere har modtaget støtte efter denne eller anden lov eller har mulighed for at modtage støtte efter anden lov.
§ 7. Landbrugsministeren fastsætter regler om, at ydede tilskud kan kræves tilbagebetalt i tilfælde, hvor det udviklede produkt eller den udviklede produktionsmetode 1) opnår beskyttelse efter patentlovgivningen eller anden eneretslovgivning, og 2) det økonomiske udbytte af projektet for ansøgeren i væsentlig grad overstiger tilskudsbeløbet.
§ 8. Landbrugsministeren nedsætter et bevillingsnævn, der træffer afgørelse om tildeling af tilskud.
Stk. 2. Bevillingsnævnet består af 11 medlemmer, der beskikkes af landbrugsministeren.
Eet medlem beskikkes efter indstilling fra Landbrugsrådet.
Tre medlemmer beskikkes efter fælles indstilling fra de berørte brancheorganisationer.
Eet medlem beskikkes efter indstilling fra Arbejderbevægelsens Erhvervsråd.
Personer, der er tilknyttet enkelte virksomheder, kan ikke beskikkes som medlemmer af bevillingsnævnet.
 Stk. 3. Landbrugsministeren udpeger nævnets formand.
Stk. 4. Landbrugsministeren afgør i tvivlstilfælde, hvilke brancheorganisationer der skal afgive fælles indstilling efter stk. 2.
 Stk. 5. For medlemmerne beskikkes en suppleant efter reglerne i stk.
 2-4.
§ 9. Landbrugsministeren fastsætter bevillingsnævnets forretningsorden og de nærmere regler for nævnets arbejde, herunder sekretariatsbetjening for nævnet.
Stk. 2. Landbrugsministeren kan endvidere fastsætte regler om, at nævnet i visse sager kan bemyndige formanden til at træffe afgørelser.
§ 10. Bevillingsnævnet træffer afgørelse om tilbagebetaling af tilskud efter reglerne fastsat i henhold til § 7.
§ 11. Bevillingsnævnet kan bestemme, at tilsagn om tilskud bortfalder helt eller delvis, og at udbetalte tilskud skal tilbagebetales, hvis 1) ansøgeren ikke længere opfylder betingelserne for at få tilskud, 2) ansøgeren har givet urigtige eller vildledende oplysninger eller fortiet oplysninger af betydning for tildeling af tilskud, eller 3) vilkårene for tildelingen af tilskuddet ikke opfyldes.
§ 12. Ansøgeren har efter anmodning pligt til at give nærmere oplysning om, hvorvidt de vilkår, der er fastsat i tilskudsaftalen, opfyldes.
Til brug ved bedømmelse af dette spørgsmål har bevillingsnævnet eller den, nævnet bemyndiger hertil, til enhver tid uden retskendelse og mod behørig legitimation adgang til de virksomheder, hvortil der er ydet tilskud, for at foretage eftersyn af virksomheden samt regnskaber og forretningsbøger m.m.
§ 13. Inden for de i § 1 nævnte rammebeløb afholdes udgifter til administration, oplysnings-, vejlednings- og undersøgelsesvirksomhed i forbindelse med denne lov.
§ 14. Bevillingsnævnets afgørelser efter denne lov kan ikke indbringes for anden administrativ myndighed.
§ 15. Landbrugsministeren fastsætter nærmere regler om lovens administration.
§ 16. Landbrugsministeren fastsætter tidspunktet for lovens ikrafttræden.
 § 17. Loven gælder ikke for Færøerne og Grønland.
Oprindeligt fremsat lovforslag Blad nr 308 § 1. Der kan i årene 1987-1991, jfr. dog stk. 2, inden for beløbsrammer fastsat på finansloven efter ansøgning gives tilsagn om tilskud til at gennemføre projekter til produktudvikling i forarbejdning og forædling af jordbrugsprodukter, samt aktiviteter som er nødvendige forudsætninger for en erhvervsmæssig udnyttelse af resultaterne af udviklingsarbejdet.
Stk. 2. Udnyttes en beløbsramme som nævnt i stk. 1 ikke fuldt ud i finansåret, kan det resterende rammebeløb overføres til senere finansår, dog ikke ud over finansåret 1992. Ansøgning om tilskud skal indgives senest 31. december 1991.
Stk. 3. Landbrugsministeren fastsætter nærmere regler om, hvilke projekter der kan opnå tilskud efter denne lov.
§ 2. Tilskud kan ydes til private erhvervsvirksomheder og til grupper af private erhvervsvirksomheder m.v.
§ 3. Tilskud efter denne lov kan kun ydes, hvis ansøgeren sandsynliggør, at projektet vil øge ansøgerens samlede udviklingsaktivitet.
§ 4. Tilskud ydes med indtil 40 pct. af meromkostningerne i forbindelse med produktudviklingen.
Omkostningerne opgøres med fradrag af merværdiafgift.
Stk. 2. Der kan ikke ydes tilskud til projekter, hvor de tilskudsberettigede omkostninger udgør mindre end 100.000 kr.
§ 5. Projekter skal gennemføres på de vilkår og inden for tidsfrister, som fastsættes i en tilskudsaftale.
Stk. 2. Tilskud ydes kun, hvis virkningerne af projektet kan påregnes inden for en periode på 5 år fra projektets påbegyndelse.
Dette gælder dog ikke, når særlige omstændigheder taler derfor.
Stk. 3. Tilskud ydes ikke til omkostninger, som ansøgeren har afholdt eller påtaget sig at afholde, inden tilsagn om tilskud er givet.
Stk. 4. Landbrugsministeren fastsætter regler om udbetaling af tilskudsbeløb, herunder forskudsbeløb.
§ 6. Landbrugsministeren kan fastsætte regler om, hvilken betydning det har for ydelse af støtte efter denne lov, at ansøgeren tidligere har modtaget støtte efter denne eller anden lov eller har mulighed for at modtage støtte efter anden lov.
§ 7. Landbrugsministeren fastsætter regler om, at ydede tilskud kan kræves tilbagebetalt i tilfælde, hvor det udviklede produkt eller den udviklede produktionsmetode 1) opnår beskyttelse efter patentlovgivningen eller anden eneretslovgivning, og 2) det økonomiske udbytte af projektet for ansøgeren i væsentlig grad overstiger tilskudsbeløbet.
§ 8. Landbrugsministeren nedsætter et bevillingsnævn, der træffer afgørelse om tildeling af tilskud.
Stk. 2. Bevillingsnævnet består af 10 medlemmer, der beskikkes af landbrugsministeren.
Et medlem beskikkes efter indstilling fra Landbrugsrådet.
Tre medlemmer beskikkes efter fælles indstilling fra de berørte brancheorganisationer.
 Stk. 3. Landbrugsministeren udpeger nævnets formand.
Stk. 4. Landbrugsministeren afgør i tvivlstilfælde, hvilke brancheorganisationer der skal afgive fælles indstilling efter stk. 2.
 Stk. 5. For medlemmerne beskikkes en suppleant efter reglerne i stk.
 2-4.
§ 9. Landbrugsministeren fastsætter bevillingsnævnets forretningsorden og de nærmere regler for nævnets arbejde, herunder sekretariatsbetjening for nævnet.
Stk. 2. Landbrugsministeren kan endvidere fastsætte regler om, at nævnet i visse sager kan bemyndige formanden til at træffe afgørelser.
§ 10. Bevillingsnævnet træffer afgørelse om tilbagebetaling af tilskud efter reglerne fastsat i henhold til § 7.
§ 11. Bevillingsnævnet kan bestemme, at tilsagn om tilskud bortfalder helt eller delvis, og at udbetalte tilskud skal tilbagebetales, hvis 1) ansøgeren ikke længere opfylder betingelserne for at få tilskud, 2) ansøgeren har givet urigtige eller vildledende oplysninger eller fortiet oplysninger af betydning for tildeling af tilskud, eller 3) vilkårene for tildelingen af tilskuddet ikke opfyldes.
§ 12. Ansøgeren har efter anmodning pligt til at give nærmere oplysning om, hvorvidt de vilkår, der er fastsat i tilskudsaftalen, opfyldes.
Til brug ved bedømmelse af dette spørgsmål har bevillingsnævnet eller den, nævnet bemyndiger hertil, til enhver tid uden retskendelse og mod behørig legitimation adgang til de virksomheder, hvortil der er ydet tilskud, for at foretage eftersyn af virksomheden samt regnskaber og forretningsbøger m.m.
§ 13. Inden for de i § 1 nævnte rammebeløb afholdes udgifter til administration, oplysnings-, vejlednings- og undersøgelsesvirksomhed i forbindelse med denne lov.
§ 14. Bevillingsnævnets afgørelser efter denne lov kan ikke indbringes for anden administrativ myndighed.
§ 15. Landbrugsministeren fastsætter nærmere regler om lovens administration.
§ 16. Landbrugsministeren fastsætter tidspunktet for lovens ikrafttræden.
 § 17. Loven gælder ikke for Færøerne og Grønland.
BEMÆRKNINGER TIL LOVFORSLAGET ALMINDELIGE BEMÆRKNINGER 1. Baggrund Lovforslaget er et led i regeringens erhvervspolitiske strategi for jordbrugserhvervene, således som denne er fremlagt i den landbrugspolitiske redegørelse.
Efter forslaget etableres for en 5-årig forsøgsperiode (1987-1991) en tilskudsordning til produktudvikling i jordbrugets forarbejdnings- og forædlingssektorer.
Det internationale marked for jordbrugsprodukter har ændret sig markant i de senere år, hvilket har medført en mærkbar forværring af de pris- og markedsmæssige forhold.
Udviklingen inden for EF's landbrugspolitik, der er karakteriseret ved overproduktion af en række traditionelle landbrugsprodukter og af en stram budgetpolitik, vil endvidere påvirke såvel afsætningsvilkårene som indkomsterne i dansk jordbrug i de kommende år.
På denne baggrund er der behov for en intensiv produktudvikling - ikke blot i det primære jordbrug, men også i forædlings- og forarbejdningssektoren.
Det må imidlertid konstateres, at indsatsen inden for jordbrugets forarbejdnings- og forædlingsvirksomheder i denne henseende ikke har været tilstrækkelig.
Det er derfor regeringens opfattelse, at en styrkelse af af disse sektorers udviklingsaktivitetet ikke mindst i den nuværende økonomiske situation er påkrævet, og at offentlig støtte gennem en årrække vil være en forudsætning for at opnå den nødvendige aktivitetsforøgelse.
Loven om statstilskud til produktudvikling (46/ 85), der vedrører industri, håndværk og service, er kun i begrænset omfang afpasset de særlige forhold, der gælder inden for forarbejdning og afsætning af landbrugsprodukter.
Den nævnte lov omfatter ikke primærjordbruget.
Regeringen har samtidig med nærværende lovforslag fremsat forslag til lov om tilskud til produktudvikling i jordbruget.
Lovforslagene må ses i sammenhæng under hensyn til samspillet og vekselvirkningen mellem primær- og sekundærsektorerne i jordbruget.
Det er regeringens opfattelse, at de 2 foreslåede love i væsentlig grad vil kunne stimulere produktudviklingen i begge sektorer.
Der skabes herved et lovkompleks, der er afpasset landbrugsproduktets særlige behov.
Det er hensigten gennem den administrative tilrettelæggelse at sikre den nødvendige koordination mellem de foreslåede ordninger og eksisterende ordninger.
Det er derfor i § 6 foreslået at udelukke støtte til samme projekt fra flere sider.
Der vil endvidere på grundlag af bemyndigelsesbestemmelsen i § 1, stk. 3, blive fastlagt nærmere regler, om hvilke projekter der kan opnå støtte efter nærværende lovforslag.
Denne afgrænsning tænkes foretaget med udgangspunkt i bilag II til Traktaten om Det Europæiske Økonomiske Fællesskab, idet dog også udvikling af produkter, der under anvendelse af jordbrugsprodukter er udtryk for en forarbejdning til varer uden for bilag II, under visse betingelser vil kunne opnå støtte efter lovforslaget.
Den nærmere afgrænsning vil ske efter forhandling med Industriministeriet, idet det vil blive tilsigtet at åbne mulighed for støtte til produktudvikling i produkter, der - er biprodukter opnået ved forarbejdning af basisjordbrugsprodukter, og som indebærer en bedre udnyttelse af basisprodukterne, således at indtægterne for producenterne af de pågældende basisprodukter øges, - er nye produkter, der væsenlig øger afsætningsmulighederne for de pågældende basisprodukter, eller - medfører nye afsætningsmuligheder af væsentlig betydning for de pågældende basisprodukter.
Ved afgrænsningen er det endvidere hensigten at lægge vægt på, om produktudviklingen vedrører et produkt på basis af jordbrugsprodukter eller inventar, maskiner og lign., der indgår i produktionsprocessen.
Produktudviklingens sigte efter nærværende lovforslag kan sammenfattes i følgende hovedbetragtninger:
- Der bør gennem produktudvikling ske en tilpasning af de forarbejdede jordbrugsprodukter til forbrugernes behov, specielt med henblik på at reducere betydningen af prisen som konkurrencefaktor.
- Der bør udvikles et tæt samspil mellem primær- og sekundærsektorerne med henblik på nye anvendelsesmuligheder af traditionelle produkter.
Forslaget er udarbejdet i overensstemmelse med de hovedretningslinjer, som den af landbrugsministeren nedsatte arbejdsgruppe om produktudvikling og forædling har foreslået i en rapport af oktober 1986.
Forslaget hviler på en forudsætning om en væsentlig forøgelse af produktudviklingsaktiviteten gennem et samarbejde mellem det offentlige, brancherne og de enkelte virksomheder.
Det er i den nævnte arbejdsgrupperapport antaget, at der anvendes omkring 300 mill. kr. årligt til markedsorienteret produktudvikling i forarbejdning af jordbrugsprodukter.
Gennem lovforslaget tilsigtes over nogle år at nå en fordobling af denne aktivitet.
 Hovedelementerne i dette samarbejde kan sammenfattes således:
- Et af brancherne givet tilsagn om i højere grad at satse på produktudvikling.
 - Skabelse af egentlige produktudviklere i de enkelte virksomheder.
- At ikke blot det offentlige og den enkelte virksomhed men også de enkelte brancher, hvor dette er muligt, yder bidrag til de enkelte virksomheders produktudviklingsaktivitet.
- At støtte til produktudvikling kun ydes i tilfælde, hvor der er tale om en reel forøgelse af en virksomheds produktudviklingsaktivitet.
Også på det administrative område forudsættes et samarbejde mellem det offentlige og brancherne.
Afgørelsen om ydelse af statstilskud træffes af et bevillingsnævn, der ved sin sammensætning sikrer alsidighed og nytænkning (jfr. de særlige bemærkninger til § 8). I henhold til ovennævnte rapport af oktober 1986 forudsætter det, at de berørte brancheorganisationer opretter branchenævn, som dels træffer beslutning om tildeling af branchestøtte og dels kan foretage en vurdering og indstilling til bevillingsnævnet med hensyn til ydelse af statstilskud, jfr. nærmere under punkt 2.
 Bevillingsnævnets kompetence berøres ikke af indstillingerne.
2. DEN FORESLÅEDE TILSKUDSORDNING Efter forslaget (§ 1, stk. 1,) kan der ydes tilskud til gennemførelse af projekter til produktudvikling i forarbejdning og forædling m.v. af jordbrugsprodukter.
Herved sigtes på markedsorienteret videreudvikling, forbedring og nyudvikling inden for nævnte område.
I den forbindelse skal fremhæves udvikling og anvendelse af ny teknologi i produktionsprocessen for at fremme produktets kvalitet og nyhedsværdi.
Tilskuddet ydes efter forslaget (§ 4) med indtil 40 pct. af meromkostningerne ved udviklingsarbejdet.
Det er hensigten i det normale tilfælde at yde 40 pct. i tilskud.
De tilskudsberettigede omkostninger tænkes opgjort som de meromkostninger i form af direkte løn, konsulentbistand, materialer, særligt udstyr m.v., der kan henføres til projektet.
Omkostningerne tænkes også at omfatte udgifter til undersøgelse af markedsbehov og afsætningsmuligheder, samt udvikling af markedsføringsstrategier, planlægning af markedsføring, testmarkedsføring og lancering, hvorimod tilskud ikke kan ydes til almindelige afsætningsforanstaltninger.
Tilskud til bygnings- og inventarinvesteringer vil kun blive ydet, i det omfang disse er nødvendige forudsætninger for gennemførelsen af projektets forsøgs- og udviklingsfaser.
Bortset herfra vil tilskud til anlægsinvesteringer, andel i afskrivninger, generelle drifts- og serviceudgifter m.v. derimod ikke blive givet.
Det samme gælder for tabt produktion på arealer eller lokaler, hvor udviklingsarbejdet gennemføres.
De nævnte retningslinjer for beregning af tilskudsberettigede meromkostninger agtes optaget i de administrative gennemførelsesbestemmelser for den foreslåede lov.
Der kan ikke ydes tilskud til projekter, hvor de tilskudsberettigede omkostninger udgør mindre end 100.000 kr.
Det forventes, at brancherne, hvor det er muligt, stiller midler til rådighed for produktudvikling, der mindst svarer til halvdelen af det statslige tilskud.
De resterende omkostninger skal afholdes af vedkommende virksomhed eller virksomhedsgruppe.
Det er dog ikke en betingelse for statstilskuddet, at der i det enkelte tilfælde ydes branchetilskud.
Efter forslagets § 8 nedsættes der et bevillingsnævn, der træffer afgørelse om tildeling af tilskud.
Det er hensigten at henlægge sekretariatsbetjeningen af bevillingsnævnet til Jordbrugsdirektoratet, og at bemyndige Jordbrugsdirektoratet til at effektuerer afgørelser om tildeling af tilskud m.m.
Da også administrationen af den samtidigt foreslåede lov om tilskud til produktudvikling i jordbruget agtes henlagt til Jordbrugsdirektoratet, vil det være muligt at opbygge en hensigtsmæssig administrativ enhed på produktudviklingsområdet.
I henhold til den under punkt 1 nævnte rapport af oktober 1986 tænkes der af brancheorganisationerne nedsat 3 branchenævn, eet for slagterisektoren, eet for mejerisektoren og eet for øvrige sektorer.
Branchenævnenes opgave vil være på producenternes vegne at give tilsagn om producenttilskud samt at yde sagkyndig bistand og at afgive indstilling til bevillingsnævnet om ydele af statstilskud.
Fastsættelsen af reglerne for bevillingsnævnets arbejde (§ 9, stk. 1,) vil kunne omfatte regler og retningslinier for samarbejdet mellem bevillingsnævnet og branchenævnene.
3. LOVFORSLAGETS ØKONOMISKE OG ADMINISTRATIVE KONSEKVENSER Tilsagn om og udbetaling af tilskud og administrationen af den foreslåede lov forventes under forudsætning af, at der i årene 1987-1991 gives tilsagn om tilskud på henholdsvis 30, 60, 90 120 og 120 mill. kr., at medføre udgifter som anført i følgende skema (mill. kr.):
År Tilsagn Udbetaling 1987 1988 1989 1990 1991 1992 1993 1987 30 10 10 10 1988 60 20 20 20 1989 90 30 30 30 1990 120 40 40 40 1991 120 40 40 40 Tilskud ialt 420 10 30 60 90 110 80 40 Administra tionsomkostn. 1,61 1,31 1,53 1,53 1,53 0,77 0,48 I alt 11.61 31,31 61,53 91,53 111,53 80,77 40,48 Ordningens løbetid forudsættes i skemaet at være 5 år, men udbetalingerne forventes at ville strække sig frem til 1993. Det forventes, at ordningen finanasieret med bidrag fra staten, brancherne og virksomhederne vil kunne medføre en forøgelse af den hidtidige produktudviklingsaktivitet med godt 1 mia. kr. i hele perioden og en fordobling af den nuværende aktivitet efter nogle år.
Lovforslagets administration forventes at kræve lønudgifter svarende til 4 årsværk (2 AC+2 HK) anslået til 760.000 kr., dog 5 årsværk (3 AC+2 HK) fra 1989. Herudover vil påløbe udgifter til kontorhold, bevillingsnævn, konsulentbistand, informationsvirksomhed m.v. ca. 550.000 kr.
Endvidere vil der i 1987 være udgifter til anskaffelse af kontormaskiner, inventar m.v. anslået til 300.000 kr.
 Den foreslåede lov vil ikke medføre udgifter for kommunerne.
4. NOTIFIKATION FOR EF-KOMMISSIONEN Lovforslaget skal notificeres for EF-Kommissionen.
5. HØRING Landbrugsrådet, De danske Landboforeninger, Danske Husmandsforeninger, Dansk Erhvervsgartnerforening og Arbejderbevægelsens Erhvervsråd er hørt over lovforslaget.
BEMÆRKNINGER TIL DE ENKELTE BESTEMMELSER Til § 1 Efter paragraffens stk. 3 kan landbrugsministeren fastsætte regler om, hvilke projekter der er omfattet af loven.
Der henvises til almindelige bemærkninger punkt 1.
Det er endvidere tanken at stille krav om, at projeket skal have en reel nyhedsværdi.
Nyhedværdien skal ikke blot ses i forhold til eksisterende produkter og produktionsformer, men også i forhold til andre projekter, hvortil der ydes støtte efter lovforslaget.
TIL § 4 Det forventes, jfr. de almindelige bemærkninger punkt 2, at producenterne repræsenteret ved brancherne normalt skal yde et tilskud mindst svarende til halvdelen af statens tilskud, medens de resterende omkostninger skal afholdes af vedkommende virksomhed.
Det er dog ikke en betingelse for statstilskud, at der i det enkelte tilfælde ydes branchetilskud.
TIL § 5 I den i paragraffens stk. 1 nævnte tilskudsaftale kan der, når særlige forhold taler derfor, indsættes vilkår om offentliggørelse af resultater m.v. af det pågældende projekt.
Der vil herved blive foretaget en afvejning af hensynet til udbredelse af kendskabet til vellykkede resultater af projektet og hensynet til tilskudsmodtagerens konkurrencemæssige interesser, herunder i forhold til eneretslovgivningen m.m.
TIL § 6 Der agtes fastsat regler om, at tilskud efter lovforslaget er betinget af, at der ikke ydes støtte til projektudgifterne efter lov om »Fondet til fremme af teknisk og industriel udvikling« (104/ 70), lov om statstilskud til produktudvikling (46/ 85) og lov om Danmarks erhvervsfond (145/ 65).
TIL § 8 Landbrugsministeren nedsætter et bevillingsnævn, der træffer afgørelser om tildeling af tilskud m.m.
Nævnet består af 10 medlemmer.
Et medlem indstilles af Landbrugsrådet.
Tre medlemmer indstilles af de berørte brancheorganisationer i fællesskab.
De resterende seks medlemmer vil, foruden repræsentanter for Landbrugsministeriet og Industriministeriet, fortrinsvis omfatte uafhængige erhvervspersoner.
TIL § 16 Da lovforslaget skal notificeres for EF-Kommissionen, fastsætter landbrugsministeren efter forslaget tidspunktet for lovens ikrafttræden.
