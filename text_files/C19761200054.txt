 I skrivelse af 25. november 1975 har Danmarks Kordegneforening med  

 henvisning til bestemmelserne i kirkeministeriets cirkulære af 30. december  

 1949 angående anvendelse af ny retskrivning ved ministerialbøgernes førelse  

 og ved udfærdigelse af attester efter disse anmodet om besvarelse af følgende  

 spørgsmål:
1. Kan forældre, der i medfør af bestemmelsen i  

 personnavnelovens § 14, stk. 1, 2. pkt., tillægger deres barn et mellemnavn,  

 hvori der forekommer et aa eller å, frit bestemme, om navnet skal skrives med  

 aa eller å? 2. Kan forældre, der er døbt eller navngivet efter 1.  

 januar 1950, i forbindelse med dåb eller navngivelse af deres 1. barn  

 bestemme, at et i faderens (moderens) slægtsnavn forekommende aa eller å i  

 barnets slægtsnavn skal anføres med å henholdsvis aa?.
 I denne anledning skal man meddele:
ad 1. Det fremsatte spørgsmål må besvares bekræftende, jfr. fornævnt e cirkulære afsnit I B, 1. stk., idet mellemnavne i denne henseende findes  

 at burde sidestilles med fornavne.
ad 2. Spørgsmålet har været forelagt justitsministeriet, der i skrivelse  

 af 11. februar 1976 har udtalt sig for en bekræftende besvarelse af  

 spørgsmålet.
Kirkeministeriet kan henholde sig hertil.
 P.M.V.
 E.B.
Arne Truelsen /Kai Winther eksp. sekr.
 (* 1) Cirkulære nr. 317 af 30. december 1949 angående anvendelse af ny  

 retskrivning ved ministerialbøgernes førelse og ved udfærdigelse af attester  

 efter disse.
