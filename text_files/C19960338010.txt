I.
Orientering Lov nr. 286 af 24. april 1996 om brug af helbredsoplysninger m.v. på  

 arbejdsmarkedet er aftrykt i bilag 1. Loven træder i kraft den 1. juli 1996.
Opmærksomheden henledes særligt på § 1, stk. 2, hvorefter loven ikke  

 finder anvendelse, i det omfang der i anden særlig lovgivning eller  

 bestemmelser fastsat med hjemmel heri er fastsat regler om brug af  

 helbredsoplysninger.
Det vil sige, at arbejdsmiljølovgivningen og  

 Arbejdstilsynets administration deraf ikke er berørt af den nye lov.
Opmærksomheden henledes endvidere på § 3, hvorefter en arbejdsgiver skal  

 orientere den stedlige arbejdstilsynskreds, inden der iværksættes  

 undersøgelser, der er begrundet i forhold i arbejdsmiljøet.
Uden for denne  

 bestemmelse falder undersøgelser, som er obligatoriske efter  

 arbejdsmiljølovgivningen, eller som er eller kunne være påbudt af  

 Arbejdstilsynet.
II.
Instruktion Når en kreds har modtaget orientering fra en arbejdsgiver om iværksættelse  

 af helbredsundersøgelse efter § 3, skal kredsen påse, at orienteringen er  

 tilstrækkelig omfattende, herunder med hensyn til iværksættelsestidspunkt,  

 omfang, metode og hvem der medvirker ved og forestår undersøgelsen.
Kredsen skal kvittere for modtagelsen af oplysningerne.
Kvitteringen  

 formuleres med udgangspunkt i teksten i bilag 2.
 Oplysningerne indsendes til direktoratet, som foretager en vurdering af,  

 om undersøgelsen opfylder kravene efter § 3, stk. 2, og eventuelt udsteder  

 påbud om at undlade iværksættelse eller om standsning.
III.
Ikrafttræden Straks.
2. juli 1996 Jens Andersen Bilag 1 Lov nr. 286 af 24. april 1996.
Lov om brug af helbredsoplysninger m.v. på arbejdsmarkedet Bilag 2 Standardtekster til brug for kvitteringsskrivelse til virksomheder, der  

 har indsendt oplysninger om iværksættelse af helbredsoplysninger efter § 3 i  

 lov om brug af helbredsoplysninger m.v. på arbejdsmarkedet.
»Med brev af --- har virksomheden indsendt oplysninger om  

 iværksættelse af helbredsundersøgelser efter § 3 i lov om brug af  

 helbredsoplysninger m.v. på arbejdsmarkedet.
Kredsen har modtaget  

 oplysningerne den ---.
Kredsen har videresendt oplysningerne til direktoratet for Arbejdstilsynet  

 med henblik på direktoratets vurdering af, om undersøgelsen opfylder kravene  

 efter § 3, stk. 2. Det fremgår af bestemmelsen, at indhentning af  

 helbredsoplyninger skal være velegnet til at forebygge arbejdsbetingede  

 lidelser eller til forbedring af arbejdsmiljøforholdene.
Det fremgår videre,  

 at arbejdsmiljølovgivningens regler og retningslinier for  

 undersøgelsesmetoder og brug af sagkyndige finder tilsvarende anvendelse.
 Undersøgelsen må tidligst iværksættes 4 uger efter, at oplysningerne er  

 kommet frem til kredsen, jf. § 3, stk. 3.
