(Markedspladscirkulæret) (Til politidirektøren og politimestrene).
 I justitsministeriets cirkulære nr. 75 af 30. april 1964 om forlystelser  

 på offentlige forlystelsessteder, ved markeder, dyrskuer og lignende  

 foretages følgende ændringer:
 1. I § 2 ændres stk. 2 til stk. 3 og efter stk. 1  

 indsættes:
»Stk. 2.  Under de i stk. 1 nævnte vilkår kan  

 markedspas endvidere udstedes til medhjælpere, der er fyldt 16 år, såfremt  

 der foreligger samtykke fra forældremyndighedens indehaver, og de pågældende  

 har særlig tilknytning til en teltholder, navnlig hvis det drejer sig om en  

 teltholders børn eller andre nære slægtninge, som arbejder i hans  

 forretning.« 2. I § 3, stk. 3, ophæves 2. og 3. pkt.
 3. I § 4, stk. 1, ændres »1 år« til »5  

 år«.
 4. I § 8 ændres stk. 3 og 4 til stk. 4 og 5, og stk. 1  

 og 2 erstattes af:
»Politiet vil kunne tillade lykkespil på offentlige  

 forlystelsessteder, ved markeder, dyrskuer og lignende under forudsætning af,  

 at det underholdende i spillet er så overvejende, at det har karakter af en  

 forlystelse.
Spil om penge bør ikke tillades under nogen form - ej heller ved  

 automater.
Stk. 2.  I lykkespil om varer må hver spillers indsats  

 ikke overstige 1 kr.
Indkøbsprisen for den enkelte gevinst må ikke overstige  

 35 kr.
Stk. 3.  I lykkespil, herunder spilleautomater, hvor  

 gevinsterne udleveres i form af spillemærker, må spillerens indsats ikke  

 overstige 25 øre.
Indsatsen i roulettespil må dog udgøre 50 øre.
Såfremt der  

 i et sådant spil af spilleren gøres indsats på 2 felter, må indsatsen ikke  

 overstige 25 øre på hvert felt.
Gevinsten i roulettespil kan højst udgøre et  

 antal spillemærker, for hvilket der kan gøres maksimal indsats i 16 spil.  

 Spillemærker må kun anvendes til fortsat spil eller til betaling for indkøb  

 af varer og for adgang til forlystelser på samme markedsplads, dyrskueplads  

 eller lignende, hvor spillet finder sted.
Spillemærkerne må ikke anvendes som  

 hel eller delvis betaling for spise- og drikkevarer i de på eller ved  

 markedspladsen eller andetsteds værende beværningstelte eller  

 restaurationer.« 5. I § 16, stk. 2, ophæves sidste pkt.
 JUSTITSMINISTERIET, DEN 3. APRIL 1968.
 P.M.V.
 Vilhelm Boas.
 /Ringgård.
