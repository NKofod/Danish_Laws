Cirkulære om Overenskomstaftale mellem Forsvarsministeriets Personalestyrelse og Hærens Konstabel- og Korporalforening for konstabelgruppen af linien og reserven, konstabelelever samt korporaler af linien og reserven af 1. april 2021 Generelle bemærkninger 1. Forsvarsministeriets Personalestyrelse og Hærens Konstabel- og Korporalforening har den 20. maj 2021 underskrevet nedenstående Overenskomstaftale for konstabelgruppen af linien og reserven, konstabelelever samt korporaler af linien og reserven.
 2. Nedenfor er oplistet de væsentligste ændringer i forhold til den tidligere overenskomstaftale. Ændringerne har virkning fra den 1. april 2021, medmindre andet fremgår:
 a) Der er aftalt et kvalifikationstillæg til ansatte med en erhvervsuddannelse som datatekniker, der bestrider en stilling, hvor uddannelsen kræves.
 b) Det er aftalt, at de resterende medarbejdere på Gammel løn overføres til Ny løn.
 c) Der er aftalt nye opsigelsesvarsler for overenskomstansatte.
 d) Der er aftalt en ændring af bonusordningen til ansatte til korttidstjeneste med virkning fra den 1. oktober 2021.
Ikrafttræden Cirkulæret har virkning fra den 1. april 2021. Samtidig ophæves cirkulæreskrivelse af 27. juni 2014 om Overenskomstaftale mellem Forsvarets Personeltjeneste og Hærens Konstabel- og Korporalforening for konstabelgruppen af linjen og reserven, konstabelelever samt korporaler af linjen og reserven.
Forsvarsministeriets Personalestyrelse, den 7. juni 2021 Martin Rosenstand Ottosen Bilag Overenskomstaftale mellem Forsvarsministeriets Personalestyrelse og Hærens Konstabel- og Korporalforening for konstabelgruppen af linien og reserven, konstabelelever samt korporaler af linien og reserven i hæren af 1. april 2021 Til overenskomstaftalen er der knyttet følgende bilag:
Bilag 1. Centrale tillæg Bilag 2. Uddannelseskvalifikationer til visse stillinger Bilag 3. Aftale om nyt lønsystem af 15. juni 2002 Bilag 4. Civiluddannelse Bilag 5. Protokollat nr. 2 af 29. september 2006 om ændring af civiluddannelsesordningen for visse grupper af faglært korttidsansat personel Kapitel 1. Overenskomstaftalens område mv.
§ 1. Dækningsområde Overenskomstaftalen omfatter konstabelelever, ansatte på værnepligtslignende vilkår, konstabler, overkonstabler og korporaler i hæren.
§ 2. Ansættelse Ansættelse i Forsvaret kan ske, såfremt den pågældende erklæres egnet og i øvrigt opfylder de betingelser, som fastsættes af forsvarsministeren, jf. § 4 om ansættelsesformer.
 Stk. 2. Der ansættes på værnepligtslignende vilkår i henhold til Aftale om ansættelse på værnepligtslignende vilkår af 27. april 2015 mellem Forsvarsministeriets Personalestyrelse og Hærens Konstabel- og Korporalforening.
Særligt om ansættelsesvilkår for konstabelelever Stk. 3. Personel, der ansættes til gennemgang af Konstabelgrunduddannelse (KSGRU), ansættes indledningsvis som konstabelelev.
Udnævnelse til konstabel (KS) sker efter 9 måneders ansættelse som konstabelelev.
 Sker ansættelse uden forudgående værnepligt godskrives for værnepligtstjeneste, når værnepligtsperioden er aftjent.
 Personel, som (tidligere) har gennemført værnepligt, udnævnes til KS efter 9 måneders KSGRU.
 Cirkulærebemærkning til stk. 3:
 Personel, der har aftjent værnepligt (gennemgået Hærens Basisuddannelse HBU), kan ansættes med henblik på gennemførelse af hærens reaktionsstyrkeuddannelse (HRU).
Ansættelse sker i henhold til aftale af 29 SEP 2006 mellem Forsvarets Personeltjeneste og Hærens Konstabel- og Korporalforening om Hærens Reaktionsstyrkeuddannelse.
Aftalen er senere aftalt videreført ved enighedspapir nr.
A-08-EP-056-0002 af 27. november 2008 om rammerne for gennemførelse af særlig HRU uddannelse/vagttjeneste.
Personellet ansættes som konstabelelever.
Udnævnelse til konstabel sker efter afsluttet Hærens Reaktionsstyrkeuddannelse (HRU).
 Uanset længden på HRU uddannelsen, gennemføres hele forløbet som KSE.
Dette betyder, at en eventuel venteperiode fra det aftalte starttidspunkt for HRU kontrakten til opstarten af selve HRU uddannelsen, ingen indflydelse har på, hvornår der sker udnævnelse til KS.
Udnævnelse sker først efter afsluttet HRU uddannelse.
Stk. 4. I perioden svarende til værnepligtsforløbet deler konstabelelever vilkår med menige til pligtig tjeneste, herunder aflønning, syge- og tandpleje, mundering, fri logi samt fri rejseordning.
Såfremt andet fastsættes af forsvarsministeren, gælder de af forsvarsministeren fastsatte regler.
 Stk. 5. Personel, hvis kontraktforhold ophører inden for den periode, hvor den frivillige tjeneste træder i stedet for værnepligtsforløbet, overføres til værnepligtstjeneste eller hjemsendes.
 Stk. 6. Efter gennemgang af værnepligtsforløbet deler personellet vilkår med det elevhold, med hvilket funktions- og/eller specialuddannelsen gennemgås.
Lærlinge Stk. 7. Personel, der ansættes med henblik på gennemgang af en erhvervsuddannelse, ansættes som konstabelelev.
Udnævnelse til konstabel sker efter 9 måneder som konstabelelev.
Der er aftalt særlige lønforhold, jf. § 7, stk. 2.
 Stk. 8. Personel, der allerede er ansat/genansættes med henblik på at gennemgå en erhvervsuddannelse i Forsvaret, videreføres med hidtidig/tidligere grad og lønvilkår.
 Cirkulærebemærkning til stk. 8:
Eventuelle hidtidigt oppebårne kvalifikations og/eller funktionstillæg er ikke omfattet af hidtidige lønvilkår.
Videreførelse kan alene ske i særlige tilfælde, hvor tillæggene efter sin ordlyd bevares ved stillings-, funktions- eller myndighedsskifte.
Prøvetid Stk. 9. Prøvetiden ved ansættelse er 3 måneder.
Der gælder særlige regler om prøvetid for kvinder ansat på værnepligtslignende vilkår, jf.
Aftale om ansættelse på værnepligtslignende vilkår af 27. april 2015.
 Prøvetiden kan tidligst fastsættes efter værnepligtsperioden.
 Stk. 10. Efter aftale mellem Forsvarsministeriets Personalestyrelse og den ansatte kan der fastsættes en forlænget prøvetid.
 Cirkulærebemærkning til stk. 10:
Overenskomstaftalen giver hjemmel til, at der i særlige tilfælde kan ske forlængelse af prøvetiden efter aftale mellem FPS og den ansatte.
Behovet kan opstå i situationer, hvor en ansat kun kan tilbydes fastansættelse, hvis der sker en forbedring af den ansattes kvalifikationer, holdning mv.
I en sådan situation giver overenskomsten mulighed for at aftale en længere prøvetid for at give den ansatte mulighed for at forbedre sig.
Dog skal det understreges, at bestemmelsen ikke giver hjemmel til generelt at forlænge prøvetiden.
Bestemmelsen forudsætter, at der i hvert enkelt tilfælde, hvor der skal ske forlængelse af prøvetiden, foretages en individuel og konkret vurdering.
§ 3. Deltid Der kan mellem Forsvarsministeriets Personalestyrelse og en allerede ansat træffes aftale om overgang til deltidsansættelse.
 Stk. 2. Tillidsrepræsentanten orienteres om indgåede aftaler om deltidsansættelse.
Stk. 3. Den gennemsnitlige ugentlige arbejdstid for deltidsansatte skal udgøre mindst 15 timer.
Der ydes forholdsmæssig løn.
 Stk. 4 Arbejde indtil fuldtidsnorm (37 timer) honoreres med sædvanlig løn.
Stk. 5. Merarbejde i forbindelse med deltidsansættelse bør kun undtagelsesvis finde sted.
Merarbejde kan først godtgøres kontant med tillæg af 50 %, når arbejdstiden overstiger månedsnormen for en fuldtidsansat.
 Cirkulærebemærkning til § 3:
 Før der sker nyansættelse på deltid, skal det undersøges, om de pågældende arbejdsfunktioner lige så hensigtsmæssigt kan udføres af allerede ansatte på deltid, der har de krævede kvalifikationer, og som ønsker at overgå til en højere beskæftigelsesgrad.
§ 4. Ansættelsesformer Ansættelsesformerne er korttids- og langtidskontrakt, og reservetjeneste.
Derudover kan der ansættes på reaktionsstyrkeuddannelseskontrakt eller værnepligtslignende vilkår.
 Korttidstjeneste.
 Stk. 2. Ansættelse til tidsubestemt korttidstjeneste sker indtil det fyldte 35. år.
 Stk. 3. Ansættelse til tidsbestemt korttidstjeneste sker i forbindelse med ansættelse til INTOPS eller med henblik på udførelse af særlig tjeneste mv. Øvrig tidsbestemt ansættelse kan ske efter forhandling mellem Forsvarsministeriets Personalestyrelse og Hærens Konstabel- og Korporalforening.
 Stk. 4. Forlængelse af ansættelsesforholdet udover det 35. år kan ske i henhold Aftale om forlængelse af K-35 ansættelser af 12. november 2019 mellem Forsvarsministeriets Personalestyrelse og Hærens Konstabel- og Korporalforening.
Langtidstjeneste Stk. 5. Ansættelse til langtidstjeneste på overenskomstvilkår sker med pligtig afgangsalder, jf. nedenstående.
  For overenskomstansatte, der er født 1. januar 1960  30. juni 1960, er den pligtige afgangsalder 61½ år.
  For overenskomstansatte, der er født 1. juli 1960  31. december 1962, er den pligtige afgangsalder 62 år.
  For overenskomstansatte, der er født 1. januar 1963  31. december 1966 er den pligtige afgangsalder 63 år.
  For overenskomstansatte, der er født 1. januar 1967 eller senere er den pligtige afgangsalder 5 år før folkepensionsalderen.
Stk. 6. Ansættelse til langtidstjeneste sker indledningsvis på overenskomstmæssige vilkår i 10 år.
Herefter kan der ansættes på tjenestemandsvilkår, jf. § 5. Nyansættelse på denne ordning stoppede pr. 1. september 2014.
Forlængelse af langtidstjeneste Stk. 7. Muligheden for at aftale en højere pligtig afgangsalder (forlængelse ud over den oprindelige pligtige afgangsalder), end den i stk. 5 nævnte, følger den til enhver tid gældende aftale om kriterier for indgåelse af aftaler om individuel højere pligtig afgangsalder for tjenestemænd under Forsvarsministeriet.
 Cirkulærebemærkning til stk. 7:
Bestemmelsen giver hjemmel til, at ansatte kan forlænge ansættelsen på uændrede vilkår, udover den pligtige afgangsalder, med op til to år ad gangen.
Såfremt der indgås aftale om at forlænge ansættelsen, udarbejdes et tillæg til kontrakten, hvor det fremgår, at ansættelsen er forlænget på uændrede vilkår og med nyt fastsat afgangstidspunkt.
Reservetjeneste Stk. 8. Efter ansættelsesperiodens ophør kan der tilbydes en reservekontrakt for personel af reserven.
Der kan ikke tilbydes reservekontrakt til ansatte, som har opnået den pligtige afgangsalder.
Reservekontrakten indebærer ingen forpligtigelser til at forrette tjeneste, og der oppebæres ikke løn eller andre ydelser.
Stk. 9 Under afvikling af reservetjeneste er den faste bopæl at betragte som værende fast tjenestested i henseende til beregning af befordringsgodtgørelse, time- og dagpenge mv. samt merudgiftsgodtgørelse.
Der ydes ikke arbejdstid under rejsen.
§ 5. Særligt om tjenestemandsansættelse Overgang til tjenestemandsansættelse kan ske, når den pågældende har været ansat til langtidstjeneste med mulighed for tjenestemandsansættelse i 10 år.
 Stk. 2. I den 10-årige periode skal tjenestefrihedsperioder på op til 2 år medregnes.
 Stk. 3. Ansættelsen er betinget af, at den pågældende har forrettet tjeneste de seneste 2 år forud for ansættelsen som tjenestemand, og at tjenesten har været forrettet tilfredsstillende.
 Cirkulærebemærkning til stk. 1-3:
 Vurderingen af om de sidste 2 års tjeneste har været forrettet tilfredsstillende foretages af Forsvarsministeriets Personalestyrelse i samarbejde den pågældendes myndighedschef.
 Stk. 4. Ansættelse til langtidstjeneste på tjenestemandsvilkår sker med pligtig afgangsalder, jf. nedenstående.
  For tjenestemænd, der er født 1. januar 1960  30. juni 1960, er den pligtige afgangsalder 61½ år.
  For tjenestemænd, der er født 1. juli 1960  31. december 1962, er den pligtige afgangsalder 62 år.
  For tjenestemænd, der er født 1. januar 1963  31. december 1966er den pligtige afgangsalder 63 år.
  For tjenestemænd, der er født 1. januar 1967 eller senere er den pligtige afgangsalder 5 år før folkepensionsalderen.
 Stk. 5. Muligheden for at aftale en højere pligtig afgangsalder (forlængelse ud over den oprindelige pligtige afgangsalder) end den i stk. 4 nævnte, følger den til enhver tid gældende aftale om kriterier for indgåelse af aftaler om individuel højere pligtig afgangsalder for tjenestemænd under Forsvarsministeriet.
 Cirkulærebemærkning til stk. 5:
Bestemmelsen giver hjemmel til, at ansatte kan forlænge ansættelsen på uændrede vilkår udover den pligtige afgangsalder med op til 2 år ad gangen.
Såfremt der indgås aftale om at forlænge ansættelsen, udarbejdes et tillæg til ansættelsesbrevet, hvor det fremgår, at ansættelsen er forlænget på uændrede vilkår og med nyt fastsat afgangstidspunkt.
Ved indgåelse af aftale om forlængelse vil der fortsat optjenes tjenestemandspension i henhold til gældende regler, hvilket betyder, at der i forlængelsesperioden fortsat optjenes pensionsår.
Ved pensionering vil der i henhold til gældende regler blive tillagt op til 10 års pensionsår, dog således, at der maks. kan udbetales pension efter 37 pensionsår og maks. op til det antal pensionsår, som den pågældende ville kunne have opnået ved pensionering 10 år efter pligtig afgangsalder.
 Cirkulæretekst vedrørende udnævnelse.
Fast personel Efter elevtidens afslutning udnævnes egnede elever til konstabler.
 Stk. 2. Konstabler udnævnes tidligst efter 2 års tilfredsstillende tjeneste i graden til  overkonstabler.
 Stk. 3. Overkonstabler udnævnes tidligst efter 2 års tilfredsstillende tjeneste til overkonstabel af 1.grad.
 Stk. 4. Udnævnelse til korporal sker efter bestået gennemgang af den til enhver tid forudsatte uddannelse.
 Udnævnelse forudsætter endvidere, at den pågældende skal bestride en klassificeret korporalstilling.
 Stk. 5. Egnet personel på manuelt niveau kan i forbindelse med tjeneste i internationale stabe og ved FN, OSCE, samt i NATO regi o.l. midlertidigt udnævnes til korporal.
Personel, midlertidigt udnævnt til korporal, i henhold til stk. 5, aflønnes under tjenesten med hidtidig basisløn i hjemlig struktur.
Midlertidigt udnævnte korporaler kan ikke oppebære funktionstillæg for korporaler.
 Cirkulæretekst vedrørende udnævnelse.
Ansatte på reservekontrakt Stk. 6. Konstabler på reservekontrakt kan udnævnes til overkonstabler efter at have forrettet 56 dages reservetjeneste, dog tidligst 2 år efter indgåelse af reservekontrakt.
 Stk. 7. Overkonstabler udnævnes til overkonstabel af 1.grad, når de inden for 2 år har forrettet yderligere 56 dages tilfredsstillende reservetjeneste.
 Kapitel 2. Løn mv.
§ 6. Lønsystemet Lønsystemet er etableret i henhold til den til enhver tid gældende rammeaftale om nye lønsystemer.
I supplement hertil gælder Aftale om nyt lønsystem af 15. juni 2002 med senere ændringer mellem Forsvarsministeriet og Hærens Konstabel- og Korporalforening, jf. bilag 3.
Stk. 2. Lønsystemet består af en basisløn suppleret med en tillægsdel.
Tillægsdelen omfatter centralt aftalte tillæg, lokalt aftalte kvalifikations- og funktionstillæg, engangsvederlag og resultatløn.
 Stk. 3. Der ydes som udgangspunkt pension af tillæg og engangsvederlag, medmindre andet er aftalt.
 Stk. 4. Ved ansættelse på deltid ydes forholdsmæssig basisløn og tillæg.
§ 7. Basisløn Alle basislønninger er angivet i årligt grundbeløb pr. 31. marts 2012.
 Stk. 2. Personel, der ansættes direkte til gennemgang af en lærlinge/erhvervsuddannelse, oppebærer aflønning i henhold til basisløngruppe 0 i hele forløbet, uanset udnævnelse til konstabel.
 Stk. 3. Der ydes faglært basisløn til medarbejdere i basisløngruppe 2 og 4 med en håndværksmæssig uddannelse/faglærte (svendebrev/lærebrev), der bestrider en stilling, hvor en sådan uddannelse kræves, og hvor der er aftalt faglært aflønning.
 Cirkulærebemærkning til stk. 3:
 Det er altid et krav for at oppebære faglært basisløn, at funktionsbeskrivelsen specifikt kræver en erhvervsuddannelse, og at medarbejderen har den påkrævede erhvervsuddannelse.
Stk. 4. Der er aftalt faglært basisløn for de uddannelser, som frem til 2002 var godkendt som håndværksmæssige uddannelser, der blev anvendt i Forsvaret, fx motormekaniker, forsyningsekspedient/reservedelsekspedient, elektromekaniker, elektronikmekaniker, våbenmekaniker, elektriker, tømrer, sadelmager.
Derudover er der aftalt faglært basisløn for faglærte kontorassistenter, chauffører ved Tung Transport, logistikassistenter ved Forsvarets Depot og Distribution (FDD), IT-supportere og datateknikere.
For nærmere definition af uddannelseskvalifikationerne, se bilag 2.
 Stk. 5. Der ydes ikke faglært basisløn for andre uddannelser end de nævnte i stk. 4, medmindre dette er særskilt aftalt mellem Forsvarsministeriets Personalestyrelse og Hærens Konstabel- og Korporalforening.
Stk. 6. I henhold til Protokollat nr. 2 af 29. september 2006, bilag 5, er det aftalt, at visse faglærte grupper ansat til tidsubestemt korttidstjeneste, ved fravalg af retten til optjening af CU, kan indplaceres i en højere løngruppe.
Aftalen er tillige gældende for våbenmekanikere og korporaler.
 Stk. 7. Ansatte på værnepligtslignende vilkår aflønnes i henhold til Aftale om ansættelse på værnepligtslignende af 27. april 2015.
 § 8. Centralt aftalte tillæg mv.
 Ansatte oppebærer centralt aftalte tillæg i henhold til nedenstående og bilag 1.
 Stk. 2. Alle tillæg er angivet i årligt grundbeløb pr. 31. marts 2012.
Kvalifikationstillæg til visse faglærte grupper Stk. 3. Til medarbejdere med en uddannelse som motormekaniker, forsyningsekspedient/reservedelsekspedient, elektro- og elektronikmekaniker, våbenmekaniker eller datatekniker, der bestrider en stilling, hvor en sådan uddannelse kræves, ydes et pensionsgivende kvalifikationstillæg på kr. 45.900. For nærmere definition af uddannelseskvalifikationerne, se bilag 2.
 Stk. 4. Kvalifikationstillægget kan oppebæres i indtil 3 måneder ved tjenstligt fravær.
Militærpolititillæg Stk. 5. Til militærpolitipersonel ydes et pensionsgivende tillæg på kr. 15.700,00.
Midlertidigt befalingsmandstillæg Stk. 6 Ved midlertidig anvendelse af personel af konstabelgruppen i en befalingsmandstilling, yder der, når funktionen er over 7 kalenderdages varighed, et midlertidigt befalingsmandstillæg på kr. 11.900,00.
 Cirkulærebemærkning til stk. 6:
Det er ikke et krav, at befalingsmandsstillingen varetages fuldt ud.
Der kan alene udbetales 1 befalingsmandstillæg pr. befalingsmandsstilling, der varetages.
Engangsvederlag for gennemført sergentuddannelse Stk. 7. Til fast tjenstgørende personel, som har gennemført sergentuddannelsen, ydes et engangsvederlag på kr. 10.900,00, jf.
Protokollat nr. 1 af 29. september 2006.
 Cirkulærebemærkning til stk. 7:
 Ved ansættelse i en sergentstilling forbliver den ansatte på HKKF løn- og ansættelsesvilkår indtil uddannelsen er gennemgået og den ansatte er udnævnt til sergent.
§ 9. Bonusordninger for ansatte til korttidstjeneste Den ansatte er omfattet af bonusordning frem til afgang fra Forsvaret eller til det tidspunkt, hvor medarbejderen ansættes tidsubestemt.
 Stk. 2. Bonus udgør 10 % af basislønnen og udbetales sammen med månedslønnen.
 Cirkulærebemærkning til stk. 2:
 Såfremt den ansatte ønsker indbetaling til en pensionsordning, kan det ske efter Forsvarsministeriets Regnskabsstyrelses anvisning.
 Stk. 3. Allerede opsparet bonus frigives til udbetaling til den enkelte.
Pension § 10. Pension til korttidsansatte Der indbetales pension af basislønnen til personel på tidsubestemt korttidskontrakt, som  er fyldt 20 år og  som har været ansat i det offentlige i ni måneder Cirkulærebemærkning til stk. 1:
 Gennemførelse af Hærens Basisuddannelse (HBU) medgår ikke i beregningen af 9 måneders ansættelse (karenstiden).
 Gennemførelse af Hærens Reaktionsstyrkeuddannelse (HRU) og gennemførelse af ansættelse på tidsbestemt korttidskontrakt, også inden det fyldte 20 år, medgår i beregningen af 9 måneders ansættelse (karenstiden). Der kan dog ikke ske pensionsindbetaling på tidsbestemt korttidskontrakt, selvom der er forrettet mere end 9 måneders tjeneste (karenstid).
 Hele perioden på en KSE kontrakt (KSGRU) medgår i beregningen af 9 måneders ansættelse (karenstiden). Dog kan der efter 9 måneders ansættelse ikke påbegyndes indbetaling på pensionskonto, hvis medarbejderen er under 20 år.
 Der er således 3 kriterier, der alle skal være opfyldt, for at der kan påbegyndes indbetaling af pensionsbidrag til pensionsordningen for korttidsansatte (HKKF Minipension): Den pågældende skal være fyldt 20 år, have opfyldt 9 måneders karenstid og være ansat på tidsubestemt korttidskontrakt.
 Stk. 2. Pensionsprocenten udgør 7,26 %.
 Stk. 3. Forsvarets Personeltjeneste overfører ved hver kalendermåneds udgang pensionsbidraget til Hærens Konstabel- og Korporalforenings Pensionsfond.
 Stk. 4. Pensionsordningen er ikke gældende for personel ansat på tidsbestemt korttidskontrakt og personel af reserven (PKAT 250).
 Cirkulærebemærkning til § 10:
 Pensionen er en arbejdsmarkedspension, der påbegyndes udbetalt tidligst, når den pågældende når en pensionsalder, som er godkendt af Skatterådet.
§ 11. Livrentepension til langtidsansatte Personel, der ansættes til langtidstjeneste på overenskomstvilkår, optjener livrentepension efter reglerne i dette afsnit.
 Stk. 2. Pensionsbidraget udgør 12 % af basislønnen.
 Cirkulærebemærkning til stk. 2:
 Det er muligt for den enkelte ansatte ved henvendelse til Nordea Liv & Pension at indgå en aftale med Forsvarsministeriets Personalestyrelse om, at der via lønnen kan indbetales eget bidrag på pensionsordningen i Nordea Liv & Pension.
 Stk. 3. Forsvarsministeriets Personalestyrelse indbetaler hver måned pensionsbidraget til Nordea Liv & Pension.
 Cirkulærebemærkning til § 11:
 Pensionen er en arbejdsmarkedspension, der påbegyndes udbetalt tidligst, når den pågældende når en pensionsalder, som er godkendt af Skatterådet.
§ 12. Pension til tjenestemandsansatte Personel, der i henhold til § 5 ansættes som tjenestemænd, optjener herefter pension i henhold til Tjenestemandspensionsloven, lov nr. 489 af 6. maj 2010 med senere ændringer om tjenestemandspension.
 Cirkulærebemærkning til stk. 1:
 Indbetaling af pensionsbidrag til livrentepension i Nordea Liv & Pension ophører, og pensionen overgår til at være hvilende livrentepension.
Personel, der frem til 31. december 1998 blev ansat på tjenestemandslignende vilkår, har for perioden på tjenestemandslignende vilkår optjent pension i henhold til Civilarbejderloven, Lov nr. 254 af 19. marts 2004 om pensionering af civilt personel mv. i forsvaret.
 Stk. 2. Tjenestemænd og tjenestemandslignende ansatte, der har optjent pension i henhold til civilarbejderloven indplaceres i pensionsmæssig henseende i følgende lønramme/lønrammeforløb (skalatrinsforløb):
 1) Personel, der har gennemgået en lærlingeuddannelse.
 2) Skalatrin 16-20 er 1 årige.
 3) Skalatrin 19-25 er 1 årige.
 Stk. 3. Oprykning til indplacering på højere pensionsskalatrin finder normalt sted, når den ansatte i to år har været indplaceret på samme pensionsskalatrin.
 Cirkulærebemærkning til stk. 2 og 3:
 Principperne for indplacering på pensionsskalatrin følger de samme principper som ved lønindplacering på gammel løn.
 For personel på gammel løn følges de samme skalatrin som ved lønforløbet.
For personel på ny løn tæller ansættelse på overenskomst, både på korttids- og langtidskontrakt, med i indplaceringen i skyggeforløb for pensionsskalatrin, når der sker ansættelse på tjenestemandsvilkår.
Tilsvarende er gældende for personel, ansat på tjenestemandslignende vilkår og med pension i henhold til civilarbejderloven.
 Der tages hensyn til, om den pågældende har oppebåret ufaglært eller faglært aflønning.
§ 13 SÆRLIGT PENSIONSBIDRAG Til ansatte, der bliver berørt af en højere lavere pligtig afgangsalder, men som ikke tilskrives yderligere pension, ydes et særligt pensionsbidrag på kr. 303,02 kr. (niveau marts 2012) månedligt.
Jf.
Protokollat L-11-PR-056-0006 af 30. maj 2011.
 Cirkulærbemærkning til § 15.
 Det særlige pensionstillæg ydes til medarbejdere, der opfylder følgende kriterier:
  Født i perioden 1. januar 1959-31. december 1974.
  Ansat på langtidskontrakt HKKF PKAT 216 og 171 i tidsrummet 1. januar 1990 -31. december 1998.
  Efterfølgende ansat på tjenestemandsvilkår.
  Ville kunne optjene 37 pensionsår inkl. tillæggelse af pensionsår ved en pensionsalder på 60 år.
Alle ansatte født i den omhandlede periode og ansat i det pågældende tidsrum er blevet gennemgået for en fastlæggelse af deres pensionsalder ved 60 år, og hermed om de er omfattet af aftalen om særligt pensionstillæg.
Det særlige pensionstillæg ydes til navngivent personel.
 Indbetalinger er påbegyndt pr. 1. april 2011 og sidste indbetaling sker med lønnen for december 2022. Dog ophører indbetalinger tidligere, hvis den pågældende pensioneres, afgår fra Forsvaret eller overgår til anden ansættelse, som ikke er omfattet af HKKF overenskomst.
 Hvis betingelsen for at oppebære det særlige pensionsbidrag indtræffer senere end 1. april 2011 for enkelte navngivne personer, påbegyndes indbetalinger fra den dato, hvor betingelserne er opfyldt og bortfalder som ovenfor anført.
§ 14. Pension af tillæg Ansatte på tidsubestemt korttidskontrakt og ansatte på langtidskontrakt oppebærer pensionsbidrag på 18 % af militærtillæg.
 Stk. 2. For øvrige centralt aftalte tillæg, som er aftalt pensionsgivende, indbetales pensionsbidrag på 15 %.
 Stk. 3. For lokalt aftalte kvalifikations- eller funktionstillæg, som er aftalt pensionsgivende, indbetales pensionsbidrag på 15 %.
 Stk. 4. Forsvarets Personeltjeneste overfører ved hver kalendermåneds udgang pensionsbidraget til Hærens Konstabel- og Korporalforenings Pensionsfond.
 Cirkulærebemærkning til § 14:
 Pensionen er en arbejdsmarkedspension, der påbegyndes udbetalt tidligst, når den pågældende når en pensionsalder, som er godkendt af Skatterådet.
§ 15. Frigivelse af pensionsbidrag For at bevare pensionssigtet er det mellem Finansministeriet og CFU aftalt, at pensionsbidrag samt tilvækst, indbetalt på de enkelte pensionskonti efter 1. april 1995, ikke kan frigives i utide forud for aftalt pensionstidspunkt.
Stk. 2. Frigivelse af midler, opsparet før 1. april 1995, uden at betingelserne i pensionsoverenskomsten/-aftale er opfyldt, kan finde sted i særdeles velfærdstruende situationer og efter individuel vurdering.
Frigivelse foretages af Forsvarets Personeltjeneste efter indhentet socialrapport.
 Cirkulærebemærkning til stk. 2:
Der kan alene ske udbetalinger af indestående på evt. hvilende kapitalpensionskonti før fastsat pensionstidspunkt.
Det er ikke muligt at foretage frigivelse af indestående på arbejdsmarkedspension, omhandlet af nærværende aftales §§ 10,11 og 14.
 Bagatelgrænse.
 Stk. 3. Udbetaling af opsparet pension på konti i Hærens Konstabel- og Korporalforenings Pensionsfond kan ske fra hvilende konti (dvs. hvor der ikke er sket indbetaling i minimum 12 måneder), såfremt kontoens samlede indestående ikke overstiger kr. 15.728 (niveau marts 2012).
§ 16. Særlige beløb ved dødsfald og tilskadekomst I tilfælde, hvor personel, ansat på bonusordning, omkommer i tjenesten eller afgår ved døden som følge af tilskadekomst i tjenesten, ydes der den afdødes ægtefælle/registrerede samlever et særligt engangsbeløb på 20.000 kr.
Stk. 2. Et tilsvarende beløb ydes til hvert af den afdødes efterladte børn, der ikke er fyldt 18 år.
Dog således, at det samlede udbetalte beløb ikke kan overstige 80.000 kr.
Som børn henregnes såvel adoptivbørn som stedbørn, der er medtaget til forsørgelse i det fælles hjem.
Stk. 3. Såfremt der, foruden ægtefælle, efterlades fællesbørn, jf. stk. 2, eller børn af den efterladte ægtefælle, udbetales beløbet til den efterladte ægtefælle.
I andre tilfælde indsættes det i en godkendt forvaltningsafdeling eller i henhold til de af Justitsministeriets fastsatte bestemmelser herom.
Stk. 4. I tilfælde, hvor personellet afskediges som følge af en ved tilskadekomst i tjenesten medført invaliditet, ydes der den kontraktansatte et særligt beløb, der ved 100 pct. invaliditet udgør 80.000 kr.
Ved lavere invaliditetsgrad nedsættes beløbet tilsvarende.
 Stk. 5. Udbetaling af de i stk. 1- 4 særlige beløb foretages ved Forsvarsministeriets Personalestyrelses foranstaltning.
 Cirkulærebemærkning til § 16:
 For så vidt angår erstatningsforhold ved tilskadekomst og dødsfald under udsendelse i internationale operationer henvises til Lov om Forsvarets Personel (Personelloven) §§ 11a og 11c.
 For så vidt angår særlige ydelsesmæssige forhold for overenskomstansat personels tilskadekomst og dødsfald under udsendelse i internationale operationer henvises endvidere til Lov om Forsvarets Personel (Personelloven) § 11b.
§ 17. Udsendelse i internationale missioner (INTOPS mv.) Som godtgørelse for merarbejde, ulemper og variable ydelser mv. oppebæres et FN-tillæg.
FN  tillæg oppebæres under udsendelse i internationale missioner af mere end 28 dages varighed.
FN-tillæg ydes i henhold til den til enhver tid gældende aftale herom mellem Finansministeriet og Centralorganisationernes Fællesudvalg.
 Stk. 2. For hver enkelt lørdag, søndag og helligdag, hvor der forrettes tjeneste under udsendelse i konfliktforebyggende, fredsbevarende, fredsskabende, humanitære og andre lignende operationer i udlandet optjenes en 2/7dag.
 Cirkulærebemærkning til stk. 2:
Bestemmelsen blev aftalt ved forståelsespapir nr.
A-08-FP-056-0101 af 26. juni 2008 mellem Forsvarets Personeltjeneste og Hærens Konstabel- og Korporalforening.
Stk. 3. I henhold til aftale nr.
L-08-AF-056-0018 af 29. maj 2009 mellem Forsvarets Personeltjeneste og Hærens Konstabel- og Korporalforening ydes der til personel, udsendt til tjeneste ved konfliktforebyggende, fredsbevarende, fredsskabende, humanitære og andre lignende operationer i udlandet, eventuelt på FN- ,EU-,OSCE- eller på NATO-mandat, et særligt, ikke pensionsgivende tillæg, hvis størrelse afhænger af missionen under udsendelsen.
 Ydelsen oppebæres på nærmere definerede vilkår i den periode, hvor personellet er udsendt til international tjeneste og samtidig oppebærer FN-tillæg.
 Supplerende cirkulærebemærkninger til § 17:
 Der henvises generelt til FPTBST 564-1.
 Stk. 2. Der ydes fri kost og logi.
Stk. 3. Herudover ydes et skattefrit udetillægslignende tillæg til dækning af merudgifter forbundet med udsendelse.
Størrelsen heraf er gradsafhængig og fastsættes af forsvarsministeren.
Stk. 4. I tilfælde af udsendelse i INTOPS med kort varsel kan der oppebæres et skattefrit særligt udetillægslignende tillæg som godtgørelse for ekstraordinære merudgifter, der er forbundet med udsendelser med kort varsel.
Tillæggets sats er afhængig af længden på det givne varsel og udsendelsens længde.
Der ydes ikke særligt udetillægslignende tillæg ved udsendelser kortere end 90 dage.
Kriterier og sats fastsættes af forsvarsministeren.
Stk. 5. Hyppig udsendelse honoreres i henhold til aftale nr.
LA 07-AF-056-0001 af 30. marts 2007 og protokollat L 08-PR-056-0001 af 12. januar 2009 til aftale af 30. marts 2007. Aftale og protokollat om honorering for hyppig udsendelse omfatter personel på hhv. tidsbestemt og tidsubestemt korttidskontrakt samt langtidsansat personel.
Stk. 6. Ved planlagt udsendelse til tjeneste i INTOPS i 6 måneder eller mere skal der som udgangspunkt gennemføres 2 leave-rejser til Danmark t/r.
Såfremt det af operativ eller tjenstlige årsager ikke er muligt at gennemføre 2. leave-rejse i forbindelse med udsendelse i 6 måneder, ydes en kompensation herfor.
Kapitel 3. Arbejdstid § 18. Arbejdstid Ansatte omfattet af denne overenskomstaftale er omfattet af Statens arbejdstidsaftale samt supplerende centrale og lokale aftaler på arbejdstidsområdet.
 Videre gælder der som supplement til Statens arbejdstidsaftale følgende:
 Stk. 2. Opgørelsesperioden (normperioden) for opgørelse af arbejdstiden er 3 måneder (kalenderkvartalerne).
 Cirkulærebemærkning til stk. 2. :
 Ved kvartalets afslutning opgøres arbejdstiden således, at eventuelle minustimer nulstilles og eventuelle merarbejdstimer honoreres i henhold til stk. 10.
Stk. 3. Statens arbejdstidsaftale gælder ikke for konstabelelever, der, under gennemførelse af uddannelsen til konstabel, aftjener værnepligt.
I perioden, der svarer til gennemførelse af værnepligten (HBU), er konstabeleleverne omfattet af de til enhver tid gældende vilkår, der fastsættes af forsvarsministeren.
Stk. 4. Ved beordret vagt- eller beredskabstjeneste af 24 timers varighed på tjenestestedet (inkl. daglig tjeneste), ydes 1 erstatningsfridag.
Ved beordret deltagelse i øvelser af mindst 24 timers varighed ydes en erstatningsfridag pr. påbegyndt kalenderdøgn.
Erstatningsfrihed anses for afviklet, når der gives personellet en sammenhængende frihed i 24 timer.
Stk. 5. Kan erstatningsfrihed ikke afvikles i den aftalte planlægningsperiode, skal der ydes vagt- eller øvelsestillæg, umiddelbart efter planlægningsperiodens udløb eller efter den ansattes ønske ske konvertering til opsparingsdage eller fridøgnbank Stk. 6. I arbejdstidsplanlægningen for besætningsmedlemmer om bord på søværnets skibe indgår sejlads, ophold i havn eller til ankers uden for basehavnen, når der ydes sø-ydelser med enhedens til enhver tid gældende normale daglige arbejdstid.
 Stk. 7. Der ydes godtgørelse for tjeneste i weekender, helligdage og natpenge i henhold til den til enhver tid gældende aftale om regulering af natpenge mv. for militært personel.
Stk. 8. Til personel, som i henhold til aftale nr.
LA-06-PR-056-0020 af 29. september 2006 deltager i særlig beredskabstjeneste af mindst 24 timers varighed, ydes et beredskabstillæg pr. påbegyndt døgn.
 Cirkulærebemærkning til stk. 8:
 Honorering af særlig beredskabstjeneste kan alene iværksættes efter særskilt bemyndigelse fra Forsvarets Personeltjeneste, Overenskomst- og Aftaleafdelingen.
Stk. 9. Aftale nr.
A-07-AF-056-0001 af 1. juli 2007 mellem Forsvarets Personeltjeneste og Hærens Konstabel- og Korporalforening med senere ændringer om supplement til arbejdstidsreglerne for tjenestemænd i staten mv.
Stk. 10. Aftale nr.
A-07-AF- 056-0002 af 1. juli 2007 mellem Forsvarets Personeltjeneste og Hærens Konstabel- og Korporalforening med senere ændringer om militærtillæggets dækningsgrad.
§ 19. Konvertering af ikke-afviklet frihed til opsparingsdage og fridøgnsbank Ansatte kan vælge af få tilgodehavende afspadsering, der ikke er afviklet inden afspadseringsfristens udløb, konverteret til opsparingsdage.
Jf.
Statens arbejdstidsaftale.
 Cirkulærebemærkning til stk. 1:
 Merarbejde, som ikke er afspadseret ved udgangen af kvartalet efter opgørelsesperiodens udløb eller efter aftale med den ansatte er udskudt i op til 1 år efter opgørelsesperiodens udløb, kan efter den ansattes ønske konverteres til opsparingsdage, søges overført til fridøgnsbank eller godtgøres økonomisk i henhold til gældende regler for godtgørelse af merarbejde.
Stk. 2. Tilsvarende kan frihed (ulempegodtgørelse), der er optjent som kompensation for tjeneste i tidsrummet fra kl. 17:00  kl. 06:00 (kl. 15:00  07:00), som ikke er afviklet senest 6 måneder efter opgørelsesperiodens udløb, efter den ansattes ønske, konverteres til opsparingsdage eller søges overført til fridøgnsbank.
Erstatningsfrihed for vagt, øvelse samt sø-øvelse som ikke er afviklet inden planlægningsperiodens udløb kan, efter den ansattes ønske, konverteres til opsparingsdage eller søges overført til fridøgnsbank.
Kapitel 4. Fravær § 20. Civiluddannelse Formålet med civiluddannelsesaftalen er at give personel ansat til korttidstjeneste mulighed for at uddanne sig, således at overgangen til civilt erhverv lettes og mulighederne for fortsat tjeneste i Forsvaret forbedres.
Der henvises til bilag 4 om Civiluddannelse (CU).
§ 21. Fælles bestemmelser om ferie og særlige feriedage Ansatte i henhold til § 2 (dog ikke ansatte på værnepligtslignende vilkår), er omfattet af ferieloven og den til enhver tid gældende ferieaftale inden for statens område.
Stk. 2. Ansatte, der har tegnet reservekontrakt, er omfattet af ferieloven.
Der ydes feriegodtgørelse i henhold til ferieloven, der beregnes på grundlag af det oppebårne rådighedsvederlag og aflønning.
§ 22. Barsel, adoption og omsorgsdage Ansatte er omfattet af nærværende overenskomstaftale gælder den til enhver tid gældende aftale om barsel, adoption og omsorgsdage på Statens område.
§ 23. Barns 1. og 2. sygedag Der kan gives den ansatte hel eller delvis tjenestefrihed uden lønafkortning til pasning af et sygt barn på barnets 1. og 2. sygedag, når:
1. hensynet til barnets forhold gør dette nødvendigt 2. forholdene på tjenestestedet tillader det 3. barnet er under 18 år og 4. barnet er hjemmeværende Cirkulærebemærkninger til § 23, stk. 1:
 Den 2. sygedag er den kalenderdag, der ligger i umiddelbar forlængelse af 1. sygedag, uanset om det er en arbejdsdag eller en fridag.
 Den 1. og 2. sygedag kan holdes uafhængigt af hinanden, dvs. at en ansat kan holde fri på barnets 2. sygedag, selv om den pågældende ikke har holdt fri på barnets 1. sygedag.
 Forældre kan derfor også dele de to dage imellem sig, sådan at den ene af forældrene holder fri den 1. dag, og den anden holder fri den 2. dag.
Stk. 2. Ved misbrug kan adgangen til tjenestefrihed efter stk. 1 for den enkelte ansatte inddrages.
Der henvises i øvrigt til cirkulære om tjenestefrihed af familiemæssige årsager af 29. april 2019.
Kapitel 5. Ophør af ansættelsesforholdet § 24. Opsigelse og afsked Ansættelsesforholdet ophører som udgangspunkt og uden yderligere varsel ved den i kontrakten anførte dato eller ved overgang til tjenestemandsansættelse.
Opsigelse eller afskedigelse skal ske skriftligt.
Stk.2. Indtil den ansatte påbegynder tjeneste i Forsvaret, kan arbejdsgiveren afskedige, og den ansatte kan opsige kontrakten uden varsel.
Der gives ikke erstatning for eventuelle økonomiske tab, der måtte være opstået i den anledning.
 Stk. 3. Arbejdsgivers afskedigelsesvarsel:
 I prøvetiden er afskedigelsesvarslet 14 dage, herefter gælder:
 Ansættelse i indtil 6 måneder - 1 måneds varsel til udgangen af en måned.
Ansættelse mellem 6 måneder og 3 år - 3 måneders varsel til udgangen af en måned.
 Ansættelse mellem 3 og 6 år - 4 måneders varsel til udgangen af en måned.
 Ansættelse mellem 6 og 9 år - 5 måneders varsel til udgangen af en måned.
 Efter 9 års ansættelse - 6 måneders varsel til udgangen af en måned.
 Afskedigelsesperioden tæller med i ansættelsen.
 Stk. 4. Medarbejderens opsigelsesvarsel i prøvetiden er 14 dage, og efter prøvetiden 1 måneds varsel til udgangen af en måned.
 Stk. 5. For ansatte på værnepligtslignende vilkår henvises til Aftale om ansættelse på værnepligtslignende vilkår af 27. april 2015.
 Stk. 6. Tjenestemænd afskediges med 3 måneders varsel til udgangen af den måned, hvor de når den til enhver tid gældende pensionsalder (jf. § 5., stk. 4). Ved opsigelse og afskedigelse forud herfor følges de til enhver tid gældende regler fastsat for tjenestemænd.
Stk. 7. I tilfælde af afskedigelse som følge af arbejdsmangel eller sygdom samt i tilfælde, hvor den ansatte ikke på tilfredsstillende måde er i stand til at bestride det anviste arbejde, kan afskedigelsesvarslet forlænges med den periode, der svarer til antallet af optjente civiluddannelsesuger, som medarbejderen har optjent på opsigelsestidspunktet, men ikke afviklet.
I denne periode medregnes optjening af civiluddannelsesuger i perioden fra afskedigelse til fratræden.
 Cirkulærebemærkning til stk. 7:
Ved forlængelse af afskedigelsesvarslet anses civiluddannelsesugerne som værende afviklet.
Der sker således ikke generhvervelse ved evt. genansættelse i henhold til bilag 4, § 2 stk. 3.
 Stk. 8. Når særlige forhold taler for det, kan Forsvarets Personeltjeneste, efter medarbejderens ansøgning, bringe kontrakten til ophør uden varsel eller med forkortet varsel.
 I forbindelse med ansøgningen om kontraktophør underskriver den ansatte en erklæring om, at den pågældende er bekendt med konsekvenserne ved en opsigelse af kontraktforholdet uden normalt opsigelsesvarsel.
 Stk. 9. I tilfælde af grov misligholdelse kan ansættelsesforholdet ophæves med øjeblikkelig virkning.
 Supplerende cirkulærebemærkninger til § 24:
 For personel på kontrakt om gennemgang af Hærens Reaktionsstyrkeuddannelse (HRU) er opsigelses- og afskedigelsesvarslet i prøvetiden 7 dage.
 Efter udløbet af prøvetiden i kontrakt om gennemgang af Hærens Reaktionsstyrkeuddannelse (HRU) er opsigelses- og afskedigelsesvarslet 1 måned til udløbet af en måned.
 Ved tilskadekomst i tjenesten er afskedigelsesvarslet 4 måneder, idet datoen for ophør af tjeneste ikke kan gå ud over datoen for aftalt ophør af ansættelsesforholdet.
 Ansatte, hvis kontraktforhold ophører inden for en periode, hvor den frivillige tjeneste træder i stedet for værnepligtstjeneste, overføres til almindelig værnepligtstjeneste.
 Opsigelse og afskedigelse skal altid være skriftlig og begrundet.
§ 25. Suspension og ulovlig udeblivelse Ved suspension af en ansat følges de til enhver tid gældende regler om suspension af tjenestemænd, jf.
Tjenestemandsloven § 19.
 Stk. 2. Ved aflønning af en ansat i forbindelse med suspension følges den til enhver tid gældende aftale mellem Finansministeriet og Centralorganisationerne om løn mv. under suspension mv. og ulovlig udeblivelse.
Kapitel 6. Øvrige bestemmelser § 26. Efterindtægt Udover de i § 16 stk. 1-4 omhandlede særlige beløb ved dødsfald og tilskadekomst i tjenesten, ydes tillige efterindtægt i henhold til Forsvarsministeriets cirkulære nr. 25025 af 1. november 1997 om forskellige pensionsbestemmelser mm.
§ 27. Flyttegodtgørelse Flyttegodtgørelse oppebæres i henhold til statens cirkulære om aftale om flyttegodtgørelse og den til enhver tid gældende aftale om særlig godtgørelse for dobbelt husførelse mv. inden for Forsvaret mellem Finansministeriet og Centralorganisationerne Stk. 2. Bestemmelsen i stk. 1 gælder ikke for kvinder på værnepligtslignende vilkår og konstabelelever.
 Stk. 3. Der kan ikke ydes flyttegodtgørelse mv. ved flytning i forbindelse med førstegangsansættelse på kontrakt.
§ 28. Tjenesterejser Tjenesterejser i Forsvaret er omfattet af den til enhver tid gældende aftale om tjenesterejser mellem Finansministeriet og Statsansattes Kartel, Statstjenestemændenes Centralorganisation II, Akademikernes Centralorganisation, Lærernes Centralorganisation og Overenskomstansattes Centralorganisation.
Gældende aftale er indgået 30. juni 2000.
§ 29. Skole- og kursus Ansatte, der er elever på skoler og kurser, ydes godtgørelse for merudgifter i henhold til bestemmelserne i aftale nr. 65 af 26. oktober 1981 om godtgørelse af merudgifter under deltagelse i øvelser, sejlads med flådens skibe samt under ophold i øvelses-/ skydelejr m.v. for personel under Forsvarsministeriets område.
Stk. 2. Indkvartering af personel, der er på skole og kurser, vil normalt være på enkeltmandskvarter.
For personel, der ikke er fyldt 22 år, kan der dog ske indkvartering i kvarterer beboet af to personer.
 Stk. 3. Kan indkvartering, jf. stk. 2, ikke finde sted på uddannelsesstedet eller i umiddelbar nærhed (maksimumafstand 1 km), ydes godtgørelse i henhold til den til enhver tid gældende aftale om tjenesterejser.
 Stk. 4. I tilfælde hvor bespisning under kursusperioden ikke kan finde sted i Forsvarets cafeterier ved enten kursussted eller indkvarteringssted, eller i umiddelbar nærhed heraf (maksimum afstand 1 km), ydes der i stedet for den i stk. 1 nævnte merudgiftsgodtgørelse, time- og dagpenge mv. i henhold til den til enhver tid gældende aftale om tjenesterejser for de måltider, der ikke kan indtages i Forsvarets cafeterier.
 Stk. 5. Under deltagelse i kurser, hvor der deltager 50 pct. eller flere af andre personelkategorier, ydes time- og dagpenge mv. samt nattillæg i henhold til den til enhver tid gældende aftale om tjenesterejser.
Stk. 6. I tilfælde hvor indkvartering og/eller bespisning ikke kan finde sted ved enten kursusstedet eller indkvarteringsstedet eller i umiddelbar nærhed deraf, kan anden indkvartering og bespisning i hvert enkelt tilfælde aftales mellem Forsvarets Personeltjeneste og Hærens Konstabel- og Korporalforening.
Såfremt enighed ikke opnås, følges bestemmelserne som angivet i stk. 1-5.
§ 30. Udstationering under erhvervsuddannelse Såfremt ansatte, under gennemgang af en erhvervsuddannelse, beordres til at forrette tjeneste/uddannelse et andet sted end det faste tjenestested (tjenesterejse/ udstationering), ydes der indkvartering og bespisning mv. efter reglerne i afsnittet om skole- og kursus, jf. herved § 29.
§ 31. Øvelsesvirksomhed og sejlads Under deltagelse i øvelser, sejlads med søværnets skibe samt under ophold i øvelses-/skydelejre ydes merudgiftsgodtgørelse i henhold til aftale nr. 65 af 26. oktober 1981 om godtgørelse af merudgifter under deltagelse i øvelser, sejlads med flådens skibe samt under ophold i øvelses-/ skydelejr m.v. for personel under Forsvarsministeriets område.
§ 32. Tjenesterejse/udstationering i Grønland og på Færøerne Ansatte på tjenesterejse og/eller udstationering i Grønland er omfattet af den til enhver tid gældende aftale om godtgørelse af udgifter til kost og logi mv. under udstationering til Arktisk Kommando, på inspektionskuttere og SKA-både ved Grønland, Slædepatruljen SIRIUS, Station Nord, Mestersvig samt som forbindelsesofficer under Arktisk Kommando (Grønlandsaftalen) mellem Forsvarsministeriet og Statsansattes Kartel m.fl.
§ 33. Uoverensstemmelse For overenskomstaftalen gælder hovedaftale af 21. juni 1991 mellem Finansministeriet og Statsansattes Kartel (nu Offentligt Ansattes Organisationer  Det Statslige Område).
 Kapitel 7. Forhandlingsregler mv.
§ 34. Ikrafttræden og opsigelse af aftalen Overenskomstaftalen med tilhørende 5 bilag har virkning fra den 1. april 2021, med mindre andet er angivet, og kan af hver af parterne opsiges skriftligt med tre måneders varsel til en 31. marts, dog tidligst til den 31. marts 2024. Denne overenskomstaftale erstatter overenskomstaftalen af 14. maj 2014.
