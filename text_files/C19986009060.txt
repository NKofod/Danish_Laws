Meddelelse nr. 10/98 om kursistvilkår  

 under arbejdsmarkedsuddannelserne Arbejdsmarkedsstyrelsens bekendtgørelse nr. 623 af  

 28. juni 1996 om adgang og deltagerstøtte ved deltagelse i  

 arbejdsmarkedsuddannelser  

 § 15, stk. 3 og § 21, stk. 3  

 Fravær i forbindelse med søgnehelligdage og ferie i en  

 uddannelsesperiode Ledige dagpengeberettigede deltagere i kompetencegivende  

 AMU-uddannelser har ret til godtgørelse for søgnehelligdage i  

 uddannelsesperioden.
Der kan dog ikke udbetales godtgørelse til en  

 person, som er fraværende før eller efter  

 søgnehelligdagene, medmindre personen kan dokumentere, at  

 fraværet skyldes sygdom, og sygdomsperioden var ophørt under  

 søgnehelligdagene.
Der kan så udbetales godtgørelse for  

 de dage, hvor personen kunne have deltaget i uddannelse, hvis den blev  

 gennemført.
Eks: En person er fraværende tirsdag og onsdag  

 før påske, men bliver rask påskelørdag.
Personen  

 har ikke ret til godtgørelse for skærtorsdag og langfredag men  

 kan modtage godtgørelse for mandag 2. påskedag.
 I særligt tilrettelagt sammenhængende  

 uddannelsesforløb kan kan der indgå praktik og ferie.  

 Søgnehelligdage regnes som ferie.
 Der kan udbetales godtgørelse i disse perioder.
Der kan dog ikke udbetales godtgørelse for ferie,  

 hvis personen er fraværende før eller efter ferien.
Hvis  

 fraværet skyldes sygdom, kan der udbetales godtgørelse i ferien  

 fra den dag, hvor sygdommen er ophørt.
 Under uddannelsesstedets ferie kan personen melde sig rask  

 hos A-kassen eller AF.
Ligeledes kan der ikke udbetales godtgørelse for  

 praktikperioden, hvis personen er fraværende før eller efter  

 praktikken.
Hvis fraværet skyldes sygdom kan der udbetales  

 godtgørelse i praktikken fra den dag, hvor personen er raskmeldt.
 Personen melder sig rask hos praktikstedet.
Eks: En person er syg inden og under  

 praktikperioden/ferien og møder ikke op på uddannelsesstedet  

 efter praktikperioden/ferien.
Personen kan ikke modtage godtgørelse  

 for praktikperioden/ferien.
Eks: En person er syg i praktikperioden/ferien og bliver  

 rask i ferie/praktikperioden og raskmelder sig.
Vedkommende kan modtage  

 godtgørelse for praktikperioden/ferien, fra den dag, personen er  

 raskmeldt, hvis vedkommende møder op på uddannelsesstedet efter  

 praktikperioden/ferien.
 Personen kan dokumentere fraværet ved sygdom ved at  

 underskrive en tro- og loveerklæring.
 Uddannelsesstederne anmodes om at informere deltagerne om  

 ovenstående.
 Meddelelse nr. 15/93 ophæves hermed.
