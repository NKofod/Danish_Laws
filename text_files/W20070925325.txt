Landsskatteretskendelse vedr.
Syntetisk indgangsværdi -  

 beregning af avance - salg af børsnoterede aktier Sagen drejer sig om  

 ansættelse af syntetisk indgangsværdi ved beregning  

 af avance ved salg af børsnoterede aktier, herunder om klageren kan benyttet  

 ægtefælles bundfradrag med tilbagevirkende kraft.
 Sagen er indbragt for  

 Landsskatteretten i medfør af den tidligere skattestyrelseslovs § 21, stk. 5.
Landsskatterettens afgørelse Indkomståret 2001 Aktie indkomst Skattemyndigheden har opgjort  

 fortjenesten ved salg af aktier til 106.500 kr.
 Landsskatteretten stadfæster skattemyndighedens ansættelse.
Indkomståret 2002 Aktie indkomst Skattemyndigheden har opgjort  

 fortjenesten ved salg af aktier til 57.880 kr.
 Landsskatteretten stadfæster skattemyndighedens ansættelse.
Sagens oplysninger Klageren erhvervede før  

 indkomståret 1993 aktier i Danske Bank.
I indkomstårene 2001 og 2002  

 afhændede  

 klageren alle aktierne.
 Af aktieoversigten fremgår  

 det, at pr. 31. december 1993 oversteg kursværdien beløbsgrænsen, og at  

 beholdningen i perioden indtil 2001 kun var under beløbsgrænsen i 1994 og  

 1995,  

 når der ikke anvendes dobbelt bundfradrag.
 Den 20. marts 1999 indgik  

 klageren ægteskab, hvorfor klageren fra og med 1997 anså sig for omfattet af  

 reglerne om dobbelt bundfradrag og benyttede kursen med udgangen af 2000 som  

 indgangsværdi.
Skattemyndighedens afgørelse Anskaffelsessummen skal  

 beregnes ud fra kursværdien pr. 31. december 1993.
Værdien af beholdningen af  

 børsnoterede aktier oversteg den 31. december 1993 beløbsgrænsen.
Derfor skal  

 der  

 beregnes indgangsværdier fra dette tidspunkt.
Ligeledes ses beholdningen at  

 have overskredet beløbsgrænsen igen i 1996 og 1998.
 Klageren indgik først  

 ægteskab den 20. marts 1999. Derfor er han ikke berettiget til at anvende  

 dobbeltbundgrænse for gifte i 1998. Kravet er, at ægtefællerne skal være  

 samlevende hele året.
 Der henvises til  

 aktieavancebeskatningslovens § 7 om indgangsværdier, når beløbsgrænsen  

 overskrides.  

 Ligeledes henvises der til reglerne om, at en samlevende ægtefælles  

 beholdning  

 af børsnoterede aktier medregnes ved opgørelse af, om bundgrænsen inden for 3  

 år er overskredet, ifølge samme lovs § 4, stk. 2. Dette er gældende fra det  

 indkomstår, hvor ægtefællerne har været samlevende hele året, jf.  

 kildeskattelovens § 4.
Klagerens påstand og argumenter Der er fremsat påstand om, at  

 anskaffelsessummen beregnes ud fra kursværdien pr. 31. december 2000. Der er  

 nedlagt subsidiær påstand om, at anskaffelsessummen beregnes ud fra  

 kursværdien  

 pr. 31. december 1997.
Beholdningen de forudgående 3  

 år (1997  1999) har ligget under bundgrænsen, hvorfor aktiernes  

 anskaffelsessum skal opgøres til værdien pr. 31. december 2000, hvor  

 beløbsgrænsen overskrides.
Klageren er berettiget til at anvende reglerne om  

 dobbelt bundgrænse for ægtefæller i perioden 1997 - 1999, idet han på  

 afståelsestidspunktet var gift, hvilket er afgørende for anvendelse af de nye  

 regler om dobbelt bundfradrag.
Der er skattefrihed ved salg  

 af børsnoterede aktier, såfremt kursværdien af den samlede beholdning ved  

 udløbet af et indkomstår eller inden for de seneste 3 år ikke har oversteget  

 det regulerede grundbeløb.
For samlevende ægtefæller er bundgrænsen i 1997  

 214.600 kr. og i 2000 234.600 kr.
Overskrides denne beløbsgrænse, skal der  

 fastsættes indgangsværdier.
Det følger af aktieavancebeskatningslovens § 7,  

 stk. 1, blandt andet, at ved udløbet af det indkomstår, hvor  

 aktiebeholdningen  

 overstiger bundgrænsen, skal aktiernes anskaffelsessum opgøres til værdien på  

 dette tidspunkt, såfremt beholdningen de forudgående 3 år har ligget under  

 bundgrænsen.
Ved afståelse i indkomståret 2000 opfyldes betingelser for at  

 opgøre aktiernes anskaffelsessum til værdien pr. 31. december 2000, da  

 beholdningen har ligget under beløbsgrænsen de forudgående 3 år.
Over for skatteforvaltningens  

 afgørelse om, at klageren ikke er berettiget til at anvende grundbeløbet for  

 gifte for indkomståret 1998, gøres gældende, at når skatteyderen er gift,  

 medregnes en samlevende ægtefælles beholdning ved opgørelse af, om grænsen  

 inden for de tre år er overskredet, jf. aktieavancebeskatningslovens § 4,  

 stk.  

 2, 4. pkt.
Videre følger det af lovforslag nr. 154 1999/2000, at det er  

 afgørende, om ægtefællernes samlede beholdning af aktier de seneste tre år  

 ikke  

 har oversteget bundgrænsen, og det er uden betydning, om den skattepligtiges  

 egen beholdning isoleret set har oversteget 100.000 kr. grænsen i samme  

 tidsrum.
Derfor gøres det gældende, at klageren er berettiget til at anvende  

 regler om dobbelt bundfradrag for ægtefæller, idet han på  

 afståelsestidspunktet  

 var gift.
Og derfor skal den syntetiske indgangsværdi pr. 31. december 2000  

 anvendes, idet beholdningen på dette tidspunkt oversteg grundbeløbet.
Dermed  

 realiseres et tab og ikke som antaget af skatteforvaltningen en fortjeneste.
 Videre følger det:
Af bestemmelsen i 5. pkt.  

 fremgår, at der efter 3. pkt. skal anvendes et dobbelt bundfradrag, når vi  

 har  

 at gøre med samlevende ægtefæller.
Det følger herefter af den direkte ordlyd  

 af  

 3. pkt., at man ved vurderingen af, om skatteyderen har holdt sig under  

 beløbsgrænsen for skattefrihed de seneste tre år, skal anvende et dobbelt  

 bundfradrag, når vedkommende vel og mærke er gift og samlevende med  

 ægtefællen  

 i salgsåret.
Sammenfattende gøres det  

 således gældende, at det følger af en strikt ordlydsfortolkning af dagældende  

 aktieavancebeskatningslovs § 7 smh. med § 4, stk. 2, særligt formuleringen af  

 dagældende § 4, stk. 2, 5. pkt., at klageren er berettiget til et dobbelt  

 bundfradrag.  Endelig fremgår det:
Som drøftet i forbindelse  

 med vores behagelige kontorforhandling gøres det gældende, at det følger af  

 fast Højesteretspraksis, at der ikke er mulighed for at foretage væsentlige  

 begrænsninger af retsregler, der er begunstigende overfor skatteyder,  

 medmindre dette har klart belæg i lovbestemmelsens ordlyd eller forarbejder  

 til  

 bestemmelsen.
I nærværende sag kan det konstateres, at det klart fremgår af  

 lovbestemmelsens ordlyd, jf. ovenfor, at der i den foreliggende situation  

 haves  

 retskrav på dobbelt bundfradrag.
Det kan videre konstateres, at der ikke er  

 belæg for en indskrænkende fortolkning af denne bestemmelse efter  

 bestemmelsens  

 egen ordlyd eller efter forarbejderne til bestemmelsen.
Reale hensyn og  

 øvrige  

 fortolkningsdata kan derfor ikke føre frem til, at man vælger at forstå  

 bestemmelsen således, at der først opnås adgang til dobbelt bundfradrag fra  

 året efter indgåelsen af ægteskabet og fremefter.
Det følger således klart af  

 bestemmelsens ordlyd, særligt dagældende § 4, stk. 2, 5. pkt., at der haves  

 retskrav på dobbelt bundfradrag med tilbagevirkende kraft.
Som anført skal vi så vidt  

 angår almindelige fortolkningsprincipper i det hele henvise til  

 Skatteministeriets  

 notat dateret den 6. januar 1998 med titlen "Notat om tabte  

 højesteretsdomme i 1996". I dette notat anføres det i forbindelse med  

 sammenfatningen på side 27 bl.a. følgende "Dommene siger, at når  

 der ikke er klart belæg i lovbestemmelsens ordlyd eller forarbejder, kan  

 myndighederne ikke foretage væsentlige begrænsninger i retsregler, der er  

 begunstigende overfor skatteyder. " Det gøres sammenfattende gældende,  

 at en fortolkning i overensstemmelse med de principper, der er redegjort for  

 i  

 omtalte notat fra Skatteministeriet, medfører, at der skal gives fuldt  

 medhold  

 i nærværende sag. SKATs indstilling SKAT har indstillet, at  

 skatteforvaltningens afgørelse stadfæstes.
Landsskatterettens bemærkninger og begrundelse Hvis kursværdien af den  

 skattepligtiges beholdning af aktier ved udløbet af et indkomstår,  

 umiddelbart  

 før en afståelse eller umiddelbart efter en erhvervelse af børsnoterede  

 aktier  

 overstiger et reguleret grundbeløb, mens kursværdien på det senest  

 forudgående  

 af de nævnte tidspunkter var på det regulerede grundbeløb eller derunder,  

 anses  

 børsnoterede aktier, som den skattepligtige har erhvervet tre år eller mere  

 forud for det tidspunkt, hvor kursværdien overstiger det regulerede  

 grundbeløb,  

 for erhvervet for aktiernes kursværdi på sidstnævnte tidspunkt.  

 Det fremgår af den dagældende  

 aktieavancebeskatningslovs § 7, stk. 1.
 Det følger heraf, at den  

 syntetiske indgangsværdi ansættes til aktiernes kursværdi på det  

 måletidspunkt,  

 hvor det konstateres, at den samlede kursværdi har oversteget det regulerede  

 grundbeløb.
Det er en betingelse for  

 skattefritagelse, at kursværdien for den skattepligtiges samlede beholdning  

 af  

 børsnoterede aktier ikke inden for de seneste tre år har oversteget  

 grundbeløbet.
Det fremgår af den dagældende aktieavancebeskatningslovs § 4,  

 stk. 2. Har beholdningen engang overskredet beløbsgrænsen, vil kursen på  

 dette  

 tidspunkt skulle regnes som den syntetiske indgangsværdi.
Først når  

 beholdningen igen bliver skattefritaget - når beholdningen i en periode på  

 mindst 3 år har været under grundbeløbet - vil denne indgangsværdi skulle  

 ændres til et senere måletidspunkt.
Af samme bestemmelse fremgår  

 det af 4. pkt., at har den skattepligtige for hele det pågældende indkomstår  

 være samlevende med en ægtefælle, medregnes ægtefællens beholdning, og  

 beløbsgrænsen  

 fordobles.
Det fremgår af bemærkningerne til lovforslag L 154 1999/00, til  

 nr.  

 7, at en samlevende ægtefællens beholdning medregnes ved opgørelse af,  

 om  

 grænsen inden for de tre år er overskredet, jf. § 4, stk. 2, 4. pkt.  

 Ægtefællens beholdning medregnes i de indkomstår, hvor ægtefællerne har  

 været  

 samlevende hele året, jf. kildeskattelovens § 4. Klageren blev gift i 1999 og  

 er omfattet af reglerne om dobbelt bundfradrag fra og med indkomståret 2000.
Kursværdien på den samlede  

 beholdning af aktier oversteg beløbsgrænsen ved udløbet af indkomståret 1993.  

 I  

 1994 og 1995 var værdien under beløbsgrænsen, men igen den 12. december 1996  

 var beholdningen over beløbsgrænsen og kom først igen under beløbsgrænsen i  

 2001. Det er den først konstaterede kursværdi, hvor beholdningen er  

 skattepligtig, når beholdningen ikke i en 3-årig perioden har været under  

 beløbsgrænsen, der anses for at være den syntetiske indgangsværdi.
Dette er  

 kursværdien pr. den 31. december 1993.
 Skatteforvaltningens  

 afgørelse stadfæstes.
