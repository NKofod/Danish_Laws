 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om skattemæssige afskrivninger m.v., jfr. lovbekendtgørelse nr. 359  

 af 2. juli 1984, foretages følgende ændringer:
 1. Efter § 17 indsættes i afsnit III:
"§ 17A.
Personer, der er fuldt eller begrænset skattepligtige efter  

 kildeskattelovens §§ 1 og 2, skal anvende reglerne i dette afsnit med de i  

 stk. 2-6 angivne undtagelser, hvis skibet har mere end 10 ejere.
For lystbåde  

 anvendes reglerne uanset antallet af ejere.
 Stk. 2.  Afskrivning skal foretages særskilt for hvert  

 enkelt skib.
 Stk. 3.  Forskudsafskrivning kan kun foretages på  

 grundlag af 55 pct. af den aftalte byggesum.
Stk. 4.  Når skibet er leveret, kan der afskrives på 55  

 pct. af anskaffelsessummen.
Er der foretaget forskudsafskrivninger, nedsættes  

 dette afskrivningsgrundlag med de foretagne forskudsafskrivninger.
Stk. 5.  Fortjeneste eller tab ved afhændelse af skibet  

 opgøres som det uafskrevne beløb med fradrag af salgssummen.
Fortjenesten  

 eller tabet medregnes i den skattepligtige almindelige indkomst for  

 afhændelsesåret.
 Stk. 6.  Skibe, der tilhører interessentskaber,  

 kommanditselskaber, partrederier og lignende, hvor antallet af deltagere er  

 større end 10, anses ved anvendelsen af stk. 1 for at have mere end 10 ejere.
Stk. 7.  Når særlige omstændigheder taler derfor, kan  

 ministeren for skatter og afgifter tillade, at ejere, der omfattes af stk. 1,  

 ikke skal anvende reglerne i stk. 2-6." 2. I § 29E indsættes som stk. 3:
"Stk. 3. Tilkommer retten til skattemæssig afskrivning på aktiverne  

 flere skattepligtige deltagere i interessentskab, kommanditselskab eller  

 lignende, kan personligt skattepligtige deltagere kun forskudsafskrive, hvis  

 den enkelte persons andel i den aftalte eller beregnede anskaffelsessum er  

 over 700.000 kr." 3. Efter § 32A indsættes:
"§ 32B.
Overføres et skib til afskrivning efter § 17A, sidestilles en  

 sådan overførsel med salg og køb af skibet.
 Stk. 2.  Overføres et skib fra afskrivning efter § 17A  

 til afskrivning efter § 13, sidestilles en sådan overførsel med salg og køb  

 af skibet.
Stk. 3.  Som salgssum og købesum anvendes handelsværdien  

 på overførselstidspunktet." 4. I § 34A indsættes efter stk. 2 som nyt stykke:
"Stk. 3. Aktiver som nævnt i stk. 1, der indgår som led i en fælles  

 udlejningsvirksomhed, er omfattet af reglerne i dette afsnit, selv om aktivet  

 kun har en eller to ejere." Stk. 3-5 bliver herefter stk. 4-6.
 5. I § 34A, stk. 1, nr. 4, ændres "stk. 3 eller  

 4" til: "stk. 4 eller 5".
 6. I § 34A, stk. 4, der bliver stk. 5, ændres  

 "stk. 3" til: "stk. 4".
 7. I § 34A, stk. 5, der bliver stk. 6, ændres  

 "stk. 1-4" til: "stk. 1-2 og 4-5".
§ 2 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 374 af 11. juli 1984, foretages  

 følgende ændring:
 I § 18A, stk. 1, indsættes efter 1. pkt. som nyt punktum:
"Skibe, der omfattes af § 17A i nævnte lov, skal dog ansættes til den  

 pristalsregulerede, uafskrevne del af den afskrivningsberettigede del af  

 anskaffelsessummen med tillæg af den ikke-afskrivningsberettigede del af  

 denne." § 3 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven har virkning for skibe, hvor skriftlig  

 aftale om erhvervelsen ikke er indgået før den 7. december 1984. Er skriftlig  

 aftale om bygning af et skib indgået inden denne dato, og færdigbygges skibet  

 først efter dette tidspunkt, har loven dog ikke virkning for personer, som  

 køber skibet af bygherren.
 Stk. 3.  § 1, nr. 2 (§ 29E, stk. 3), har virkning for  

 aktiver, hvor skriftlig aftale om erhvervelsen ikke er indgået før den 13.  

 december 1984. Deltagerne i et interessentskab, kommanditselskab eller  

 lignende, der har planlagt at fremstille aktiverne i egen virksomhed, er ikke  

 omfattet af denne bestemmelse, hvis de godtgør, at de har planlagt denne  

 fremstilling før den 13. december 1984.
 Stk. 4.  § 1, nr. 4-7 (ændringerne i § 34A), har  

 virkning for aktiver, hvor skriftlig aftale om erhvervelsen ikke er indgået  

 før den 13. december 1984.
Givet på Christiansborg slot, den 19.  

 december 1984 Under Vor Kongelige Hånd og Segl MARGRETHE R.
