 Finanstilsynet skal anmode Fællesrepræsentationen om at meddele  

 investeringsforeningerne følgende:
 »I henhold til § 1, stk. 1, nr. 2, i bekendtgørelse nr. 620 af 21.  

 september 1989 om investeringsforeningers placering i realkreditobligationer,  

 statsobligationer m.m., har Finanstilsynet indtil videre fastsat følgende:
 Værdipapirer udstedt eller garanteret af en af nedennævnte stater kan p.t.  

 alle betragtes som godkendt af Finanstilsynet i medfør af ovennævnte  

 bestemmelse.
 Staterne er Canada, USA, Japan, Sverige, Schweiz, Island, Norge, Finland,  

 Østrig, Tyrkiet, Australien, New Zealand og Saudi Arabien.
 Værdipapirer udstedt af delstater heraf kan ikke betragtes som godkendt.
 Det skal samtidig bemærkes, at det forudsættes, at værdipapirerne er  

 omfattet af investeringsforeningslovens § 20, stk. 1.
Endvidere skal man henlede foreningernes opmærksomhed på, at de, jf.  

 lovens § 7, nr. 13, i vedtægterne, skal angive de stater, som udsteder eller  

 garanterer værdipapirer, hvori de agter at investere mere end 35% af deres  

 formue.
Der henvises til standardvedtægternes § 4 »Afdeling IV«.
