Betænkning afgivet af Retsudvalget den 3. april 2014 Betænkning over Forslag til folketingsbeslutning om lempelse af kørekortkrav for ældre [af Kristian Pihl Lorentzen (V), Kim Christiansen (DF), Villum Christensen (LA) og Mike Legarth (KF)]:
1. Udvalgsarbejdet Beslutningsforslaget blev fremsat den 20. december 2013 og var til 1. behandling den 21. februar 2014. Beslutningsforslaget blev efter 1. behandling henvist til behandling i Retsudvaget.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et flertal i udvalget (S, RV, SF, EL og SIU) indstiller beslutningsforslaget til forkastelse.
Socialdemokratiets, Det Radikale Venstres og Socialistisk Folkepartis medlemmer af udvalget er positive over for ideerne bag beslutningsforslaget og er grundlæggende af den opfattelse, at det er fornuftigt løbende at være opmærksom på, om de gældende regler fortsat er tidssvarende.
Det gælder også reglerne om, hvornår der skal ske lægetjek i forbindelse med kørekortfornyelse.
Reglerne om hyppigere fornyelse af kørekort til personer over 70 år har imidlertid et færdselssikkerhedsmæssigt sigte.
Reglerne har til formål at sikre, at de helbredsmæssige mindstekrav for at køre bil fortsat er opfyldt.
Hvis aldersgrænsen for lægelig screening i forbindelse med kørekortfornyelse skal ændres fra 70 til 75 år, er det efter partiernes opfattelse vigtigt, at beslutningen træffes på et oplyst grundlag, så det sikres, at der ikke sker en forringelse af færdselssikkerheden.
S, RV og SF har i den forbindelse noteret sig, at justitsministeren i forbindelse med førstebehandlingen af beslutningsforslaget har oplyst, at Justitsministeriet sammen med Sundhedsstyrelsen allerede er i færd med at se på, om der er sundhedsfagligt belæg for at ændre aldersgrænsen for lægelig screening i forbindelse med kørekortfornyelse.
Partierne finder, at resultatet af disse overvejelser bør afventes.
 Et mindretal i udvalget (V, DF, LA og KF) indstiller beslutningsforslaget til vedtagelse uændret.
Venstres, Dansk Folkepartis, Liberal Alliances og Det Konservative Folkepartis medlemmer af udvalget har forstået, at regeringen ikke ønsker at støtte beslutningsforslaget, da regeringen ønsker at få Sundhedsstyrelsens vurdering af, om en screening bør ske i en alder af 70 år eller ved 75 år.
Det finder V, DF, LA og KF er højst besynderligt, da regeringen allerede har indhentet en sådan vurdering fra Sundhedsstyrelsen, jf.
REU alm. del  endeligt svar på spørgsmål 841 (2011-2012), hvor det fremgår, at ». . . det er Sundhedsstyrelsens sundhedsfaglige vurdering, at der på baggrund af eksisterende sundhedsfaglig dokumentation ikke findes særligt videnskabeligt belæg for, ved hvilken alder en helbredskontrol i forbindelse med kørekortfornyelse først bør foretages, og dermed heller ikke om screening ved 70 år er at foretrække frem for ved 75 år.« Regeringens krav om en fornyet vurdering fra Sundhedsstyrelsen forekommer at være en unødig forsinkelse af en snarlig gennemførelse af beslutningsforslaget.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Trine Bramsen (S) Poul Andersen (S) Astrid Krag (S) Mette Reissmann (S) Jeppe Bruus (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Pernille Vigsø Bagge (SF) Pernille Skipper (EL) Johanne Schmidt-Nielsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 31 Bilagsnr.
