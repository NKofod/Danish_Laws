 Momsnævnet har truffet afgørelse i en sag om fradragsret for udgifter til  

 anskaffelse af en hardtop.
Det er oplyst, at hardtoppen monteres på en varevogn for at skåne de  

 varer, der transporteres, for fugt og lign.
Det fremgår af sagen, at  

 varevognen anvendes i en landbrugsvirksomhed og privat.
 Der har således ikke været fradragsret for anskaffelsen af varevognen, men  

 momsen af vognens drift kan fradrages efter reglerne i § 5 i bekendtgørelse  

 nr. 645 af 20. oktober 1988 om delvis fradragsret for merværdiafgift.
 Landmanden fandt, at anskaffelsen af en hardtop var en udgift til drift af  

 varevognen, der fuldt ud kan medregnes til købsmomsen.
 Nævnet stadfæstede Told- og Skattestyrelsens afgørelse om, at hardtoppen  

 ved afgørelse af spørgsmålet om fradragsret skal behandles på samme måde som  

 anskaffelse af varevognen.
 Der er derfor ikke fuld fradragsret efter momslovens § 15, stk. 3, jf. §  

 16, stk. 1. Da der heller ikke gælder nogen delvis fradragsret for momsen  

 vedrørende anskaffelse af varevognen efter § 5 i ovennævnte bekendtgørelse,  

 følger det, at der ikke kan indrømmes fradrag for købsmoms vedrørende indkøb  

 af hardtoppen.
