Landsskatteretskendelse vedr. cykeltaxifirma.
Indeholdelse af  

 A-skat og lønsumsafgift Klagen skyldes  

 , at A ApS (herefter benævnt selskabet) fra 1. april  

 2003 er blevet pålagt at indeholde A-skat m.v. af vederlag i penge til  

 selskabets chauffører, der er anset for at have udført personligt arbejde i  

 tjenesteforhold.
Selskabet er endvidere anset for lønsumsafgiftspligtig.
Landsskatterettens  

 afgørelse ToldSkats afgørelser af 10. september 2003 ændres.
Sagens  

 oplysninger Selskabet har siden april 2002 drevet cykeltaxivirksomhed.  

 Konceptet i virksomheden er, at selskabet lejer dets 11 cykeltaxier ud til  

 chaufførerne, som selv beholder de indkørte beløb.
Selskabets indtægter  

 består  

 af henholdsvis reklameindtægter og indtægter fra udlejning af cykeltaxierne  

 til  

 chaufførerne.
Reklameindtægterne udgør ca. 80-90 % af den samlede indtægt,  

 mens  

 lejeindtægterne udgør de resterende 10-20 %.
 Selskabet har for sæsonen 2003 tegnet følgende kontrakt med  

 chaufførerne:
KONTRAKT MED CHAUFFØRER Denne kontrakt tegnes mellem firmaet A ApS og..................., herefter  

 kaldet chaufføren.
Kontrakten er på ingen måde  

 en ansættelseskontrakt, men en leje- og samarbejdsaftale, hvorpå chaufføren  

 accepterer As betingelser, som heri beskrevet.
 Kørselstid:
Den almindelige kørselstid er i tidsrummet kl. 12:00  19:00 i  

 perioden april  oktober.
Særlige events kan ligge udenfor den  

 almindelige  

 arbejdstid og aftales på forhånd mellem A og chaufføren.
Chaufføren betaler 150 kr. (inkl. moms) i dagsleje for en  

 cykeltaxi, som kan benyttes indenfor den almindelige kørselstid.
Chaufføren  

 skal møde som aftalt og der afkræves betaling, såfremt man udebliver uden  

 varsel.
Ved sygdom, skal chaufføren selv forsøge at finde en afløser, eller  

 kontakte A senest kl. 08:00 den pågældende dag.
Gentagende udeblivelse vil  

 føre  

 til ophævelse af samarbejdet mellem chaufføren og A.
 Ved registrering leverer Chaufføren:
·  

  

 	  

 En ren straffeattest ·  

  

 	  

 Et pasfoto ·  

  

 	  

 Oplysninger om adresse, telefonnummer m.m.  

 (skal altid være ajour) ·  

  

 	  

 Depositum på 1.200,- kr., som sikkerhed for  

 engagement, uniform og cykel Endvidere stiller chaufføren en mobiltelefon til rådighed, da  

 dette er nødvendigt for udførelse af jobbet.
A forventer ikke at denne  

 mobiltelefon anvendes til udgående opkald.
Mobiltelefonen skal være tændt  

 under  

 vagt, men chaufføren må aldrig tale privat under kørsel med kunder.
 Indtjening:
Chaufføren skal forholde sig til As prispolitik, og må ikke  

 tage mere for en tur end beregnet  men må godt lave et godt  

 tilbud.
Det er  

 frivilligt om chaufføren accepterer Euro (eller anden valuta)  men A  

 veksler  

 ikke.
Chaufføren får en kvitteringsbog, som for hver tur skal udfyldes  

 og ved arbejdsdagens afslutning returneres til A.
A registrerer løbende  

 indtjening og antal passagerer udfra kvitteringsbøgerne.
Chaufføren er selv  

 ansvarlig for indberetning af indkomst til bopælkommunens skatteforvaltning,  

 som vil rådgive om løbende indbetaling af indkomstskat.
 Forsikring:
A har tegnet forsikring på cykler og passagerer, men det er ikke  

 muligt at forsikre chauffører i policen.
Det er således chaufførens eget  

 ansvar  

 at tegne en passende fuldtidsforsikring (erhvervsforsikring), som tilsvarer  

 chaufførens fareklasse og dækningssum.
Det er ikke fra As side krav om  

 at  

 chauffør har en forsikring, men tilrådeligt.
 As regler:
Chaufføren skal overholde færdselsloven.
I tilfælde af uheld,  

 skal A kontaktes øjeblikkeligt og chaufføren skal sørge for at få navn,  

 adresse  

 og telefonnummer på alle involverede.
 Chaufføren er ansvarlig for den lejede cykel (inklusiv  

 reklamefolier) og beskades cykel eller dele af denne pga. uforsvarlig kørsel,  

 kan chaufføren drages til ansvar.
Chaufføren får af A udleveret en uniform bestående af et par  

 shorts, en T-shirt og et par sokker.
Disse beklædningsdele forbliver As  

 ejendom og skal returneres hertil ved afslutning af samarbejde.
Udover den  

 udleverede uniform medfølger et sæt overtøj, pengebælte, ID-kortholder,  

 kvitteringshæfte og handsker, som skal returneres efter hver vagt.
Chaufføren  

 skal altid bære udleverede ID-kort og uniform under kørsel og sørge for at  

 uniformen  

 er pæn og ren.
Chaufføren skal køre i det aftalte tidsrum.
Kun i tilfælde af  

 særlige forhold (mekanisk fejl, sygdom, personskade eller ekstreme  

 vejrforhold)  

 må cyklen returneres før den aftalte tid.
Dagslejen forbliver 150 kr./dag,  

 uanset om cyklen returneres tidligere end aftalt (med undtagelse af mekaniske  

 fejl på cyklen).
 Chaufføren står selv for rengøring af cyklen, før under og efter  

 kørsel (både indvendig og udvendig). Cyklen skal afleveres i samme stand som  

 modtaget og eventuelle selvforvoldte skader skal dækkes af chaufføren.
Alkohol før eller under kørsel er forbudt.
Rygning er forbudt i  

 cyklen (både chauffør og passager). Selskabets direktør har om den i kontrakten fastsatte kørselstid  

 oplyst, at tidsrummet var fastsat for at overholde aftalen med selskabets  

 annoncører, således at annoncørerne var garanteret en vis synlighed i  

 bybilledet.
Chaufførerne kørte endvidere ikke kun i dette tidsrum, idet der i  

 løbet af sæsonen viste sig at være kundegrundlag for også at køre om aftenen,  

 især torsdag, fredag og lørdag.
Derfor blev kravet om kørsel i tidsrummet  

 ikke  

 håndhævet i videre omfang.
Direktøren har videre oplyst, at der stort set altid var  

 chauffører til at køre cyklerne, og at det derfor ikke var noget problem at  

 få  

 cyklen ud og køre igen (efter at have ladet cyklens batterier op, hvilket  

 tager  

 ca. 2 timer), hvis en chauffør returnerede cyklen efter at have kørt mindre  

 end  

 7 timer.
Selskabet sanktionerede derfor ikke chauffører, der kørte mindre end  

 de aftalte 7 timer.
Selskabet havde fået indføjet i aftalen med annoncørerne, at  

 cyklerne ikke var ude at køre, såfremt det var regnvejr eller lignende  

 dårligt  

 vejr.
Da chaufførerne som oftest meldte sig syge på disse dage, og da  

 selskabet  

 i øvrigt ikke havde problemer med at skaffe chauffører, blev kravet til  

 chaufførerne om at skaffe en afløser i tilfælde af sygdom m.v. ikke håndhævet  

 i  

 videre omfang.
Selskabet har oplyst, at der i løbet af sæsonen 2003 blev  

 udarbejdet og indgået en ny kontrakt med 33 af de 60 chauffører, der var  

 tilknyttet selskabet.
Kontrakten er nu benævnt lejekontrakt og adskiller sig  

 fra den første kontrakt på følgende punkter:
 ·  

  

 	  

 Depositummet er sat ned til 600,- kr.
 ·  

  

 	  

 En lejeperiode udgør max. 7 timer (pga.  

 cyklens tekniske begrænsninger), og kan påbegyndes efter chaufførens ønske,  

 dog  

 inden for normalt åbningstidsrum (09:00  17:00 på hverdage og 10:00  

  14:00 i  

 weekender).
 ·  

  

 	  

 Der kan aftales særlige korte lejeperioder.
·  

  

 	  

 Lejen, der fortsat udgør 150 kr./dag,  

 inkluderer bl.a. en basisforsikringspolice, der dækker kunderne, cyklen og  

 chaufførerne.
Der er dog ikke tale om en fuld erhvervsforsikring for  

 chaufføren.
 ·  

  

 	  

 Lejen inkluderer ikke eget firma, dvs.  

 chaufføren er selvstændig erhvervsdrivende og kører derfor forretning for  

 egen  

 regning og risiko (herunder uhensigtsmæssige skader på cyklen, behandling af  

 kunder, tabt indtjening, bogholderi, indbetaling af skat osv.), bogholderi,  

 dvs. selskabet laver ingen form for opgørelse af den enkelte chaufførs  

 indtjening, og arbejdstid, dvs. selskabet har ingen krav på minimum eller  

 maksimum arbejdstid, og der er ingen begrænsning på de antal gange  

 cykeltaxierne kan lejes af en enkelt chauffør på en uge.
 ·  

  

 	  

 Selskabet stiller nu kun et sæt cykeltøj  

 bestående af et par shorts og en T-shirt til rådighed for chaufførerne.
 ·  

  

 	  

 Ved aflevering af mobilnummer kan  

 chaufføren vælge at indgå i selskabets opkaldsklub, hvor alle  

 telefoniske  

 bestillinger kan blive uddelt blandt chaufførerne.
 Herudover indeholder den nye kontrakt bestemmelser om, at  

 kontrakten kan afbrydes på et hvert tidspunkt af chaufføren eller selskabet,  

 og  

 at selskabet giver vejledning om cyklens udstyr og operation dagen før første  

 cykelleje.
 Kontrakten indeholder derimod ikke længere bestemmelser om  

 indtjening og kvitteringsbog.
Selskabets direktør har om prisen for en tur med en cykeltaxi  

 oplyst, at chaufførerne selv bestemte prisen.
Selskabet havde imidlertid  

 udarbejdet en vejledende oversigt over priser for ture med forskellige  

 distancer i X.
Flere chauffører brugte ikke denne vejledning, og i øvrigt var  

 det underordnet for selskabet, hvad turene kostede.
Selskabet har med virkning fra den 1. april 2003 tegnet en  

 erhvervs- og produktansvarsforsikring hos et forsikringsselskab.
Af  

 forsikringspolicen fremgår, at de sikrede er selskabet og chaufførerne af  

 cyklerne, og at forsikringen dækker erhvervs- og produktansvar ved transport  

 af  

 passagerer og varer på trepersoners cykler.
 Selskabet har oplyst, at der for at oplyse passagererne i  

 cyklerne om forholdet mellem selskabet og chaufførerne, er opsat et skilt i  

 cyklens kabine med følgende tekst:
Hvem er A? Denne cykeltaxi er ejet af firmaet A ApS.
Vi er et nyt og  

 innovativt firma med bæredygtige intentioner.
Vi lever af, at leje denne  

 cykler  

 ud til dygtige chauffører (se Hvem er min chauffør forneden) og  

 at sælge  

 reklameplads på denne cykel.
Vi har valgt denne cykel som transportmiddel for X fordi vi ved  

 at den er robust, komfortabel og meget meget sikker, og fordi vi synes at den  

 er så flot! Cyklen er så sikker så du som passager er forsikret medens du  

 kører i den.
Skal du booke en cykeltaxi, så ring til os og vi vil finde en  

 dygtig chauffør til dig! Hvem er min chauffør? Din chauffør er en selvstændig erhvervsdrivende (lidt ligesom en  

 hestedrosche-fører).
 Han/hun kører for egen indtjening og er ansvarlig for din  

 sikkerhed medens du er hans/hendes kunde.
 Han/hun bærer et ID-kort således at du altid kan se, hvem du har  

 handlet med.
 Ifølge loven skal han/hun kunne give dig en kvittering, skulle  

 du ønske det; det er din rettighed.
God tur! Den kvittering, som chaufførerne udstedte til kunderne, var   

 udover dato, chaufførens navn, passagerens navn og beløb (ekskl. moms)   

 påført  

 selskabets CVR-nr., adresse og telefonnummer, samt selskabets logo.
I  

 forbindelse hermed har selskabets direktør oplyst, at den endelige udformning  

 af kvitteringen ikke var påført selskabets CVR-nr.
Selskabets direktør har oplyst, at selskabet har ansat en  

 cykelmekaniker, som står for vedligeholdelse af cyklerne samt rengøring af  

 cyklerne i forbindelse med skift af reklamer.
Det var imidlertid  

 chaufførerne,  

 der stod for vedligeholdelse af cyklerne i det tidsrum, hvor de lejede  

 cyklerne.
Med lejen af cyklen fulgte lappegrej og lidt værktøj, så  

 chaufførerne  

 selv kunne forestå mindre reparationer.
Skulle der derimod skiftes et  

 gearkabel  

 eller lignende på grund af chaufførens kørsel, måtte chaufføren selv betale  

 for  

 denne udskiftning.
Direktøren har videre oplyst, at chaufførerne bar risikoen for  

 cyklerne i lejeperioden.
Blev cyklen for eksempel ridset eller ødelagt ved  

 chaufførens kørsel, eller hvis chaufføren påkørte andre, skulle chaufføren  

 selv  

 betale for udbedring m.v.
Af et internt notat af 1. september 2003 udarbejdet af ToldSkat  

 fremgår, at en medarbejder ved ToldSkat i ugerne 29-31 (2003) løbende har  

 observeret de cykeltaxier, som har kørt rundt i X.
Ved disse observationer  

 blev  

 det konstateret, at visse af cykeltaxierne fremstod klart og tydeligt som  

 ejet  

 og drevet af selskabet, idet både selskabets navn og logo samt telefonnummer  

 fremgik af skiltningen på cykeltaxierne.
Endvidere fremstod de øvrige  

 cykeltaxier, som også ses i gadebilledet, som værende drevet af de to øvrige  

 cykeltaxivirksomheder i X.
 Selskabet har fremlagt et foto af en af selskabets cykeltaxi,  

 hvoraf fremgår, at cyklen er påført selskabets logo.
Selskabets direktør har om cyklernes udseende supplerende  

 oplyst, at selskabets telefonnummer var anført på cyklens  

 nummerplade.
Dette  

 skyldtes, at selskabet havde mulighed for at vejlede eventuelle kunder, der  

 kontaktede selskabet.
På selskabets hjemmeside kan man foretage on-line booking af en  

 cykeltaxi.
Det fremgår endvidere, at selskabets fornemste opgave er at sikre,  

 at dets kunders reklamer bliver set, og at selskabet fungerer som  

 udlejningsfirma overfor en række selvstændige chauffører.
Vedrørende on-line booking på selskabets hjemmeside har  

 selskabets direktør oplyst, at selskabet beregnede sig et bestillingsgebyr,  

 og  

 at selskabet ikke tog imod straks-bestillinger.
Dette skyldtes, at selskabet  

 hverken kunne tjene penge på bestillinger eller var interesseret i at agere  

 arbejdsgiver for chaufførerne, den generelle bemanding, samt hvor hurtigt  

 chaufførerne kunne komme frem.
Selskabets direktør har videre oplyst, at selskabet ikke kunne  

 garantere eventuelle kunder, at bookede ture ville blive kørt med selskabets  

 cykler, og at selskabet  såfremt det ikke selv havde ledige cykler  

  henviste  

 kunderne til en af konkurrenternes cykler og chauffører mod et mindre  

 provisionsbeløb.
Blev der booket ture over selskabets hjemmeside, sendte  

 selskabet en faktura til kunden og afregnede efterfølgende over for  

 chaufførerne.  

 På grund af bestillingsgebyret var det attraktivt for selskabet at tage imod  

 bestillinger.
En booket tur var altid et tilbud til de enkelte chauffører, som  

 derfor kunne afslå at køre turen, såfremt de ikke havde tid eller lyst.
I  

 øvrigt aftalte chaufførerne selv deres ture.
ToldSkats afgørelser Selskabet er med virkning fra den 1. april 2003 pålagt at  

 indeholde A-skat m.v. af vederlag i penge til selskabets chauffører.  

 Endvidere  

 er selskabet anset for afgifts- og registreringspligtig af leverancer af  

 personbefordring og skal således betale lønsumsafgift, jf.  

 lønsumsafgiftslovens  

 § 1, stk. 1, samt § 2.
 For så vidt angår indeholdelse af A-skat m.v. har ToldSkat  

 begrundet afgørelsen med, at chaufførerne må anses for at udføre personligt  

 arbejde i tjenesteforhold, jf. kildeskattelovens § 43, stk. 1,  

 arbejdsmarkedsfondslovens § 8, stk. 1, litra a, og ATP-lovens § 17 f.
Ved afgrænsningen mellem lønmodtagere og selvstændigt  

 erhvervsdrivende er der taget udgangspunkt i de generelle retningslinier, som  

 fremgår af punkt 3.1.1.1 i cirkulære nr. 129 af 4. juli 1994 til  

 personskatteloven.
Der er herved bl.a. lagt vægt på, at ·  

  

 	  

 chaufførerne er begrænset til kun at kunne  

 udføre arbejdet i de tidsrum, hvor selskabet har åbent, ·  

  

 	  

 chaufførerne skal aflevere en ren straffeattest,  

 bære ID-kort, gennemføre et kursus i cykeltaxi, overholde færdselslovens  

 bestemmelser m.v., ·  

  

 	  

 den cykeltaxikørsel, som chaufførerne  

 udfører, i betydelig grad gavner den primære omsætning i selskabet, nemlig  

 reklameindtægterne, hvormed chaufførerne må anses for provisionsaflønnede og  

 selskabet rette indkomstmodtager af de beløb, som chaufførerne indkører, ·  

  

 	  

 selskabet ejer de driftsmidler  

 (cykeltaxier), som chaufførerne anvender ved udførelsen af cykeltaxikørslen,  

 ligesom selskabet forestår drift, vedligeholdelse og opbevaring af  

 cykeltaxierne, ·  

  

 	  

 chaufførerne ikke afholder væsentlige  

 erhvervsmæssige omkostninger, der er atypiske for lønmodtagerforhold, idet  

 chaufførerne ikke er økonomisk forpligtet ud over den almindelige betaling  

 for  

 leje af cyklerne, evt. leje af uniform samt evt. anskaffelse og drift af  

 mobiltelefon, ·  

  

 	  

 selskabets opfordring til, at chaufførerne  

 bør leje uniform samt være i besiddelse af en mobiltelefon ikke er  

 usædvanligt  

 i et lønmodtagerforhold.
I visse brancher er det ofte påkrævet, at  

 lønmodtageren sågar er i besiddelse af en bil for at kunne varetage et  

 bestemt  

 job, f.eks. som sælger, ·  

  

 	  

 regionen på baggrund af en række  

 observationer har konstateret, at cykeltaxierne er påført selskabets navn og  

 logo samt telefonnummer, hvormed kunderne ikke kan være i tvivl om, at det er  

 selskabet, der driver cykeltaxivirksomhed, og således ikke de enkelte  

 chauffører, ·  

  

 	  

 selskabet står ikke kun for annoncering,  

 skiltning m.v. på selve cykeltaxierne, men også pressedækning og hjemmeside, ·  

  

 	  

 de forsikringsmæssige forhold ikke er et  

 afgørende aspekt, og ·  

  

 	  

 selskabet må anses for at have  

 instruktionsbeføjelsen i forhold til arbejdets udførelse, herunder tilsyn og  

 kontrol, ligesom selskabet tilrettelægger, leder, fordeler og fører tilsyn  

 med  

 cykeltaxiopgaven og tillige har den økonomiske risiko Indholdet af den nye kontrakt ændrer ikke ved, at selskabet er  

 pligtig at indeholde A-skat m.v.
 For så vidt angår lønsumsafgiftspligt har ToldSkat begrundet  

 afgørelsen med, at selskabets aktiviteter med cykeltaxivirksomhed må anses  

 for  

 virksomhed med leverancer af personbefordring omfattet af  

 fritagelsesbestemmelsen i momslovens § 13, stk. 1, nr. 15, og at aktiviteten  

 derfor er lønsumsafgiftspligtig i henhold til lønsumsafgiftsloven § 1, stk.  

 1.
Selskabets aktivitet med varekørsel er imidlertid ikke omfattet  

 af fritagelsesbestemmelsen og dermed momspligtig.
Som følge heraf er denne  

 aktivitet ikke lønsumsafgiftspligtig.
 Afgiftsgrundlaget er den del af selskabets lønsum med tillæg af  

 overskud eller med fradrag af underskud af selvstændig erhvervsvirksomhed i  

 indkomståret, der vedrører den lønsumsafgiftspligtige del af virksomheden,  

 jf.  

 lønsumsafgiftsloven § 4, stk. 1 (metode 4), § 4, stk. 4 (sektoropdeling),  

 samt  

 lønsumsbekendtgørelsens § 4, stk. 3.
 Afgiftssatsen er 3,08 %, jf. lønsumsafgiftsloven § 5, stk. 1.
 ToldSkat har i et høringssvar supplerende anført, at det er  

 selskabet, der står som den reelle udbyder af transportydelserne, og at  

 selskabet derfor må anses for rette indkomstmodtager af de indkørte beløb fra  

 cykeltaxikørslen.
 Salget af reklamer på cykeltaxierne er i et vist omfang afhængig  

 af den tid, hvor cykeltaxierne er på gaden, hvorfor reklamesalget skal ses  

 som  

 en hovedaktivitet, der har en signifikant korrelation med selskabets  

 biaktivitet, nemlig selve cykeltaxikørslen.
 Det er ikke muligt at aftale sig ud over lovgivningens rammer  

 ved indgåelse af samarbejdsaftaler, kontrakter, skiltning el. lign., idet det  

 altid er de faktiske forhold, som i sidste ende er afgørende for sagens  

 udfald.
Selskabets påstand og argumenter Selskabets direktør har fremsat påstand om, at selskabet ikke er  

 pligtig at indeholde A-skat m.v. af vederlag i penge til selskabets  

 chauffører,  

 og at selskabet ikke er lønsumsafgiftspligtig.
Chaufførerne er selvstændige erhvervsdrivende og har derfor ikke  

 udført personligt arbejde i tjenesteforhold for selskabet.
Der er herved  

 bl.a.  

 henvist til, at ·  

  

 	  

 alle betalinger for kørsel går direkte fra  

 passageren til chaufføren, som selv beholder hele beløbet, ·  

  

 	  

 de fleste af chaufførerne er studerende  

 eller personer med anden beskæftigelse, og at arbejdet som chauffør derfor  

 ikke  

 er en fuldtidsbeskæftigelse, hvilket i øvrigt også er for fysisk krævende, ·  

  

 	  

 chaufførerne er helt frie til at planlægge  

 deres arbejde, herunder berettigede til at afvise ture samt udføre andre jobs  

 samtidig, ·  

  

 	  

 chaufførerne frit kan antage vikarer og kan  

 sågar leje flere cykler på én gang, ·  

  

 	  

 chaufførernes arbejdstid er ikke fastsat af  

 selskabet, da det i kontrakterne anførte tidsrum bliver administreret meget  

 lempeligt, ·  

  

 	  

 chaufførerne har ikke ret til  

 opsigelsesvarsel, ·  

  

 	  

 chaufførerne kører for egen regning og  

 risiko, idet de selv betaler forvoldte skader på cyklerne, da de selv  

 afholder  

 udgifter til mobiltelefon, reparation af cyklen, erstatning af reklamefolie,  

 eventuelle færdselsbøder, tæpper m.v., og da de i øvrigt ikke ved, hvor meget  

 de kan komme til at tjene på en dag (afhængig af bl.a. vind og vejr), og ·  

  

 	  

 selskabet har opsat et skilt i kabinen på  

 cykeltaxien for at synliggøre chaufførens status som selvstændig  

 erhvervsdrivende.
Selskabets direktør har om ToldSkats høringssvar supplerende  

 anført, at selskabets navn er A ApS, hvilket hverken fremgår af  

 cyklerne,  

 kvitteringer eller uniform.
Derimod anvendes et logo, som deles med et andet  

 firma, der har drift i Y.
 Der er selvfølgelig en korrelation mellem cykeltaxikørslen og  

 reklamerne påklistret cykeltaxierne, som imidlertid er uden betydning for  

 vurderingen af, om selskabet er pligtig at indeholde A-skat m.v.
Told- og Skattestyrelsens  

 udtalelse Told- og Skattestyrelsen har indstillet de påklagede afgørelser  

 stadfæstet.
Styrelsen har bl.a. henvist til, at der ikke er sammenhæng mellem  

 kvalificeringen af chaufførerne som selvstændigt erhvervsdrivende og  

 opgørelsen  

 af lønsumsafgiftsgrundlaget, at chaufførernes indsats er af ringe intensitet,  

 at chaufførerne reelt ikke påtager sig en økonomisk risiko, og at vederlaget  

 er  

 beregnet, som det er almindeligt i tjenesteforhold.
Landsskatterettens  

 bemærkninger og begrundelse Efter kildeskattelovens § 46, stk. 1, 1. pkt., skal den, for  

 hvis regning udbetaling af A-indkomst foretages, i forbindelse med denne  

 udbetaling indeholde foreløbig skat i det udbetalte beløb.
 I henhold til kildeskattelovens § 43, stk. 1, henregnes til  

 A-indkomst enhver form for vederlag i penge samt i forbindelse hermed ydet  

 kost  

 og logi for personligt arbejde i tjenesteforhold, herunder løn,  

 feriegodtgørelse, honorar, tantieme, provision, drikkepenge og lignende  

 ydelser.
Vurderingen af, om der er tale om personligt arbejde i  

 tjenesteforhold eller om virksomhed som selvstændig erhvervsdrivende,  

 foretages  

 på baggrund af de kriterier, der er angivet i punkt 3.1.1 i cirkulære nr. 129  

 af 4. juli til personskatteloven.
Som udgangspunkt anses en person herefter  

 for  

 lønmodtager, hvis vedkommende modtager vederlag for personligt arbejde i  

 tjenesteforhold efter hvervgiverens anvisninger og for dennes regning og  

 risiko.
Selvstændig erhvervsvirksomhed er kendetegnet ved, at der for egen  

 regning og risiko udøves en virksomhed af økonomisk karakter med det formål  

 at  

 opnå et overskud.
I relation til vurderingen af, om der er tale om personligt  

 arbejde i tjenesteforhold eller om virksomhed som selvstændig  

 erhvervsdrivende,  

 adskiller de to kontrakter, som selskabet har anvendt i 2003, sig ikke på  

 væsentlige punkter.
Vurderingen foretages derfor samlet for de to kontrakter.
Kriterierne i punkt 3.1.1 i cirkulære nr. 129 af 4. juli til  

 personskatteloven fører ikke til noget entydigt resultat.
Efter en samlet  

 vurdering kan chaufførerne imidlertid ikke anses for lønmodtagere.
Det er herved særligt tillagt vægt, at selskabet ikke udbetaler  

 vederlag til chaufførerne, der tværtimod skal betale for at leje cyklerne, og  

 at chaufførerne ikke på grund af kontrakten eller i øvrigt er begrænset i  

 deres  

 adgang til samtidig at udføre arbejde for andre.
Der er endvidere lagt vægt  

 på,  

 at chaufførerne påtager sig en vis selvstændig økonomisk risiko, og at  

 chaufførernes vederlag i overvejende grad er nettoindkomst for chaufførerne,  

 ligesom vederlaget ikke er periodisk eller beregnet, som det er almindeligt i  

 tjenesteforhold.
 Det er således ikke tillagt afgørende vægt, at chaufførerne ikke  

 afholder væsentlige omkostninger, der er atypiske for lønmodtagere, at  

 selskabet har en vis adgang til at fastsætte instrukser for arbejdets  

 udførelse, og at arbejdstiden til en vis grad er fastsat af selskabet.
 Det er derfor ikke med rette, at selskabet er pålagt at  

 indeholde A-skat m.v. af vederlag i penge til chaufførerne, og den påklagede  

 afgørelse ændres derfor på dette punkt.
 Lønsumsafgiftslovens § 1, stk. 1, 1. punktum, har følgende  

 ordlyd:
Der betales en afgift til statskassen af virksomheder, der mod  

 vederlag leverer varer og ydelser der er fritaget for afgift efter  

 merværdiafgiftslovens § 13, stk. 1, nr. 1, nr. 3, nr. 5 og 6, nr. 8, nr. 10  

 12, nr. 15  17 og nr. 20, jf. dog nedenfor stk. 2, og af  

 virksomheder med  

 anden økonomisk virksomhed, der mod vederlag leverer ydelser, der ikke er  

 afgiftspligtige efter merværdiafgiftsloven. Følgende fremgår af momslovens § 13, stk. 1 nr. 15:
 Stk. 1 Følgende varer og ydelser er fritaget for afgift:
( ) 15) Personbefordring.
Fritagelsen omfatter dog ikke anden  

 erhvervsmæssig passagerkørsel med bus end rutekørsel.
Selskabet må anses for at udføre personbefordring omfattet af  

 momslovens § 13, stk. 1, nr. 15. Der er herved henset til, at selskabet må  

 anses for den reelle udbyder af cykeltaxikørslen.
Selskabet er derfor  

 lønsumsafgiftspligtig af denne aktivitet, jf. lønsumsafgiftslovens § 1, stk.  

 1.
 Lønsumsafgiftsgrundlaget er i henhold til lønsumsafgiftslovens §  

 4, stk. 1, selskabets lønsum med tillæg af overskud eller med fradrag af  

 underskud af selvstændig erhvervsvirksomhed opgjort efter reglerne i 2.-4.  

 pkt., jf. dog stk. 2 og 5.
 Da selskabet ifølge det oplyste også udfører varekørsel, som  

 ikke er fritaget for moms i henhold til momslovens § 13, stk. 1, nr. 15, og  

 som  

 derfor ikke er pålagt lønsumsafgift, skal selskabet på grundlag af en  

 sektoropdeling af selskabet foretage en fordeling af selskabets lønsum og  

 overskud eller underskud, der vedrører den afgiftspligtige del af selskabet  

 henholdsvis  

 den øvrige del af selskabet, jf. lønsumsafgiftslovens § 4, stk. 4.
 Lønsumsafgiften udgør 3,08 % af afgiftsgrundlaget, jf. § 5, stk.  

 1.
 Til selskabets lønsum medregnes enhver form for løn, som  

 selskabets ansatte har erhvervet inkl. alle tillæg, uanset om de indgår i  

 lønnen eller ydes særskilt, jf. § 3, stk. 1, i bekendtgørelse nr. 431 af 5.  

 juni 1999 om afgift af lønsum m.v.
Da chaufførerne ikke anses for selskabets ansatte, skal  

 selskabet ved opgørelsen af lønsumsafgiftsgrundlaget ikke medregne de beløb,  

 som chaufførerne har indkørt ved taxikørsel.
Den påklagede afgørelse ændres i  

 overensstemmelse hermed på dette punkt.
 Det overlades til ToldSkat at foretage en fornyet opgørelse af  

 lønsumsafgiftsgrundlaget, jf. § 17, stk. 2, i forretningsordenen for  

 Landsskatteretten.
