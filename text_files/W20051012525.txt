Klage  

 over at et vagtlægebesøg var forsinket Nævnet fandt grundlag for at kritisere visiterende  

 vagtlæger A og C for deres behandling af patienten den 6. marts 2004. For så  

 vidt angår vagtlæge A lagde nævnet vægt på, at vagtlægen ved den første  

 henvendelse kl. 20.45 havde noteret i journalen, at der var mistanke om  

 udtalt  

 grad af vand i lungerne.
Nævnet oplyste, at vand i lungerne er en farlig og  

 livstruende tilstand, og såfremt en kronisk svækket person med  

 misbrugsproblemer rammes af denne tilstand, er der en ekstra høj risiko for  

 at  

 udvikle akutte kredsløbssymptomer i forbindelse med for eksempel  

 virusinfektion.
På den baggrund var det nævnets opfattelse, at der ved den  

 første kontakt med vagtlægen kl. 20.45 forelå en situation med behov for akut  

 vurdering.
Nævnet fandt det derfor kritisabelt, at patienten alene blev  

 visiteret til et almindeligt besøg med en ventetid på op til flere timer, da  

 vagtlæge A blev kontaktet.
Det var nævnets opfattelse, at det primære  

 koordinationsansvar i en lægevagt er tillagt de telefonvisiterende læger.
I  

 en  

 situation som den foreliggende, hvor der efter to timer rykkes for besøg, er  

 det derfor den visiterende vagtlæges ansvar som koordinator at undersøge,  

 hvad  

 der foregår, og hvorfor det ønskede besøg endnu ikke er aflagt, da den  

 kørende  

 vagtlæge under udøvelsen af hvervet kan komme ud for situationer, der hindrer  

 denne i at handle som forventet af den visiterende vagtlæge.
 På den baggrund var det nævnets opfattelse, at  

 visiterende vagtlæge A i den pågældende situation burde have gjort noget  

 aktivt  

 for at få sikkerhed for, at en formodning om snarligt besøg var korrekt.
 Nævnet fandt det derfor kritisabelt, at vagtlæge A  

 undlod at sikre sig, at et besøg ville blive aflagt hurtigt, da der to timer  

 senere (22.36) blev rykket for sygebesøg.
For så vidt angår vagtlæge C lagde nævnet vægt på at  

 hun burde have taget direkte kontakt til den kørende vagtlæge i stedet for  

 blot  

 at notere i den elektroniske journal, at der atter var rykket for besøg, idet  

 der i to omgange blev rykket for besøg, og det måtte anses for klart, at  

 situationen efterhånden var lægefagligt uacceptabel, og et besøg åbenlyst var  

 presserende.
Det var således nævnets opfattelse, at envejskommunikation ikke  

 var acceptabelt, og at vagtlæge C som alternativ til usikkerheden om den  

 kørende vagtlæges ankomst kunne have valgt at indlægge patienten direkte på  

 sygehus med ambulance.
Nævnet fremhævede i den forbindelse, at elektronisk  

 kommunikation og en telefonisk kontakt til den kørende læge i den  

 foreliggende  

 situation ikke kunne sidestilles.
 Der var endvidere klaget over den praktiserende læge,  

 der undersøgte patienten den 4. marts 2004 samt den kørende vagtlæge, men  

 nævnet fandt ikke grundlag for kritik af disse.
