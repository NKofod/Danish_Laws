Betænkning afgivet af Skatteudvalget den  

 15. november 2000 Betænkning over Forslag til lov om ændring af  

 selskabsskatteloven, fondsbeskatningsloven og lov om gevinstgivende  

 spilleautomater (Fastsættelse af indgangsværdier m.v.) [af skatteministeren (Ole Stavad)] Der er stillet 5 ændringsforslag til lovforslaget.  

 Skatteministeren har stillet ændringsforslag nr. 4 og 5. Frihed 2000 s  

 medlem af udvalget har stillet ændringsforslag nr. 1, 2 og 3.
 Lovforslaget blev fremsat den 4. oktober 2000 og var til  

 1. behandling den 10. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Forsikring & Pension.
Skatteministeren har over  

 for udvalget kommenteret den skriftlige henvendelse.
Spørgsmål Udvalget har stillet et spørgsmål til  

 skatteministeren til skriftlig besvarelse, som denne har besvaret.
 Et flertal i udvalget (V, KF, DF, CD, KRF og FRI)  

 indstiller lovforslaget til vedtagelse med de stillede  

 ændringsforslag.
Et mindretal i udvalget (S, SF, RV og EL)  

 indstiller lovforslaget til vedtagelse med de af skatteministeren  

 stillede ændringsforslag.
Mindretallet vil stemme imod de af Frihed  

 2000 stillede ændringsforslag.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
Ændringsforslag Til § 1 Af	et mindretal (FRI), tiltrådt af et mindretal (V,  

 KF, DF, CD og KRF):
 1) Det under nr. 5 foreslåede § 5 D, stk.  

 3, affattes således:
» [Ændret indgangsværdi for afskrivning på  

 bygninger og installationer] 2) Det under nr. 5 foreslåede § 5 D, stk.  

 4, affattes således:
» [Ændret indgangsværdi for afskrivning på  

 installationer] 3) Det under nr. 5 foreslåede § 5 D, stk. 9, 1.  

 pkt.,  affattes således:
» [Ændret indgangsværdi for  

 avanceopgørelse ved afhændelse af fast ejendom] Af	skatteministeren, tiltrådt af udvalget:
4) I nr. 6 ændres »3. pkt.« til: »4. pkt.« [Teknisk rettelse] Til § 4 5) I Stk. 2 ændres »og 6« til: », 5 og 7«.
[Teknisk rettelse af ikrafttrædelsesbestemmelse] Bemærkninger Til nr. 1-3 Den i lovforslaget foreslåede nye bestemmelse i § 5  

 D i selskabsskatteloven fastsætter regler om skattepligtens  

 indtræden og om principperne for fastsættelsen af  

 indgangsværdier for selskabers og foreningers m.v. overgang fra  

 skattefrihed efter selskabsskattelovens § 3, stk. 1, til almindelig  

 skattepligt efter reglerne i selskabsskattelovens § 1.  

 Indgangsværdierne anvendes til fastsættelse af  

 afskrivningsgrundlaget for de aktiver og passiver, der er  

 afskrivningsberettigede, og ved opgørelsen af fortjeneste og tab efter  

 de forskellige avancebeskatningslove ved senere salg af de  

 pågældende aktiver.
 I de i lovforslaget foreslåede § 5 D, stk. 3 og 4,  

 er, for så vidt angår afskrivningsberettigede bygninger og  

 installationer, foreslået, at indgangsværdien til  

 fastsættelse af afskrivningsgrundlaget for disse aktivgrupper  

 fastsættes med udgangspunkt i ejendomsværdien ved den seneste  

 vurdering forud for det indkomstår, der er grundlaget for den  

 første skatteansættelse.
Tilsvarende er i den foreslåede § 5 D, stk. 9,  

 vedrørende opgørelse af fortjeneste eller tab ved  

 afhændelse af fast ejendom fastsat, at ejendomsværdien ved den  

 seneste vurdering forud for det indkomstår, der er grundlaget for den  

 første skatteansættelse, træder i stedet for  

 anskaffelsessummen.
Dog kan selskabet m.v. vælge at lægge  

 anskaffelsessummen omregnet til kontantværdi til grund.
Det fremgår af lovforslagets bemærkninger, at  

 Forsikring & Pension i sit høringssvar har peget på, at der  

 såvel i relation til fastsættelse af afskrivningsgrundlaget for  

 bygninger og installationer og ved avanceopgørelsen for fast ejendom  

 bør anvendes handelsværdien på tidspunktet for overgangen  

 til skattepligt som indgangsværdi i stedet for den seneste  

 ejendomsvurdering forud for det første indkomstår.
Dette har  

 skatteministeren afvist med henvisning til, at administrative hensyn taler  

 for, at der som indgangsværdi skal tages udgangspunkt i  

 ejendomsvurderingen ved den seneste vurdering forud for det første  

 indkomstår.
Der henvises endvidere til henvendelsen af 20. oktober 2000  

 fra Forsikring & Pension til Skatteudvalget (L 29   bilag 3), hvor der  

 nærmere er redegjort for baggrunden for den ønskede  

 ændring.
Skatteministeren har i sin kommentar hertil (L 29   bilag 10)  

 fastholdt sin afvisning af som indgangsværdi at anvende  

 handelsværdien på tidspunktet for overgangen til skattepligt.
Det er Frihed 2000 s opfattelse, at det er af  

 væsentlig betydning, at det i forbindelse med fastsættelse af  

 indgangsværdier ved selskabers m.v. overgang fra skattefrihed til  

 skattepligt sikres, at gevinster og tab vedrørende tiden før  

 skattepligtens indtræden holdes ude fra beskatningsgrundlaget.
Frihed  

 2000 har noteret sig, at der for de fleste andre aktivgruppers vedkommende,  

 herunder bl.a. maskiner, inventar og andre driftsmidler samt skibe, i  

 lovforslaget foreslås anvendt handelsværdien på  

 overgangstidspunktet til fastsættelse af afskrivningsgrundlaget.  

 Tilsvarende er i lovforslaget vedrørende avanceopgørelse efter  

 aktieavancebeskatningsloven og kursgevinstloven foreslået anvendt den  

 aktuelle værdi på tidspunktet for overgangen til skattepligt.  

 Navnlig under hensyntagen til, at der er tale om enkeltstående  

 værdiansættelser i forbindelse med et selskabs m.v. overgang til  

 skattepligt finder Frihed 2000, at eventuelle administrative hensyn må  

 vige for bestræbelserne på at fastsætte det mest korrekte  

 beskatningsgrundlag.
 På denne baggrund stilles der ændringsforslag,  

 der sikrer, at der såvel i relation til fastsættelse af  

 afskrivningsgrundlaget for bygninger og installationer som i forbindelse med  

 avanceopgørelsen ved afhændelse af fast ejendom som  

 indgangsværdi anvendes handelsværdien på tidspunktet for  

 overgangen til skattepligt omregnet til kontantværdi.  

 Ændringsforslagene ændrer ikke på - som foreslået i  

 lovforslaget - at selskaber m.v. i forbindelse med avanceopgørelsen  

 ved afhændelse af fast ejendom alternativt kan vælge at  

 lægge anskaffelsessummen omregnet til kontantværdi til grund.
Til nr. 4 Der er tale om en teknisk rettelse af lovforslagets § 1,  

 nr. 6, idet ændringen i selskabsskattelovens § 30, stk. 4, skal  

 foretages i 4. pkt.
Til nr. 5 Der er tale om en teknisk rettelse af lovforslagets  

 ikrafttrædelsesbestemmelse, idet § 4, stk. 2, ved en fejl henviser til  

 lovforslagets § 1, nr. 6, i stedet for lovforslagets § 1, nr. 5 og 7.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)    

 Flemming Kofod-Svendsen  (KRF)  Flemming Hansen (KF)  

  Brian Mikkelsen (KF)  Annette Jørgensen (DF)  

  Kim Behnke (FRI) Folketingets sammensætning Socialdemokratiet (S) 64** Enhedslisten (EL) 5 Venstre, Danmarks Liberale Parti (V) 43** Kristeligt Folkeparti (KRF) 4 Det Konservative Folkeparti (KF) 16* Frihed 2000 (FRI) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Uden for Partierne (UP) 4 Centrum-Demokraterne (CD) 8 Det Radikale Venstre (RV) 7 *)  Heraf 1 medlem valgt på  

 Færøerne **) Heraf 1 medlem valgt i Grønland Bilag 1 Oversigt over bilag omdelt på L 29 Bilagsnr.
Titel 1 Meddelelse om tidspunkt for betænkningsafgivelse m.v.
