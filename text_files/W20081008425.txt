Medlem, der drev selvstændig virksomhed som bibeskæftigelse, var ophørt med virksomheden ved salg af denne til sine myndige børn, dokumenteret ved salgskontrakt og oplysninger fra CVR Ankenævnet har behandlet Deres klage på møde den 23. oktober 2008.
Nævnet traf denne A F G Ø R E L S E De anses for ophørt med drift af Deres selvstændige virksomhed som bibeskæftigelse senest den 19. maj 2006. De har derfor ret til at overgå til efterløn fra den 1. marts 2007, hvis de øvrige betingelser herfor er opfyldt.
 Ankenævnet ændrer således Arbejdsdirektoratets afgørelse af den 12. november 2008.
B E G R U N D E L S E Ankenævnet har lagt til grund, at  De drev virksomheden Y som bibeskæftigelse,  De den 4. april 2006 omdannede virksomheden til Y ApS,  det fremgår af CVRs hjemmeside, at virksomheden Y er ophørt den 4. april 2006,  De den 19. maj 2006 overdrog selskabet Y ApS til Deres 3 myndige børn,  overdragelsen er dokumenteret ved overdragelsesaftaler udarbejdet af advokatkontor,  selskabet Y Holding ApS, som er ejer af Y ApS, blev stiftet den 19. maj 2006 af Deres børn og  det er dokumenteret, at De ikke har nogen ejerandel i Y Holding ApS.
Ifølge reglerne kan et medlem, der driver selvstændig virksomhed inden overgangen til efterløn, først overgå til efterløn, når det personlige arbejde i virksomheden er ophørt mere end midlertidigt.
Et medlem kan blandt andet anses for ophørt med sin bibeskæftigelse, når virksomheden er afhændet til medlemmets myndige børn.
 Nævnet har på grundlag af ovenstående fundet, at De er ophørt med drift af Deres virksomhed som bibeskæftigelse fra den 19. maj 2006.
 De har derfor ret til at overgå til efterløn fra den 1. marts 2007, hvis de øvrige betingelser herfor er opfyldt.
 Nævnet skal beklage den lange sagsbehandlingstid.
R E G L E R Ankenævnet henviser til  § 58 og § 74 c, stk. 6 i lov om arbejdsløshedsforsikring m.v., jf. lovbekendtgørelse nr. 708 af 13. august 2003,  § 74 c, stk.1 og 6 i lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006,  § 7 i Bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne FF fuldmægtig De kan læse om afgørelsens retlige grundlag på de følgende sider.
 Kopi til:
 Arbejdsdirektoratet, Stormgade 10, Postboks 1103, 1009 København K, J.nr.
X A-kasse Regler Lov om arbejdsløshedsforsikring m.v., jf. lovbekendtgørelse nr. 708 af 13. august 2003 § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) udbetaling af dagpenge og aktiveringsydelse for søgnehelligdage, 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere, 3) hvilken betydning arbejde og indtægt skal have for størrelsen af a) dagpenge eller aktiveringsydelse, der udbetales efter § 52 a eller § 55, b) overgangsydelse, der udbetales i henhold til kapitel 11 c, samt c) ydelser, der udbetales i henhold til lov om børnepasningsorlov.
 Stk. 2. Direktøren for Arbejdsdirektoratet kan fastsætte regler om udbetaling af dagpenge til et medlem, som bliver ledig på Færøerne, i Grønland eller i udlandet.
 .
 § 74 c.
 .
 Stk. 6. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om overgang til efterløn, herunder om overgang til efterløn efter bortfald af delpension efter lov om delpension.
Lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006 § 74 c.Overgang til efterløn kan ske fra beskæftigelse, ledighed eller delpension.
Medlemmer, der driver selvstændig virksomhed inden overgangen til efterløn, og som ikke viderefører virksomheden efter reglerne i § 74 f og § 74 g, kan først overgå til efterløn, når det personlige arbejde i virksomheden er ophørt mere end midlertidigt.
 .
 Stk. 6. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om overgang til efterløn, herunder om overgang til efterløn efter bortfald af delpension efter lov om delpension.
Bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse § 7. Et medlem kan anses for at være ophørt med sin bibeskæftigelse, når medlemmet skriftligt og på tro og love erklærer, at virksomheden er lukket eller afhændet til andre end ægtefælle, samlever eller umyndige børn.
Medlemmet skal dokumentere afmeldelse af eventuel momsregistrering af virksomheden.
A-kassen kan om nødvendigt bede om mere dokumentation for ophøret.
 Stk. 2. Ophør kan også anerkendes, hvis medlemmet dokumenterer, at virksomheden er bortforpagtet eller udlejet til andre end ægtefælle, samlever eller umyndige børn.
Stk. 3. Et medlem, som udtræder af en virksomhed, der fortsættes af ægtefællen, kan anses for ophørt, hvis medlemmet udtræder samtidig med, 1) at medlemmets hidtidige arbejdsfunktioner er bortfaldet, eller 2) at medlemmets hidtidige arbejdsfunktioner er overtaget af anden arbejdskraft end ægtefælle, samlever eller umyndige børn.
 Stk. 4. Ophør efter stk. 3 gælder også, hvis virksomheden fortsættes af medejere, uden at medlemmet har afhændet sin del af virksomheden.
 Stk. 5. Et medlem, som udtræder af en virksomhed, der fortsættes af ægtefællen, kan også anses for ophørt, når medlemmet har ophævet samlivet med ægtefællen.
