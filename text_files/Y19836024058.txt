En videomaskine var alene forsynet med en engelsk brugsanvisning,  

 fordi den ifølge importøren kun var solgt i et meget lille antal på det  

 danske marked.
Forbrugerombudsmanden udtalte, at det i markedsføringslovens §  

 3 angivne krav til vejledning ikke afhænger af omsætningstallet for det  

 pågældnde produkt, men derimod af, om det er af betydning for køberens  

 bedømmelse af varens karakter og egenskaber, herunder især brugsegenskaber,  

 holdbarhed, farlighed og vedligeholdelsesmuligheder, at der gives en  

 vejledning.
I den konkrete sag udtalte Ombudsmanden, at en dansk  

 brugsvejledning ville være af væsentlig betydning for forbrugernes kendskab  

 til videomaskinens brugsegenskaber, betjening og vedligeholdelse.
 Videobåndoptager uden brugsanvisning på dansk.
 En forbruger klagede over, at en videobåndoptager kun var forsynet med en  

 engelsk brugsanvisning.
Importøren oplyste, at firmaets andre modeller var forsynet med dansk  

 brugsanvisning.
Den pågældende model var ikke forsynet med en dansk  

 brugsanvisning, fordi der kun var solgt et meget lille antal på det danske  

 marked, hvorfor det ville være urimeligt rent økonomisk at fremstille en  

 dansk brugsanvisning.
 FO udtalte, at det i markedsføringslovens § 3 angivne krav til vejledning  

 ikke afhænger af omsætningstallet for det pågældende produkt på det danske  

 marked, men derimod af, om det er af betydning for købernes bedømmelse af  

 varens karakter eller egenskaber, herunder især brugsegenskaber, holdbarhed,  

 farlighed og vedligeholdelsesmulighed, at der gives en vejledning.
 Såfremt importøren fortsat ville markedsføre det pågældende produkt i  

 Danmark, indebar markedsføringslovens § 3 efter FO's opfattelse, at produktet  

 skulle ledsages af en dansk brugsanvisning, idet en sådan efter FO's  

 opfattelse ville være af væsentlig betydning for forbrugernes kendskab til  

 videobåndoptagerens brugsegenskaber samt dens korrekte betjening og  

 vedligeholdelse.
 (* 1) Offentliggjort i Forbrugerombudsmandens Årsberetning 1983, side 52.
