Landsskatteretskendelse af 8. marts 2002 vedrørende ejendoms-  

 og grundværdi Ejendommen A er ved vurderingen pr. 1. januar 1999 af Skyldrådet  

 ansat til:
Ejendomsværdi 3.350.000 kr.
Grundværdi 1.917.700 kr.
Dækningsafgiftspligtig forskelsværdi 1.432.300 kr.
 Ejendommen omfatter et grundareal på 2.390 m² med en i 1962  

 opført værksteds/fabriksbygning med et bebygget areal på 425 m², en i 1961  

 opført værksteds/fabriksbygning med et bebygget areal på 715 m², en i 1962  

 opført kontor/kantinebygning på 48 m² samt en i 1976 opført lagerbygning på  

 50  

 m².
Miljøkontrollen har ved skrivelse af den 17. december 1998  

 meddelt ejeren påbud om oprensning af ejendommen.
Ejendommen er forurenet med  

 petroleum, organiske tinforbindelser og pentachlorphenol.  

 Oprydningsomkostningerne er oprindeligt af ejerens konsulent anslået til  

 1.500.000 kr., men dette skøn er af Miljø- og forsyningskontrollen i  

 Københavns  

 Kommune efterfølgende, på forespørgsel fra klagerens repræsentant, bekræftet  

 til mere realistisk at udgøre 3.000.000 kr.
Skyldrådet har stadfæstet den af Vurderingsrådet fastsatte  

 ejendoms- og grundværdi.
Ved stadfæstelsen har Skyldrådet givet et nedslag i  

 grundværdien på 1.500.000 kr., svarende til de oprindeligt anslåede  

 oprensningsudgifter.  

 I denne forbindelse har Skyldrådet henvist til, at der ikke foreligger  

 konkrete  

 oplysninger om, at en anden metode er ønsket samt at oprensningen ikke er  

 påbegyndt.
 Klagerens repræsentant har påstået ansættelsen nedsat.
Til støtte for påstanden har repræsentanten anført, at  

 oprensningsudgifterne vil overstige 3.000.000 kr., samt at det vil være  

 påkrævet at nedrive størsteparten af bygningerne.
Endvidere har  

 repræsentanten  

 anført, at den leje, der ligger til grund for ansættelsen af ejendomsværdien,  

 er urealistisk.
I denne forbindelse har repræsentanten henvist til ansættelse  

 fra et ejendomsselskab, hvoraf det fremgår, at leje af jordarealer årligt  

 udgør  

 70 kr. pr. m² og leje af hal uden opvarmning årligt 125 kr. pr. m².
 Landsskatteretten  

 bemærker  

  

 , at ejendomsværdien i henhold til bestemmelserne i  

 Vurderingslovens § 6, jf. § 9, stk. 1, skal ansættes til handelsværdien på  

 vurderingstidspunktet af den faste ejendom i dens helhed, medens grundværdien  

 ifølge samme lovs § 13, stk. 1, udgør grundens handelsværdi i ubebygget stand  

 under hensyn til beskaffenhed og beliggenhed og til en i økonomisk henseende  

 god anvendelse.
 Landsskatteretten bemærker videre, at efter bestemmelsen i § 23  

 A i lov om beskatning til kommunerne af faste ejendomme fremgår det, at  

 kommunalbestyrelsen i primærkommunerne kan bestemme, at der som bidrag til de  

 udgifter, ejendomme, der anvendes til kontor, forretning, hotel, fabrik,  

 værksted eller lignende øjemed, medfører for kommunen, skal svares  

 dækningsafgift af sådanne ejendommes forskelsværdi.
Ved skønnet over handelsværdien for en forurenet ejendom må en  

 række momenter tages i betragtning.
Momenter, der må anses at have betydning  

 for værdiansættelsen i de enkelte tilfælde, er efter rettens opfattelse først  

 og fremmest de foreliggende retlige og faktiske begrænsninger i ejendommens  

 anvendelsesmuligheder.
Desuden må der lægges vægt på graden af forurening  

 samt  

 størrelsen af udgifterne til oprensning.
Landsskatteretten finder efter de foreliggende oplysninger, at  

 det må lægges til grund, at det af Miljøkontrollen meddelte påbud vil have  

 virkning for en efterfølgende erhverver af ejendommen og at  

 oprensningsomkostningerne på denne baggrund vil have indflydelse på  

 handelsværdien for ejendommen.
Landsskatteretten finder videre, at de  

 3.000.000  

 kr., som klagers repræsentant har anført udgør de skønnede udgifter til  

 oprensning, må lægges til grund ved ansættelsen af ejendomsværdien og  

 grundværdien.
 De påklagede ansættelser vil være at ændre i overensstemmelse  

 hermed.
