 Alarmsystem i en bank, bestående af pengefølere, rumovervågning m.v.,  

 medtages ikke ved vurderingen, da anlægget er til brug for bankvirksomheden  

 og ikke erhverv i almindelighed, jf.
 vurderingslovens § 9.
 Skattemæssigt behandles anlægget som inventar, jf. afskrivningsloven  

 afsnit I.
 Der blev forespurgt, hvorledes et alarmanlæg i en bank opbygget af fire  

 dele, pengefølere, rumovervågning, overfaldsalarmknapper og bokssikring, skal  

 behandles vurderingsmæssigt og afskrivningsmæssigt.
 Pengefølerne er placeret i et særskilt rum i pengeskufferne ved kasserne.  

 Seddelbundtet i dette rum udleveres først ved røveri, og så snart det fjernes  

 aktiveres alarmen.
Rumovervågning er opsat i særligt vigtige rum i banken, f.eks. boksrum, og  

 er kun tilsluttet, når der ikke er personale i banken.
Så snart en person  

 opholder sig i et rum, hvor overvågningen er tilsluttet, udløses alarmen.
 Overfaldsknappen er monteret ved kasserne og aktiveres af kassereren.
 Bokssikringen består af følere, der ophænges på boksdørerne, og som ved  

 berøring af dørerne udløser alarmen.
 Efter Statsskattedirektoratets opfattelse måtte alarmsystemet, der er  

 anbragt i en af banken ejet bygning, vurderingsmæssigt og afskrivningsmæssigt  

 i sin helhed betragtes som inventar, idet det måtte anses for indlagt til  

 brug for den særlige erhvervsrirksomhed, der drives i bygningen, og ikke til  

 brug for bygningens anvendelse til erhverv i almindelighed.
