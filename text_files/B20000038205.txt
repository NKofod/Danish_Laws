Bekendtgørelse om ikrafttræden  

 for Bornholms Amt af strandbeskyttelseslinjen og af forskellige bestemmelser  

 i naturbeskyttelsesloven I medfør af § 15 b, stk. 3-5, i lov om naturbeskyttelse, jf.  

 lovbekendtgørelse nr. 835 af 1. november 1997, som ændret ved  

 lov nr. 282 af 12. maj 1999, og i medfør af § 3, stk. 2 og 3, i lov  

 nr. 439 af 1. juni 1994, som ændret ved § 2, nr. 3, i lov nr. 282 af  

 12. maj 1999, samt efter indstilling fra den i medfør af  

 naturbeskyttelseslovens § 15 a nedsatte Strandbeskyttelseskommission,  

 fastsættes:
 § 11)  § 2,  

 nr. 1, 2 og 4, i lov nr. 439 af 1. juni 1994 om ændring af lov om  

 planlægning og lov om naturbeskyttelse (Beskyttelse af  

 kystområderne), som ændret ved § 2, nr. 1 og 2, i lov nr. 282 af  

 12. maj 1999 om ændring af lov om naturbeskyttelse og af lov om  

 ændring af lov om planlægning og lov om naturbeskyttelse,  

 træder i kraft  i Bornholms Amt den 1. juli 2000.
 Stk. 2. Samtidig træder § 1, nr. 1, 8 og 9, i lov  

 nr. 282 af 12. maj 1999 om ændring af lov om naturbeskyttelse og af lov  

 om ændring af lov om planlægning og lov om naturbeskyttelse i  

 kraft, jf. denne lovs § 3, stk. 2.
§ 2. Strandbeskyttelseslinjen efter  

 naturbeskyttelseslovens § 15 fastlægges i Bornholms Amt, således  

 som det ved bekendtgørelsens ikrafttræden fremgår af  

 matrikelkortet for de berørte ejendomme.
Eventuelle senere  

 ændringer af strandbeskyttelseslinjen, jf. naturbeskyttelseslovens §  

 69, vil ligeledes blive vist på matrikelkortet.
 Stk. 2. Matrikelkortet kan ses i Kort- og  

 Matrikelstyrelsen og i Bornholms Amtskommune, når  

 bekendtgørelsen er trådt i kraft, jf. § 4, stk. 1.
Stk. 3. Kort- og Matrikelstyrelsen registrerer på  

 matrikelkortet og i matrikelregisteret, hvilke ejendomme, der er  

 berørt af strandbeskyttelseslinjen.
Kort- og Matrikelstyrelsen  

 foranlediger, at der foretages notering i tingbogen om  

 strandbeskyttelseslinjen.
 Stk. 4. Kortbilaget til bekendtgørelsen viser et  

 oversigtskort over strandbeskyttelseslinjens forløb ved  

 bekendtgørelsens ikrafttræden.
 § 3. Områder, der ikke tidligere har  

 været omfattet af strandbeskyttelseslinjen, og som ved  

 bekendtgørelsens ikrafttræden er omfattet af en lokalplan, kan  

 udnyttes i overensstemmelse med lokalplanens bestemmelser, uanset  

 bestemmelserne i naturbeskyttelseslovens § 15, stk. 1, jf. stk. 2-4.
 Stk. 2. Krav om tilladelser efter anden lovgivning  

 berøres ikke af bestemmelsen i stk. 1.
 § 4. Bekendtgørelsen træder i kraft  

 den 1. juli 2000.
 Stk. 2. Efter den 1. juli 2000 kan der ikke ske  

 gentilplantning på arealer, hvor der efter den 1. august 1994 er  

 foretaget tilplantning, som ikke er et led i den hidtidige drift, jf. § 3,  

 stk. 4, i lov nr. 439 af 1. juni 1994. Det gælder dog ikke for arealer,  

 hvor tilladelse er meddelt efter  Miljø- og Energiministeriets  

 bekendtgørelse nr. 801 af 5. oktober 1995 om en overgangsordning  

 vedrørende beplantning på jordbrugsejendomme indenfor  

 klitfrednings- og strandbeskyttelseslinjen.
 Stk. 3. Deklarationer om strandbeskyttelseslinjens  

 forløb, som er tinglyst i henhold til tidligere lovgivning, kan  

 aflyses.
 Stk. 4. Bekendtgørelse nr. 257 af 26. august 1937  

 angaaende Undtagelser fra Forbudet mod Bebyggelse i § 25, 1 ste Stk., i Lov  

 af 7. maj 1937 om Naturfredning, ophæves.
Miljø- og Energiministeriet, den 2. maj  

 2000 Svend Auken /Ole Christiansen Bilag 1 1)   De i § 1  

 nævnte bestemmelser drejer sig om naturbeskyttelseslovens § 8, § 15, §  

 25, § 65 og § 67, som affattet ved lov nr. 439 af 1. juni 1994, som  

 ændret ved lov nr. 282 af 12. maj 1999, samt om § 10, der  

 ophæves, jf. lov nr. 282 af 12. maj 1999.
