Et firma udsendte som led i en markedsføringskampagne et telegram til  

 kommunaldirektører.
I telegrammet var angivet, at henvendelsen skete på  

 opfordring af Kommunedata, uanset at det senere til sagen blev oplyst, at  

 dette ikke var tilfældet.
Forbrugerombudsmanden udtalte, at det var i strid  

 med Markedsføringslovens § 1 at anvende personligt stilede telegrammer til  

 formidling af reklamebudskaber, idet det kan forårsage unødig ængstelse hos  

 modtageren og er en utilbørlig indtrængen i privatlivets fred.
 Ombudsmanden udtalte samtidig, at den urigtige påstand om, at  

 henvendelsen skete på foranledning af Kommunedata, var vildledende og i strid  

 med Markedsføringsloven § 2, stk. 1.
2. Telegrammer som led i reklame Et firma, der forhandlede optiske regnemaskiner, sendte en  

 kommunaldirektør et telegram med følgende tekst:
»Kommunedata har opfordret os til at kontakte Dem direkte og hurtigst  

 muligt.
Derfor denne lidt utraditionelle kontaktform. Årsagen er den enkle,  

 at De sparer næsten 4.000 kr. ved at købe en maskine inden 30. december 1977.  

 Specialprisen til Dem er pr. stk. 4.500 kr. excl. moms.« Den pågældende modtog telegrammet den 7. december 1977.
 Under en behandling af en klage over denne fremgangsmåde blev det oplyst,  

 dels at det pågældende firma havde sendt tilsvarende telegrammer til en række  

 kommunaldirektører landet over, dels at Kommunedata I/S på intet tidspunkt  

 havde opfordret firmaet til direkte og hurtigst muligt at kontakte  

 kommunaldirektørerne i landets kommuner.
 Forbrugerombudsmanden udtalte, at det efter hans opfattelse var i strid  

 med markedsføringslovens § 1 om god markedsføringsskik at anvende telegrammer  

 til formidling af reklamebudskaber af denne art, foruden at det var i strid  

 med lovens § 2 om urigtige og vildledende angivelser at fremsætte den  

 urigtige påstand om, at Kommunedata skulle have opfordret firmaet til at  

 rette henvendelse til kommunerne.
 Da modtageren ikke var en institution, men en enkeltperson, blev det  

 yderligere fremhævet, at anvendelse af et telegram som reklamemeddelelse kan  

 forårsage en unødig ængstelse hos modtageren og en utilbørlig indtrængen på  

 privatlivets område.
 Firmaet accepterede de fremsatte synspunkter og erklærede, at man ikke  

 fremtidig ville anvende en sådan reklameringsform.
 (* 1) Offentliggjort i Forbrugerombudsmandens Årsberetning 1977-1978, side  

 52, nr. 2.
