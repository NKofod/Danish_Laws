 Det lokale nævn giver afslag på ansøgning om sendetilladelse med den  

 begrundelse, at der for tiden er udstedt 7 sendetilladelser i kommunen, samt  

 at de sendetider foreningen har ønsket, allerede er fordelt til andre  

 tilladelseshavere.
Udvalget lagde til grund, at de ansøgte sendetider allerede udnyttes  

 af andre tilladelseshavere, således at en imødekommelse ville betyde indgreb  

 i allerede meddelte tilladelser.
Udvalget gav på den baggrund ikke klager  

 medhold.
Udvalget tilføjede, at der herved ikke er taget stilling til den  

 situation, at ansøgeren måtte ønske at sende på tidspunkter, hvor der ikke er  

 givet andre sendetilladelse.
Skulle ansøgeren ønske dette, bør ansøgningen  

 imødekommes.
 Udvalget har på sit møde den 28. maj 1990 behandlet en klage fra  

 Foreningen »Radio Trolden« over en afgørelse om afslag på  

 foreningens ansøgning om sendetilladelse, som Næstved Kommunes Lokalradio- og  

 TV-nævn har meddelt i skrivelse af 14. marts 1990.
 I skrivelsen angiver nævnet som begrundelse for afslaget, at der for tiden  

 er udstedt 7 tilladelser til lokal radiovirksomhed i Næstved Kommune, samt at  

 de sendetider foreningen har ønsket, allerede er fordelt til andre  

 tilladelseshavere.
Endvidere oplyses, at nævnet overfor de nuværende tilladelseshavere har  

 tilkendegivet, at nævnet for at undgå usikkerhed så vidt muligt ikke vil  

 udstede yderligere sendetilladelser før den 31. marts 1992. 2. I brev af 2.  

 april 1990 har Foreningen »Radio Trolden« klaget over nævnets  

 afgørelse.
I klagen hedder det, at der er ledig sendetid på den frekvens,  

 radioen har søgt om sendetid på.
Desuden anfører klageren, at der i  

 modsætning til den anden frekvens i nævnets område, hvor der er fire  

 tilladelseshavere, kun er tre tilladelseshavere på den søgte frekvens.
Heraf  

 er de to radioer efter klagers opfattelse reelt slået sammen og råder over  

 ca. 22 1/2 time i døgnet.
3. I nævnets udtalelse af 25. april 1990 fastholdes afslaget.
Det anføres,  

 at en imødekommelse af ansøgningen vil betyde, at den ønskede sendetid  

 fratages andre tilladelseshavere.
Nævnet er endvidere ikke bekendt med, at  

 der er varigt uudnyttet sendetid indenfor de perioder, Radio Trolden har  

 fremsat ønske om.
Endelig hedder det, at nævnet har fundet det  

 hensigtsmæssigt, at vilkårene for tilladelseshaverne er kendt for en rimelig  

 periode.
 4. I supplerende udtalelse af 4. maj 1990 fra »Radio Trolden«  

 fastholdes tidligere anførte.
 5. Udvalget lægger ved sin afgørelse til grund, at de af ansøgeren ønskede  

 sendetider allerede udnyttes af andre tilladelseshavere, således at en  

 imødekommelse af ansøgningen ville betyde indgreb i allerede meddelte  

 tilladelser.
 Under disse omstændigheder finder udvalget ikke grundlag for at ændre  

 nævnets beslutning om ikke at imødekomme ansøgningen i indeværende periode,  

 men henvise ansøgeren til at søge for den følgende periode fra den 1. april  

 1992.
 Afgørelse:
 Der kan ikke gives klageren medhold.
Det tilføjes, at der ikke herved er taget stilling til den situation, at  

 ansøgeren måtte ønske at sende på tidspunkter, hvor der ikke er givet andre  

 sendetilladelse.
Skulle ansøgeren ønske dette, bør ansøgningen imødekommes.
