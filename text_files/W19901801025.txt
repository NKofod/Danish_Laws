Ligningsrådet havde i en bindende forhåndsbesked udtalt - vedrørende  

 49 interessenters overtagelse af andele fra 5 interessenter, der havde  

 misligholdt deres forpligtelser - at de overtagende interessenter ville blive  

 omfattet af bestemmelsen om underskudsbegrænsning vedrørende  

 anpartsvirksomhed i personskattelovens § 13, stk. 6, jf. § 4, stk. 1, nr. 10.  

 Dette tiltrådte Landsskatteretten.
Retten fandt, at der ikke var tale om, at  

 virksomheden anskaffede aktiver, men derimod, at interessenterne erhvervede  

 nødlidende »brugte« anparter.
Forholdet var herefter omfattet af de  

 ved lov nr. 388 af 7. juni 1989 indførte regler (anpartsindgrebet), gældende  

 for anskaffelser efter 12. maj 1989.
 A Ejendomsinvestering I/S klagede over den af Ligningsrådet afgivne  

 forhåndsbesked vedrørende tilbageværende interessenters køb af misligholdte  

 interessenters andele i nævnte interessentskab.
Det fremgik af sagen, at A Ejendomsinvestering I/S var stiftet i 1987,  

 samt at virksomheden bestod i at eje og udleje 90 huse i X, og sammen med  

 andre husejere drive et center med restaurant, svømmehal m.v. i tilknytning  

 til husene.
Interessentskabet var opdelt i 90 andele a 600.000 kr., og  

 andelene ejedes af 54 interessenter.
 Af selskabets vedtægter fremgik bl.a., at hvis en interessent misligholdt  

 sin betalingsforpligtelse over for interessentskabet, havde dette ret til  

 uden dom frit at sælge den misligholdendes interessentskabsbevis og dermed  

 interessentskabsandel og kræve sig dækket forlods af det fremkomne provenu,  

 medmindre den misligholdende, inden 14 dage efter at have modtaget krav  

 herom, berigtigede restancen.
Blandt interessentskabets ejere var der 5 interessenter med hver mindst 1  

 interessentskabsandel, som ikke havde indbetalt de for virksomhedens  

 fortsatte drift nødvendige beløb.
På baggrund af anpartsindgrebet havde de  

 tilbageværende interessenter overvejet forskellige løsninger for  

 salg/ophævelse af de misligholdte interessentskabsandele.
 I denne anledning havde interessentskabet rejst følgende spørgsmål over  

 for Ligningsrådet:
»1. Vil 49 (tilbageværende) interessenter i A Ejendomsinvestering I/S  

 ved køb af misligholdte interessenters andele i interessentskabet blive  

 omfattet af bestemmelsen om underskudsbegrænsning vedrørende  

 »anpartsvirksomhed« i personskattelovens § 13, stk. 6, jf. § 4,  

 stk. 1, nr. 10? 2. Vil svaret være det samme, såfremt forøgelsen af de tilbageværende 49  

 interessenters andele sker ved en opsigelse i henhold til bestemmelserne i  

 interessentskabskontrakten over for de misligholdende interessenter? 3. Vil interessenterne i et nystiftet interessentskab med under 10  

 personer som ejere, der i øvrigt ikke var sammenfaldende med ejerkredsen i A  

 Ejendomsinvestering I/S blive omfattet af bestemmelsen i personskattelovens §  

 13, stk. 6, jf. § 4, stk. 1, nr. 10, ved køb af de nødlidende  

 interessentandele? 4. Vil svaret, jf. spørgsmål 3, være det samme, såfremt interessenterne i  

 A Ejendomsinvestering I/S også deltager i det nye interessentskab?» Omhandlede spørgsmål havde Ligningsrådet besvaret bekræftende.
 Interessentskabets revisor kunne ikke tiltræde denne afgørelse og anførte  

 over for Landsskatteretten, at i henhold til lov om ændring af forskellige  

 skattelove (anparter) af 7. juni 1989 havde denne lov virkning for anparter  

 anskaffet den 12. maj 1989 eller senere, jf. lovens § 8, stk. 2, 1. pkt.  

 Således ville virksomheder, der faldt ind under lovens §§ 1 og 2 blive  

 omfattet af underskudsbegrænsningen vedrørende »anpartsvirksomhed«  

 i personskattelovens § 13, stk. 6, jf. § 4, stk. 1, nr. 12.
 Af lov om anparter § 8, stk. 2, 2.pkt., fremgik videre, at en virksomhed,  

 som anskaffede aktiver eller anden virksomhed den 12. maj eller senere, uden  

 at dette var nødvendigt for virksomhedens fortsatte drift, ville blive  

 omfattet af personskattelovens § 13, stk. 6. Samtidig fremgik af  

 anpartsskattelovens § 8, stk. 2, 4.pkt., at der var givet mulighed for at  

 succedere i en afdøds anparter og derved undgå at blive omfattet af reglerne  

 om underskudsbegrænsning.
 Da det således i visse situationer kunne accepteres, at anparter/aktiver  

 anskaffet den 12. maj eller senere ikke blev omfattet af  

 underskudsbegrænsningerne, gjorde revisoren gældende, at man ikke som  

 udgangspunkt kunne fastslå, at handel med »nødlidende« anparter,  

 som tvangsrealiseredes i overensstemmelse med vedtægterne, var omfattet af  

 personskattelovens § 13, stk. 6.
Revisoren anførte i forbindelse hermed, at der for det første ikke var  

 tale om en normal købs-/salgssituation af brugte anparter.
For det andet  

 måtte det understreges, at der allerede i loven var lagt op til at anvende et  

 »nødvendighedskriterium« ved afgørelsen af, hvorvidt anskaffelser  

 af aktiver/anparter foretaget efter den 12. maj var omfattet af  

 personskattelovens § 13, stk. 6. Tvangsrealisation af »nødlidende«  

 anparter udsprang således af en driftsmæssig nødvendighed, idet det var  

 afgørende for driften af virksomheden, at de indbetalinger fra  

 interessenterne, man havde kalkuleret med fra projektets begyndelse, rent  

 faktisk blev indbetalt.
For det tredje måtte der lægges vægt på, at der ikke  

 skete en udvidelse af virksomhedens aktivitet/ejerkreds.
Endelig fremførte revisoren, at der i »anpartscirkulæret«, pkt.  

 35, ved bedømmelsen af, om anskaffelse af aktiver efter den 12. maj var  

 omfattet af personskattelovens § 13, stk. 6, var lagt vægt på, om der var  

 fradrag for udgiften ud fra en driftsomkostningsbetragtning.
Der kunne  

 således drages en parallel til interessenternes situation, fordi de i  

 forvejen hæftede for årets resultat og havde fradrag for driftstabet, idet  

 inddækning af underskud måtte anses for at være en normal følge af risikoen  

 ved at drive virksomhed med personlig og solidarisk hæftelse.
Landsskatteretten bemærkede, at der i samtlige 4 tilfælde - herunder også  

 ved indskydelse af et interessentskab med under 10 deltagere som mellemled -  

 i relation til deltagelsen i A Ejendomsinvestering I/S i skattemæssig  

 henseende var tale om enkelte interessenters erhvervelse af  

 »brugte« anparter.
Forholdet var derfor som udgangspunkt i alle  

 tilfælde omfattet af de ved lov nr. 388 af 7. juni 1989 indførte regler  

 (anpartsindgrebet), der efter lovens § 8, stk. 2, som hovedregel havde  

 virkning for anskaffelser, der foretoges fra og med den 12. maj 1989.
 Der kunne herved henvises til bemærkningerne til lovforslaget, hvorefter  

 indkomst fra anpartsvirksomheder, som anskaffedes den 12. maj 1989 eller  

 senere, skulle beskattes efter de nye regler, uanset om der var tale om køb  

 af en »brugt« anpart i et eksisterende anpartsprojekt, eller om en  

 anpart i et nyudbudt anpartsprojekt, jf. også cirkulæret af 22. januar 1990  

 om anparter, pkt. 34.
Ikrafttrædelsesbestemmelserne i lovens § 8, stk. 2, indeholdt en særlig  

 regel om det tilfælde, hvor en skatteyder havde anskaffet virksomheden eller  

 en del heraf før den 12. maj 1989, og virksomheden på denne dato eller senere  

 anskaffede aktiver eller overtog anden virksomhed, når dette var nødvendigt  

 for virksomhedens fortsatte drift.
I så fald var forholdet ikke omfattet af  

 reglerne.
Af bemærkningerne til lovforslaget fremgik, at formålet med denne  

 regel var, at en eksisterende virksomhed ikke kunne udvide driften.
 På den anden side kunne en virksomhed anskaffe aktiver til f.eks.  

 nødvendig reparation og vedligeholdelse, uden at virksomheden blev omfattet.
Efter det i sagen oplyste fandt Landsskatteretten, at der i det  

 foreliggende tilfælde ikke var tale om, at virksomheden anskaffede aktiver  

 m.v., men derimod, at interessenterne erhvervede nødlidende  

 »brugte« anparter.
Forholdet kunne således ikke anses for omfattet  

 af det anførte om virksomhedens anskaffelse af aktiver m.v., der var  

 nødvendige for virksomhedens fortsatte drift.
Retten fandt herefter, at  

 interessenterne ville være omfattet af bestemmelserne i personskattelovens §  

 13, stk. 6, jf. § 4, stk. 1, nr. 10.
 Landsskatteretten tiltrådte herefter den af Ligningsrådet afgivne  

 forhåndsbesked.
 LV 1989, V 2.
