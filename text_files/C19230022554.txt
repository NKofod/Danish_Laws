 Man skal herved henlede Amtets Opmærksomhed paa, at det ved en af Østre  

 Landsret den 27. August 1923 afsagt Dom er antaget, at der paa Grundlag af  

 Samlivets faktiske Ophævelse gennem et Tidsrum af 4 Aar kan meddeles  

 Ægtefæller Skilsmisse i Medfør af § 55 i Lov Nr. 276 af 30. Juni 1922 om  

 Ægteskabs Indgaaelse og Opløsning, uanset at der indenfor den nævnte Frist af  

 4 Aar er meddelt Ægtefællerne Bevilling til at leve separeret i Henseende til  

 Bord og Seng.
 Idet Justitsministeriet herefter er sindet at følge samme Princip ved  

 Behandlingen af Skilsmissesager af den paagældende Art, naar disse i Medfør  

 af Lovens § 65 indbringes for Ministeriet, skal man meddele, at en lignende  

 Fremgangsmaade vil være at følge med Hensyn til Bevillinger, der i Medfør af  

 Justitsministeriets Cirkulære Nr. 255 af 1. December 1922 udleveres gennem  

 Amtet i Henhold til Lovens § 55, jfr. § 65.
 Man undlader dog ikke at gøre opmærksom paa, at der ved foranstaaende  

 Forskrift kun sigtes til de Tilfælde, hvor Skilsmissegrundlaget (Udløbet af 4  

 Aars-Fristen)er kommet til Stede efter Separationen, hvorimod de paagældende  

 Ægtefæller - for saa vidt deres Samliv allerede ved Separationsbevillingens  

 Meddelelse havde været ophævet i 4 Aar, saaledes at der allerede da forelaa  

 Grundlag for straks at opnaa Skilsmisse, - maa anses for ved at begære  

 Separation at have givet Afkald paa Retten til at forlange Skilsmisse inden  

 Udløbet af de i Lovens § 54 fastsatte Frister.
 Skrivelse fra Justitsministeriet til samtlige Amtmænd.
