A.
Retningslinier vedr. statslig betalingsformidling 1. Indledning Statsvirksomheden Postgiro er fra den 1. juni 1991 omdannet til GiroBank  

 A/S.
Som led i omdannelsen er Postgiro's lovmæssige fortrinsstilling til  

 formidling af statslige betalinger ændret.
De hidtidige aftaler om statslig betalingsformidling ændres ikke  

 umiddelbart som følge af omdannelsen af Postgiro til GiroBank A/S.
Men det er  

 ved lovgivningen forudsat, at formidlingen af statslige betalinger fremover  

 skal ske på markedsvilkår.
 Betegnelsen pengeinstitut omfatter i det følgende således også GiroBank  

 A/S.
 For udbetalinger omfatter begrebet betalingsformidling forløbet fra det  

 tidspunkt, hvor der afgives ordre om at hæve beløbet på Statens  

 Regnskabsdirektorats/statsinstitutionens konto i Danmarks Nationalbank til  

 det tidspunkt, hvor modtageren har beløbet til disposition.
 For indbetalinger gælder tilsvarende, at begrebet betalingsformidling  

 omfatter forløbet fra betalingsafsenderens afgivelse af betalingsordre,  

 indtil beløbet er indsat på Statens Regnskabsdirektorats  

 konto/statsinstitutionens konto i Danmarks Nationalbank og registreret af den  

 modtagende statsinstitution.
 Forvaltningen af betalingsformidling vedrører endvidere en række  

 regnskabs-, kontrol- og afstemningsmæssige forhold både før og efter disse  

 tidspunkter.
 I det følgende beskrives de generelle retningslinier, som ministerier,  

 styrelser, institutioner mv. skal følge i forbindelse med forvaltningen af  

 deres betalingsforretninger.
2. Generelle retningslinier Formålet med udarbejdelsen af generelle retningslinier er at sikre, at  

statslige betalingsforretninger bliver gennemført så billigt som  

 muligt . Set ud fra den statslige institutions side skal der endvidere  

 opnås en tilfredsstillende service i forbindelse med afviklingen af  

 betalinger såvel i relation til institutionen selv som til  

 beløbsmodtageren/beløbsindbetaleren.
 Opfyldelsen af ovennævnte formål søges tilgodeset på følgende måde:
- udbetalinger fra statslige institutioner til omverdenen  

 (regningsudbetalinger og masseudbetalinger) sker ved, at udbetalinger  

 overføres via et af institutionen valgt pengeinstitut (afgivende  

 pengeinstitut) til beløbsmodtagerens konto i et pengeinstitut - indbetalinger til statslige institutioner fra omverdenen  

 (regningsindbetalinger og masseindbetalinger) kan ske i ethvert  

 pengeinstitut, herunder posthus (debitorpengeinstitut) efter indbetalerens  

 eget valg.
Disse indbetalinger videresendes og samles hos et af institutionen  

 valgt pengeinstitut (modtagende pengeinstitut).
 Følgende forhold skal dog iagttages:
 Indbetalinger til pengeinstitutter (debitorpengeinstitutter), som er  

 tilsluttet aftaler om modtagelse og afregning af giroindbetalingskort/fælles  

 indbetalingskort, har frigørende virkning for debitor, såfremt indbetalingen  

 er foretaget fyldestgørende senest på dagen for sidste rettidige betaling.
Indbetalinger til pengeinstitutter, som ikke er tilsluttet ovennævnte  

 aftaler, anses for rettidige, såfremt indbetalingen er kreditor  

 (institutionen) eller et af de pengeinstitutter, som er tilsluttet ovennævnte  

 aftaler, i hænde senest på dagen for sidste rettidige betaling - ved valg af modtagende/afgivende pengeinstitut skal der skabes fornøden  

 sikkerhed for de betalingsmidler, det modtagende/afgivende pengeinstitut  

 forvalter i forbindelse med den statslige betalingsafvikling.
 Til de midler, som forvaltes af det modtagende pengeinstitut, medregnes i  

 denne forbindelse indbetalinger foretaget i pengeinstitutter, der er  

 tilknyttet ovennævnte aftaler, hvor disse pengeinstitutter har afgivet  

 kvittering for rettidig betaling med frigørende virkning for debitor.
Statsinstitutioner er fortsat forpligtet til i videst muligt omfang at  

 placere deres likviditet i Danmarks Nationalbank.
Det gælder også styrelser  

 med eget likviditetsansvar.
 Dette indebærer, at institutionernes kassebeholdning samt indskud i  

 pengeinstitutter skal begrænses til det absolut nødvendige under hensyn til  

 afviklingen af betalinger direkte via institutionerne.
 Danmarks Nationalbank varetager som »Statens Bank« opfyldningen  

 af institutionernes pengeinstitutkonti (pengeforsyningen) og formidler  

 afviklingen af få store betalinger mellem statslige institutioner, mellem  

 statslige institutioner og kommunerne samt mellem statslige institutioner og  

 private virksomheder (engrosbetalinger).
 Der skal anføres nogle forhold, som skal iagttages ved formidling af  

 statslige ind- og udbetalinger.
 Udbetalinger:
- der tilstræbes udbetalinger i form af overførsler til beløbsmodtagernes  

 konti i pengeinstitutterne - kontantbetalinger, checkbetalinger og andre udbetalingsformer, der ikke  

 er kontooverførsler, søges begrænset mest muligt - udbetalingsformer, der er baseret på behandling af oplysninger modtaget  

 på edb-medie, søges fremmet - overførsler fra den udbetalende statsinstitutions nationalbankkonto til  

 det valgte betalingsafgivende pengeinstitut knyttes via automatik til  

 overførsler til de endelige beløbsmodtagere samt - udbetalinger afvikles på det senest mulige tidspunkt, der sikrer, at  

 beløbsmodtagernes krav om seneste rettidige betaling kan overholdes  

 (betalingsstyring).
 Indbetalinger:
- det tilstræbes, at betalingsafsenderen i videst muligt omfang selv kan  

 vælge indbetalingssted - indbetalingsformer, der er baseret på edb-behandling af oplysninger på  

 edb-medie, søges fremmet - der sker en automatisk overførsel til den pågældende statsinstitutions  

 nationalbankkonto i umiddelbar forlængelse af indbetaling i det  

 betalingsformidlende pengeinstitut - såfremt indbetaling sker ved direkte fremsendelse af betalingsmiddel  

 (check mv.) til statsinstitutionen (kreditor), skal beløbet være kreditor i  

 hænde senest på sidste rettidige indbetalingsdato.
B.
Vejledning om gennemførelse af udbud for visse statslige betalinger 1. Indledning I henhold til ovennævnte generelle retningslinier vedrørende statslig  

 betalingsformidling skal ministerier, styrelser og institutioner mv.  

 analysere, om betalingsforretningernes gennemførelse er tilrettelagt i  

 overensstemmelse hermed.
Statslige udbetalinger, bortset fra helt ubetydelige, skal bringes i  

udbud snarest muligt.
Tilsvarende skal statslige indbetalinger bringes  

 i udbud inden udgangen af 1992.
 Formålet med afholdelse af udbudsforretninger er at give den statslige  

 institution mulighed for at vælge det pengeinstitut, som billigst muligt kan  

 varetage de betalingsforretninger, udbuddet omfatter, jf. afsnit C3 om  

 vurdering af tilbud.
 I forbindelse med udbud skal bemærkningerne til lov om GiroBank A/S  

 iagttages.
 Af disse bemærkninger fremgår følgende, for så vidt angår statslige  

 betalinger:
»Postgiro's lovmæssige fortrinsstilling til formidling af statslige  

 betalinger ændres samtidig med overførslen af statsvirksomheden Postgiro til  

 aktieselskabet GiroBank A/S.
Uanset dette løber Postgiro's nuværende aftaler  

 med de statslige styrelser mv. uændret videre.
Det skal dog ske på  

 markedsvilkår.
Dette søges sikret ved, at de statslige institutioner og  

 styrelser får mulighed for at effektuere andre tilbud, hvis de kan påvise, at  

 de andetsteds fra har fået tilbudt en tilsvarende eller bedre service, som  

 GiroBank A/S ikke kan levere til en konkurrencedygtig pris.
Vilkårene for, at GiroBank A/S fremover kan opnå opgaver for de statslige  

 institutioner og styrelser, vil således være ens for selskabet og dets  

 konkurrenter, og de fastsættes i samarbejde med Finansministeriet under  

 overholdelse af de til enhver tid gældende EF-regler og forvaltningsretlige  

 grundsætninger.« Den del af den statslige betalingsformidling, der skal udbydes, vedrører  

 primært selve betalingsafviklingen , dvs. overførslen af  

 betalingsmidler fra betalingsafsender til betalingsmodtager.
Det datagrundlag, som danner basis for selve betalingsafviklingen,  

 udfærdiges af institutionen selv - normalt på edb-medie via forsystemer,  

 f.eks. via indbetalingssystemer ved indbetaling af skatter og afgifter,  

 SCR-debitor- og kreditorsystemet og tilsvarende andre edb-systemer.
Denne del  

 af den statslige formidling af betalinger omfattes ikke af  

 udbudsforretningen.
2. Statslige udbetalinger De statslige udbetalinger, som skal bringes i udbud, vedrører dels  

regningsudbetalinger , dvs. mange ensartede og standardiserede  

 betalinger fra statslige institutioner til omverdenen baseret på regning  

 (faktura) fremsendt af den beløbsmodtager (leverandør), som institutionen har  

 handlet med, og dels masseudbetalinger , dvs. betalinger af ensartet  

 karakter og med en given frekvens fra de statslige myndigheder til  

 omverdenen, f.eks. anvisning af overførselsindkomster til  

 borgere/virksomheder, lønanvisning til statsansatte, pensionsanvisning til  

 pensionerede statstjenestemænd samt lignende udbetalinger.
 De statslige udbetalinger er karakteriseret ved at omfatte mange  

 forskellige statslige myndigheder og betalinger af højst forskellig karakter,  

 hvorfor der ved udbud skal tages hensyn til de individuelle krav, som stilles  

 til udbetalingsafviklingen fra de forskellige myndigheders side.
 På grund af sådanne individuelle forhold, som skal løses specifikt i  

 forhold til den enkelte statslige myndighed, skal de statslige myndigheder  

 snarest muligt efter gennemførelsen af ovennævnte analyse iværksætte  

 udbudsforretninger for statslige udbetalinger.
3. Statslige indbetalinger De statslige indbetalinger, som skal bringes i udbud inden udgangen af  

 1992, vedrører dels regningsindbetalinger og dels  

masseindbetalinger karakteriseret på tilsvarende måde som regnings- og  

 masseudbetalinger.
 Men modsat de statslige udbetalinger er de statslige indbetalinger, som  

 primært omfatter indbetaling af skatter og afgifter, koncentreret om få  

 statslige myndigheder.
 Udbudsforretningernes størrelse og omfang på indbetalingssiden tilsiger en  

 omhyggelig vurdering af, hvilke eventuelle storkundefordele en  

 indbetalingsaftale giver den statslige myndighed.
C.
Udbudsfasen 1. Udbudsformer I forbindelse med gennemførelsen af en udbudsforretning må  

 statsinstitutionen gøre sig klart, hvilken af nedenstående tre former for  

 udbud der ønskes anvendt:
- direkte forespørgsel - begrænset udbud - offentligt udbud Ved direkte forespørgsel rettes anmodning om tilbud til et passende  

 antal virksomheder, som må formodes at være konkurrencedygtige.
Antallet af  

 forespørgsler kan begrænses til en snæver kreds, såfremt indhentning af flere  

 tilbud ikke skønnes at medføre fordele med hensyn til pris mv.
 Ved begrænset udbud indkaldes interesserede virksomheder via  

 annoncering til at tilkendegive, at de er interesseret i at afgive tilbud.  

 Der kan herefter udvælges et antal, som skønnes at kunne udføre opgaven  

 tilfredsstillende, hvorefter disse virksomheder anmodes om at afgive tilbud.
 Ved offentligt udbud indkaldes gennem annoncering tilbud fra alle,  

 der ønsker at afgive tilbud.
 I forbindelse med gennemførelsen af udbudsforretninger for statslige  

 betalinger skal bestemmelserne i den politiske aftale af 14. marts  

 1991 om Postgiro's fremtidige status iagttages.
 Af aftalens punkt VI. Øvrige forhold fremgår følgende, for så vidt angår  

 udbud:
 »Såfremt en given statslig institution eller styrelse, der hidtil har  

 fået sine betalinger formidlet af GiroBank A/S, ønsker at indhente et  

 alternativt tilbud på formidling af sine betalinger, eller såfremt den  

 pågældende kunde modtager tilbud fra anden side, som man ønsker at gøre brug  

 af, skal GiroBank A/S derfor have adgang til at fremsætte et fornyet tilbud.  

 Dette skal ske på vilkår, som er ens for selskabet og dets  

 konkurrenter.« . . .
Uanset valg af udbudsform skal GiroBank A/S således have lejlighed til at  

 afgive tilbud på betalingsformidlingsopgaver, som GiroBank A/S hidtil har  

 udført.
Ved direkte forespørgsel og begrænset udbud vedrørende disse opgaver  

 kan institutionen derfor ikke undlade at anmode GiroBank A/S om at afgive  

 tilbud.
GiroBank A/S' tilbud skal vurderes på lige fod med tilbud, der  

 modtages fra andre pengeinstitutter.
2. Udformning af udbudsmaterialet Uanset hvilken form for tilbud, der ønskes indhentet, gælder, at  

 beskrivelsen af den opgave, der ønskes løst, må være så dækkende, at  

 tilbudsgiverne har en realistisk mulighed for at afgive et tilbud.
Udbudsmaterialet skal indeholde en beskrivelse af den opgave, der ønskes  

 løst.
Denne beskrivelse skal være så præcis som muligt, og der skal blandt  

 andet indgå:
- betalingernes art - betalingernes størrelse, antal og frekvens - krav om betalingsoplysninger til såvel debitor som kreditor - de særlige betingelser, der vil indgå i en eventuel aftale (kontrakt).
Udbudsmaterialet skal endvidere indeholde fuldstændige oplysninger om de  

 vilkår, der gælder for udbuddet.
Udbudsmaterialet bør således bl.a. indeholde  

 oplysninger om:
- de krav, der stilles til tilbuddets udformning, indlevering og gyldighed - de særlige krav, der stilles til tilbudsgiverne af teknisk, økonomisk og  

 organisatorisk art - de forretningsgange, der vil blive fulgt ved tilbuddenes behandling - de kriterier, der vil blive lagt til grund ved vurdering af tilbuddene - hvorvidt der kan afgives alternative tilbud.
3. Vurdering af tilbuddene Efter sædvanlig behandling af tilbuddene bør den statslige institution  

vælge det tilbud, som alle forhold taget i betragtning er det mest  

 fordelagtige.
 Hermed menes, at den statslige institution skal vælge det tilbud, som er  

 billigst, samtidig med at institutionen opnår en tilfredsstillende service  

 set ud fra institutionens side i forbindelse med betalingsafviklingen hos  

 institutionen selv og over for beløbsmodtagerne.
 Institutionen skal ved valg af tilbud også tage hensyn til den fornødne  

 sikkerhed vedrørende betalingsafviklingen, som er omtalt i afsnit A2.
 Ved vurdering af et tilbuds økonomiske konsekvenser skal  

 institutionen tage hensyn til følgende omkostninger:
- administrative omkostninger, herunder en vurdering af tilbuddets  

 administrative lettelser og besparelser - renteomkostninger - gebyrer mv.
 I bilaget er der nærmere redegjort for, hvorledes de økonomiske  

 konsekvenser af tilbuddene kan opgøres med henblik på at få etableret en  

 økonomisk sammenlignelighed mellem tilbuddene.
4. Oplysning til ikke-valgte tilbudsgivere Når udbudsforretningen er afsluttet, og det er besluttet, hvem der skal  

 udføre opgaven, gives der de øvrige tilbudsgivere meddelelse om, at deres  

 tilbud ikke er antaget.
Meddelelsen bør indeholde en kortfattet begrundelse  

 for, hvorfor den bydende ikke kom i betragtning.
 Oplysninger om den indgåede kontrakt, de aftalte priser og andre forhold i  

 forbindelse hermed må ikke videregives til de ikke-valgte tilbudsgivere,  

 medmindre dette fremgår af udbudsvilkårene.
5. Hyppighed af udbud Aftaler om betalingsformidling vil med mellemrum skulle tages op til  

 fornyet overvejelse, idet den tekniske udvikling på  

 betalingsformidlingsområdet er stærk.
Dette betyder, at omkostningerne,  

 regnet i faste priser, bør kunne reduceres over en periode på nogle år.
Det  

 må sikres, at aftaler om betalingsformidling tages op til genforhandling  

 eller fornyet udbud mindst hvert 3.-5. år.
D.
Registrering og godkendelse af aftaler om betalingsformidling Aftaler om betalingsformidling indgås normalt mellem den enkelte  

 statsinstitution og et betalingsformidlende institut (eventuelt flere  

 institutter samlet).
 Nye aftaler om betalingsformidling, der vedrører mere end 1 mia. kr.  

 årligt, skal forelægges for Finansministeriet, Statens Regnskabsdirektorat  

 til godkendelse.
 Nye aftaler, der vedrører betalinger, som totalt set er mindre end 1  

 mia.kr. årligt, skal alene indsendes til orientering for Statens  

 Regnskabsdirektorat.
 Nye aftaler, der indebærer særlige problemer, kan forelægges for Statens  

 Regnskabsdirektorat, såfremt det skønnes hensigtsmæssigt.
 Allerede eksisterende aftaler, der vedrører betalinger, som totalt set  

 overstiger 1 mia. kr. årligt, bedes indsendt til orientering for Statens  

 Regnskabsdirektorat.
E.
Ikrafttræden Dette cirkulære træder i kraft den 1. november 1991.
 Samtidig ophæves Finansministeriets cirkulæreskrivelse af den 29. april  

 1991 vedrørende Postgiro's omdannelse til GiroBank A/S og statslige  

 betalingsformidlingsaftaler.
Finansministeriet, den 25. oktober 1991 Henning Dyremose / Jørn Jensen Bilag Vurdering af et tilbuds økonomiske konsekvenser Et tilbuds økonomiske konsekvenser må vurderes ud fra en opgørelse  

 af tilbuddets omkostninger, som består af følgende elementer:
- administrative omkostninger, herunder en vurdering af tilbuddets  

 administrative lettelser og besparelser - renteomkostninger - gebyrer mv.
 De administrative omkostninger er de beløb, som i institutionen er  

 forbundet med at håndtere og afvikle statslige ind- og udbetalinger.
 Renteomkostningerne , som i denne forbindelse er den vigtigste  

 omkostningsart, er de rentetab, som enten institutionen eller staten som  

 helhed lider, mens betalingerne er »undervejs« fra debitor til  

 kreditor.
 Gebyrer mv. er de omkostninger, som institutionen skal betale pr.  

 betalingstransaktion til et pengeinstitut for at få betalingen afviklet.
 Institutionen må ved vurdering af et tilbuds økonomiske konsekvenser  

 anlægge en helhedsvurdering , idet grænsen er flydende mellem, hvad  

 institutionen selv varetager af opgaver ved statslig betalingsformidling og  

 via tilbuddet får pengeinstitutterne til at varetage.
De administrative omkostninger er ud over håndteringsomkostninger  

 de omkostninger, som er forbundet med at etablere datagrundlaget for selve  

 betalingsafviklingen, dvs. typisk omkostninger ved inddatering af  

 betalingsoplysninger, sammenstilling af disse samt dannelse af edb-medie, som  

 udgør betalingsgrundlaget til pengeinstitutterne til betalingsafvikling via  

 et automatisk betalingsformidlingssystem.
Hertil skal lægges de omkostninger,  

 som er forbundet med kontrollen af, at betalingsafviklingen har fundet  

 korrekt sted, og i tilfælde af fejl afhjælpe disse med henblik på at få  

 afviklet betalingerne korrekt.
 Såfremt der i tilbuddene er ens grænseflade mellem edb-systemerne,  

 hvor datagrundlaget for selve betalingsafviklingen dannes, og  

 betalingsafviklingssystemerne i pengeinstitutsektoren, kan institutionen ved  

 sammenligning af tilbuddene se bort fra de ovenfor nævnte administrative  

 omkostninger, og alene vurdere de økonomiske konsekvenser ud fra en opgørelse  

 over de afgivne tilbuds renteomkostninger og gebyrer.
 Men nok så væsentligt for valg af tilbud er de renteomkostninger ,  

 der knytter sig til tilbuddene i form af det rentetab, der kan beregnes for  

 den periode, betalingen er »undervejs« fra debitor til kreditor.
Statens betalinger skal betragtes i forhold til det tidspunkt, hvor beløb  

 hæves/indsættes på institutionens/Statens Regnskabsdirektorats konto i  

 Danmarks Nationalbank.
Dette indebærer, at i tilfælde, hvor der betales via  

 en konto i et pengeinstitut, skal rentetabet ved at have penge stående på en  

 pengeinstitutkonto samt omkostningerne ved opfyldning/tømning af kontoen også  

 indgå i vurderingen.
Rentetabet beregnes ved at opgøre antallet af rentedage, dvs.  

 antallet af bankdage, pengene er »undervejs«.
Der skal tages hensyn  

 til, at der også beregnes rente for lørdage, søndage og helligdage.
Dette kan  

 gøres ved at gange det opgjorte antal rentedage med 1,4 (7/5).
Ved betalinger via konti i pengeinstitutter må der skelnes mellem  

 dispositionsdag og valørdag.
Dispositionsdagen er den dag, hvor  

 betalingsmodtageren har ejendomsret til beløbet.
Valørdagen er den  

 dag, hvorfra der beregnes rente.
Valørdagen er oftest sammenfaldende med  

 dispositionsdagen.
 For masseudbetalinger, f.eks. lønninger, pensioner, overførsler mv.  

 vil der normalt være fastsat en dato for, hvornår beløbet skal være til  

 disposition for betalingsmodtageren eller for denne på en af modtageren  

 anvist konto i et pengeinstitut (dispositionsdagen).
 For regningsudbetalinger vil leverandøren angive en dato for  

 seneste rettidige betaling (rettidig betalingsdag).
 Det rentetab målt i antal dage, som den udbetalende institution får, mens  

 betalingen er »undervejs« fra debitor til kreditor, vil normalt  

 kunne beregnes ved en opgørelse over den tid, der går fra beløbet hæves på  

 institutionens/Statens Regnskabsdirektorats nationalbankkonto, til det er til  

 disposition/ rettidig betalt til kreditor.
 Det er institutionen uvedkommende, om det udbetalte beløb først valideres  

 på et efter dispositionsdagen/rettidige betalingsdag liggende tidspunkt.
 For masseindbetalinger , f.eks. skatter og afgifter har den  

 betalingsmodtagende institution normalt oplyst debitor om en forfaldsdato,  

 som må anses for seneste rettidige betalingsdato for debitor.
 Samme forhold gælder regningsindbetalinger , hvor den leverende  

 institution har angivet en dato for seneste rettidige betaling.
 Rentetabet målt i antal dage, som den betalingsmodtagende institution får,  

 mens pengene er »undervejs« fra debitor til kreditor, vil normalt  

 kunne beregnes som den tid, der går fra indbetalingsdagen, til beløbet  

 indsættes til forrentning på en af institutionen anvist konto i Danmarks  

 Nationalbank.
 Pengemarkedsrenten (dag-til-dag renten) bør benyttes ved beregning  

 af rentetabet.
 Nedenfor er givet et eksempel på beregning af rentetabet i  

 forbindelse med en udbetalingsforretning:
 Forudsætninger:
- den statslige myndigheds udbetalinger pr. måned udgør 200 mill.kr.  

 svarende til 2400 mill.kr. årligt - antal tabte rentedage sættes til 2 dage, som korrigeret for  

 lørdage/søndage svarer til 2,8 tabte rentedage - pengemarkedsrenten udgør 9,3 pct. p.a.
 For statsvirksomheder og andre, der er tilsluttet ordningen med  

 selvstændig likviditet, påvirkes institutionens/virksomhedens driftsregnskab  

 direkte af det beregnede rentetab.
 Uanset om rentetabet optages på institutionens eget regnskab, eller om det  

 optages på statsregnskabets § 37. Renter, skal vurderingen af aftaler om  

 betalingsformidling baseres på en beregning af rentetabet.
 I de afgivne tilbud kan der forekomme gebyrer pr.  

 betalingstransaktion .
 Dels kan betalingsafviklingens pris være en kombination af et rentetab af  

 ovennævnte karakter og et af betalingsafsenderen/betalingsmodtageren betalt  

 gebyr pr. transaktion, og dels kan visse ydelser i forbindelse med selve  

 betalingsafviklingen være gebyrbelagte, f.eks. advisering af kreditor, alt  

 afhængigt af, hvilken arbejdsdeling der er forudsat at være mellem  

 institutionen og det betalingsafviklende pengeinstitut.
