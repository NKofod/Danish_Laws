Fremsat den 3. april 2003 af  

 kulturministeren (Brian Mikkelsen) Forslag til Lov om TV 2/DANMARK A/S Selskabets stiftelse og formål § 1.  

  

 Kulturministeren  

 bemyndiges til at stifte et aktieselskab ved navn TV 2/DANMARK A/S, hvis  

 aktiekapital  

 tegnes af staten.
Aktiekapitalen indbetales som nærmere fastsat i  

 åbningsbalancen, herunder ved indskud af den af TV 2/DANMARK hidtil drevne  

 virksomhed med tilhørende aktiver og passiver.
 Stk. 2.  

  

 Stiftelsen  

 kan i regnskabs- og skattemæssig henseende ske med virkning fra den 1. januar  

 i  

 stiftelsesåret.
§ 2.  

  

 Selskabets formål er at drive medievirksomhed og anden hermed beslægtet eller  

 relateret virksomhed.
Selskabet skal drive public service-programvirksomhed,  

 såfremt der er meddelt tilladelse hertil, i henhold til kapitel 6 a i lov om  

 radio- og fjernsynsvirksomhed.
 Stk. 2.  

  

 Selskabet  

 skal drives på et forretningsmæssigt grundlag.
 § 3.  

  

 For  

 TV 2/DANMARK A/S gælder lovgivningen om aktieselskaber med de ændringer, der  

 følger af denne lov.
 § 4.  

  

 Kulturministeren bemyndiges til at sælge aktierne i TV 2/DANMARK A/S.
 § 5.  

  

 TV  

 2/DANMARK A/S overtager ved stiftelsen den af TV 2/DANMARK drevne virksomhed  

 og  

 indtræder i samtlige rettigheder og forpligtelser påhvilende virksomheden.
 Stk. 2.  

  

 Tinglysning  

 og registrering af TV 2/DANMARK A/S rettigheder og forpligtelser kan  

 ske på  

 grundlag af denne lov.
 § 6.  

  

 Sagsakter vedrørende omdannelse af TV 2/DANMARK til aktieselskab samt  

 sagsakter  

 vedrørende salg af aktier i TV 2/DANMARK A/S er undtaget fra adgangen til  

 aktindsigt i henhold til lov om offentlighed i forvaltningen.
Medarbejderrepræsentation i bestyrelsen § 7.  

  

 Det  

 medarbejdervalgte medlem af bestyrelsen for TV 2/DANMARK indtræder ved  

 stiftelsen af TV 2/DANMARK A/S i bestyrelsen herfor, og valget gælder, indtil  

 medarbejderne har valgt medlemmer til selskabets bestyrelse.
Dette valg skal  

 finde sted senest seks måneder efter stiftelsen af selskabet.
 Stk. 2.  

  

 Aktieselskabslovens § 49, stk. 2, 3. pkt., og stk. 3, 1. pkt.,  

 finder ikke anvendelse ved valg efter stk. 1. Ved beregning af  

 ansættelsestiden efter aktieselskabslovens § 49, stk. 7, medregnes  

 ansættelsestiden i TV 2/DANMARK.
 Ikrafttræden m.v.
 § 8.  

  

 Kulturministeren fastsætter tidspunktet for lovens ikrafttræden.
 § 9.  

  

 I  

 lov om indkomstbeskatning af aktieselskaber m.v., jf. lovbekendtgørelse nr.  

 736  

 af 28. august 2002 (selskabsskatteloven) som ændret ved lov nr. 1042 af 17.  

 december 2002 og lov nr. 153 af 12. marts 2003, foretages følgende ændring:
 1.  

  

 § 3, stk. 1, nr. 16,  

 affattes  

 således:
»De regionale TV 2-virksomheder.« § 10.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets baggrund 1.1 Medieaftalen af 3. juni 2002 Det fremgår af aftalen af 3. juni 2002 mellem regeringen og  

 Dansk Folkeparti om mediepolitikken for 2002-2006, at TV 2s  

 landsdækkende  

 virksomhed   TV 2/DANMARK   skal omdannes til et statsligt aktieselskab med  

 henblik på privatisering så hurtigt som muligt i aftaleperioden.
TV 2s  

 regionale virksomheder bibeholder i henhold til aftalen deres status som  

 selvejende institutioner.
Medieaftalen indeholder en række forudsætninger i  

 forbindelse med omdannelsen og en efterfølgende privatisering.
Eksempelvis  

 skal  

 det lægges til grund, at TV 2/DANMARK fortsat vil kunne gøre brug af de  

 hidtil  

 benyttede analoge UHF-sendemuligheder, og at de regionale TV 2-virksomheder  

 fortsat skal sende regionale programmer i »vinduer« på TV 2/DANMARKs  

 sendeflade.
 Det fremgår endvidere af medieaftalen, at TV 2/DANMARK  

 oppebærer samtlige reklameindtægter forbundet med udsendelsesvirksomheden  

 herunder indtægter fra regionalt reklamesalg, der også fremover forudsættes  

 varetaget af TV 2/DANMARK.
Endelig lægges det efter aftalen til grund, at TV 2/DANMARK  

 fortsat skal have public service-forpligtelser svarende til de forpligtelser,  

 der gælder i dag med undtagelse af on-line-virksomhed og programmer til  

 snævre  

 målgrupper.
De generelle public service-forpligtelser for TV 2/DANMARK A/S  

 gælder nyheds- og aktualitetsområdet.
Herudover skal der efter medieaftalen  

 gælde specifikke forpligtelser i forhold til børneprogrammer, dansk sprog,  

 dansk tv-drama og film m.v.
Det er fortsat tanken, at TV 2/DANMARK i programudbuddet  

 skal tilstræbe kvalitet, alsidighed og mangfoldighed, samt at der ved  

 programlægningen skal lægges afgørende vægt på hensynet til informations- og  

 ytringsfriheden.
TV 2/DANMARKs fremtidige public service-forpligtelser  

 vil i  

 henhold til aftalen blive udformet på en sådan måde, at medlemskabet af EBU  

 kan  

 opretholdes.
 De nærmere vilkår for omdannelsen af TV 2/DANMARK til  

 aktieselskab   herunder public service-forpligtelserne   vil i henhold til  

 aftalen blive fastsat efter drøftelse med aftalepartierne, når der er  

 gennemført et udredningsarbejde med henblik på tilvejebringelse af bl.a. det  

 økonomiske grundlag for en omdannelse.
 Det er efter medieaftalen en vigtig forudsætning for  

 privatisering af TV 2/DANMARK, at det kan sandsynliggøres, at et privatiseret  

 selskab vil være i stand til at leve op til public service-forpligtelserne.
1.2 Lov nr. 1052 af 17. december 2002 om radio- og  

 fjernsynsvirksomhed På baggrund af medieaftalen blev der ved lov nr. 1052 af  

 17. december 2002 om radio- og fjernsynsvirksomhed gennemført en ændring af  

 den  

 organisatoriske struktur af TV 2-familien, idet det som en forberedelse af  

 den  

 kommende omdannelse af TV 2/DANMARK til aktieselskab med henblik på  

 efterfølgende privatisering blev fundet rigtigst at adskille TV 2/DANMARK og  

 de  

 otte regionale TV 2-virksomheder organisatorisk   og ikke mindst økonomisk  

 fra hinanden.
Det fremgår af forarbejderne til lov nr. 1052 af 17.  

 december 2002 om radio- og fjernsynsvirksomhed, at det er hensigten i  

 forbindelse med et kommende lovforslag om omdannelse af TV 2/DANMARK til  

 aktieselskab at foretage en vurdering af, hvorvidt den eksisterende struktur  

 for de regionale TV 2-virksomheder bør fortsætte, eller om der skal foretages  

 justeringer heri.
Det bemærkes, at overvejelserne om den fremtidige struktur  

 for de regionale TV 2-virksomheder endnu ikke er afsluttede.
Såfremt  

 overvejelserne resulterer i forslag til ændringer i den eksisterende struktur  

 for de regionale TV 2-virksomheder, vil forslag herom blive fremlagt i  

 forbindelse med en senere ændring af lov om radio- og fjernsynsvirksomhed.
1.3 Ændring af lov om radio- og fjernsynsvirksomhed Samtidig med fremsættelsen af nærværende lovforslag  

 fremsættes et forslag til lov om ændring af lov om radio- og  

 fjernsynsvirksomhed, idet nærværende lovforslag betyder, at der skal  

 foretages  

 en række konsekvensændringer i lov om radio- og fjernsynsvirksomhed, bl.a.  

 foreslås der indsat et nyt kapitel, som skaber adgang til, at TV 2/DANMARK  

 A/S  

 under iagttagelse af en række vilkår og forpligtelser kan meddeles tilladelse  

 til at udøve public service-programvirksomhed.
 Med hensyn til nærmere oplysninger om indholdet af forslag  

 til lov om ændring af lov om radio- og fjernsynsvirksomhed henvises til  

 lovforslaget.
2. Indholdet af lovforslaget 2.1 Gældende ret vedrørende TV 2/DANMARK TV 2/DANMARKs virksomhed er først og fremmest reguleret i  

 lov om radio- og fjernsynsvirksomhed.
Heraf fremgår det bl.a., at  

 institutionen  

 skal udøve public service-virksomhed, og at dette skal ske efter de i loven  

 nærmere fastsatte principper.
Det fremgår også af loven, at TV  

 2/DANMARKs  

 udfyldelse af public service-forpligtelserne fastsættes i en public  

 service-kontrakt mellem kulturministeren og TV 2/DANMARK.
Herudover  

 indeholder  

 loven bestemmelser om, at TV 2/DANMARK kan udøve anden virksomhed og anden  

 programvirksomhed end public service-programvirksomhed.
Endelig er det  

 reguleret i loven, hvorledes TV 2/DANMARKs organisation og  

 regnskabsforhold er  

 tilrettelagt.
 I medfør af loven er der i bekendtgørelsesform fastsat en  

 vedtægt for TV 2. Vedtægten indeholder nærmere regler om TV 2/DANMARKs  

 virksomhed samt om TV 2/DANMARKs organisation og finansiering.
I bekendtgørelsen om den regnskabsmæssige adskillelse  

 mellem bl.a.
TV 2/DANMARKs public service-virksomhed og anden  

 virksomhed er  

 der fastsat nærmere regler om udarbejdelse af delregnskaber, fordeling af  

 aktiviteter og henholdsvis public service-virksomhed og anden virksomhed.
Der  

 er  

 endvidere fastsat regler om intern udveksling af ydelser m.v. og principper  

 for  

 prisfastsættelse og overførelse af kapital mellem public service-virksomhed  

 og  

 anden virksomhed.
 TV 2/DANMARKs public service-kontrakt er under forhandling  

 og forventes at være på plads i løbet af kort tid.
2.2 Kulturministeriets overvejelser 2.2.1 Udredninger fra PricewaterhouseCoopers og  

 Danske Bank Med henblik på gennemførelsen af det udredningsarbejde, som  

 er omtalt i medieaftalen af 3. juni 2002, om de nærmere vilkår for  

 omdannelsen  

 af TV 2/DANMARK til aktieselskab, herunder det økonomiske grundlag, blev der  

 i  

 sommeren 2002 etableret en styregruppe med deltagelse af Kulturministeriet,  

 Finansministeriet og Kammeradvokaten.
Denne styregruppe engagerede revisionsfirmaet PricewaterhouseCoopers  

 til at bistå med at tilvejebringe det økonomiske grundlag for omdannelsen af  

 TV  

 2/DANMARK til et statsligt aktieselskab.
Arbejdet har bl.a. omfattet en  

 analyse  

 af det forretningsmæssige grundlag for et 100 pct. statsejet TV 2/DANMARK A/S  

 samt opstilling af et langtidsbudget baseret på forventninger til udviklingen  

 på reklamemarkedet   og TV 2/DANMARKs andel heraf   samt på et  

 foreliggende  

 udkast til public service-kontrakt.
På den baggrund er der foretaget en  

 vurdering af mulighederne for en nedtrapning og eventuelt bortfald af  

 licensen  

 til TV 2/DANMARK.
Endvidere er der opstillet et bud på en åbningsbalance pr.  

 1.  

 januar 2003 baseret på en vurdering af en hensigtsmæssig kapitalstruktur for  

 selskabet.
Herunder er der foretaget en vurdering af muligheden for helt  

 eller  

 delvist at tilbagebetale de lån, der fra staten er ydet til TV 2/DANMARK i  

 forbindelse med stationens etablering i slutningen af 1980erne.
Endelig  

 er der  

 foretaget en analyse af en eventuel udskillelse af TV 2/DANMARKs  

 sendemaster  

 m.v. i et særligt selskab samt foretaget en analyse af skatte- og  

 afgiftsmæssige problemstillinger i relation til omdannelsen til aktieselskab.
 Danske Bank blev i forlængelse heraf engageret til at  

 gennemføre en forundersøgelse af mulighederne for og konsekvenserne af en  

 privatisering af TV 2/DANMARK, herunder konsekvenser for selskabets  

 kommercielle udviklingsmuligheder og fremtidige indtægtsgrundlag af en  

 privatisering samt en vurdering af potentielle købere, deres forventede  

 vilkår  

 og vurderinger af en eventuel salgsproces.
 PricewaterhouseCoopers rapport og Danske Banks  

 forundersøgelse blev afleveret til Kulturministeriet den 20. februar 2003.
Det konkluderes i begge udredninger, at der er grundlag for  

 at drive TV 2/DANMARK i aktieselskabsform på de vilkår, der er indeholdt i  

 medieaftalen for 2002-2006. Det er endvidere opfattelsen, at en efterfølgende  

 privatisering af TV 2/DANMARK A/S vil styrke selskabets kommercielle  

 udviklingsmuligheder og indtægtsgrundlag.
Det vurderes endvidere, at TV  

 2/DANMARK  

 A/S, gennem en privatisering, der sikrer adgang til den nødvendige  

 risikovillige kapital og fleksibilitet i relation til indgåelse af  

 partnerskaber, alliancer og mere formaliserede samarbejder m.v. vil blive  

 styrket.
 Partierne bag medieaftalen har drøftet konklusionerne i de  

 gennemførte udredninger og vurderer på baggrund heraf, at forudsætningen i  

 medieaftalen om, at det kan sandsynliggøres, at et privatiseret TV 2/DANMARK  

 A/S vil være i stand til at leve op til public service-forpligtelserne, er  

 opfyldt.
 Det er derfor aftalepartiernes opfattelse, at der er  

 grundlag for at gå videre med privatiseringsprocessen.
 Lovforslaget om omdannelse af TV 2/DANMARK til aktieselskab  

 med henblik på privatisering fremsættes på nuværende tidspunkt med henblik på  

 at sikre, at lovgrundlaget er på plads og umiddelbart kan sættes i kraft, når  

 der er taget politisk stilling til enkelte udestående spørgsmål, og det  

 nødvendige materiale såsom stiftelsesdokumenter, vedtægter, åbningsbalance,  

 tilladelsesvilkår for udøvelse af programvirksomheden m.v. er til stede.
Det bemærkes, at de nærmere vilkår for stiftelsen af  

 selskabet vil blive forelagt Folketingets Finansudvalg.
Materialet vil  

 samtidig  

 blive sendt til Folketingets Kulturudvalg til orientering.
2.3 Den foreslåede regulering Lovforslaget indebærer, at kulturministeren bemyndiges til  

   efter forelæggelse for Folketingets Finansudvalg   at omdanne den  

 selvejende  

 institution TV 2/DANMARK til aktieselskab.
 I henhold til lovforslaget bemyndiges kulturministeren  

 endvidere til at fastsætte datoen for ikrafttræden.
 Efter lovforslaget bemyndiges kulturministeren også til  

 efter forelæggelse for Finansudvalget   at sælge aktierne i TV 2/DANMARK A/S.
Lovforslaget regulerer endvidere aktieselskabets formål.  

 Med hensyn til selskabets formål foreslås det, at dette er at drive  

 medievirksomhed og anden hermed beslægtet eller relateret virksomhed.  

 Selskabet  

 skal drive public service-programvirksomhed, såfremt der er meddelt  

 tilladelse  

 hertil i henhold til kapitel 6 a i lov om radio- og fjernsynsvirksomhed.
Med  

 hensyn til, hvilke public service-forpligtelser selskabet i den forbindelse  

 skal løfte, bemærkes, at det følger af den mediepolitiske aftale, at omfanget  

 og indholdet af public service-forpligtelserne, inden for de overordnede  

 rammer  

 i § 10 i lov om radio- og fjernsynsvirksomhed, fastsættes efter drøftelse  

 mellem aftalepartierne.
Særligt med hensyn til selskabets opfyldelse af  

 formålsbestemmelsen og dennes krav om public service-programvirksomhed  

 såfremt  

 der er meddelt tilladelse dertil i henhold til regler i lov om radio- og  

 fjernsynsvirksomhed bemærkes, at der, som nævnt i afsnit 1.3, samtidig med  

 nærværende lovforslag, tillige fremsættes et forslag til lov om ændring af  

 lov  

 om radio- og fjernsynsvirksomhed.
Lovforslagene hænger nøje sammen og er for  

 så  

 vidt konsekvenser af hinanden.
I forslaget til lov om ændring af lov om  

 radio-  

 og fjernsynsvirksomhed foreslås det bl.a., at kulturministeren kan meddele TV  

 2/DANMARK A/S tilladelse til at udøve public service-programvirksomhed, og at  

 kulturministeren  

 i forbindelse med udstedelsen af tilladelsen kan fastsætte vilkår for  

 programvirksomheden m.v.
 Herudover indeholder nærværende lovforslag regler om, at  

 selskabet skal drives på et forretningsmæssigt grundlag, samt at  

 aktieselskabet  

 overtager alle TV 2/DANMARKs rettigheder og forpligtelser.
3. Økonomiske forhold for aktieselskabet De økonomiske forhold for TV 2/DANMARK A/S vil fremgå af  

 det kommende aktstykke til Folketingets Finansudvalg, jf. lovforslagets  

 § 1. Selskabet vil være skattepligtigt, jf. lovforslagets § 9.
4. Lovforslagets økonomiske og administrative  

 konsekvenser for det offentlige Omdannelsen af TV 2/DANMARK til aktieselskab ventes at  

 indebære en udgift på statens drifts-, anlægs- og udlånsbudget (DAU), idet  

 selskabets egenkapital bl.a. tilvejebringes ved konvertering af en del af den  

 gæld, som stationen i dag har til staten, til egenkapital.
Gælden, som  

 stammer  

 fra etableringen af TV 2/DANMARK, er på i alt 527 mio. kr.
I udredningen fra  

 PricewaterhouseCoopers er det anbefalet, at ca. 90 mio. kr. konverteres til  

 egenkapital, mens den resterende gæld tilbagebetales over 10 år.
Det  

 bemærkes,  

 at den endelige fastlæggelse af selskabets kapitalstruktur vil ske i  

 forbindelse med selskabets stiftelse, der som nævnt sker efter forelæggelse  

 for  

 Folketingets Finansudvalg.
 Provenuet ved en eventuel privatisering af TV 2/DANMARK A/S  

   efter fradrag ved omkostninger ved omdannelsen og privatiseringen   vil  

 tilfalde staten med henblik på afdrag på statsgælden, jf. medieaftalen af 3.  

 juni 2002.
 Det bemærkes endvidere, at størstedelen af etableringslånet  

 i forlængelse af omdannelsen til aktieselskab må forventes tilbagebetalt til  

 staten, samt at en del af lånet må forventes omdannet til aktiekapital,  

 hvilket  

 indebærer en »teknisk« merudgift på statsregnskabet.
 5. De økonomiske og administrative konsekvenser for  

 erhvervslivet m.v.
Omdannelsen af TV 2/DANMARK til aktieselskab sker med  

 henblik på efterfølgende privatisering.
Det heraf følgende bortfald af licens  

 til TV 2/DANMARK A/S vil i henhold til medieaftalen af 3. juni 2002 komme  

 licensbetalerne   herunder erhvervslivet   til gode.
6. De miljømæssige konsekvenser Lovforslaget indeholder ikke miljømæssige konsekvenser.
7. Forholdet til EU-retten Kommissionen har den 24. januar 2003 meddelt, at der er  

 indledt en formel undersøgelsesprocedure mod Danmark i anledning af den  

 offentlige finansiering af TV 2/DANMARK i årene 1995-2002. Kommissionen  

 undersøger, om den danske stat har overkompenseret TV 2/DANMARK for udøvelsen  

 af public service-virksomhed i den omhandlede periode, herunder om TV  

 2/DANMARK  

 har benyttet overkompenseringen til at fastsætte reklamepriserne til et  

 niveau,  

 hvor kommercielle tv-stationer ikke kan konkurrere.
Endelig undersøger  

 Kommissionen, om en række af de øvrige vilkår for TV 2/DANMARKs virke  

 skal  

 betragtes som statsstøtte.
 Kulturministeriet finder ikke, at åbningsskrivelsen i sig  

 selv er til hinder for at gå videre med planerne om omdannelse af TV  

 2/DANMARK  

 til statsligt aktieselskab med henblik på privatisering.
 Lovforslaget i sig selv indeholder ikke EU-retlige  

 aspekter.
 8. Hørte myndigheder og organisationer m.v.
 DR, TV 2/DANMARK, TV 3, TV 2/Bornholm, TV 2/Lorry, TV  

 2/Øst, TV 2/FYN, TV SYD, TV Midt-Vest, TV 2/ØSTJYLLAND, TV 2/NORD, TvDanmark  

 Kanal 60 A/S, TvDanmark1, IT- og Telestyrelsen, Finansministeriet, Indenrigs-  

 og Sundhedsministeriet, Justitsministeriet, Miljøministeriet, Ministeriet for  

 Videnskab, Teknologi og Udvikling, Statsministeriet, Udenrigsministeriet,  

 Økonomi- og Erhvervsministeriet, Skatteministeriet, Rigsrevisionen,  

 Forbrugerombudsmanden, Forbrugerstyrelsen, Forbrugerrådet, ITEK,  

 IT-Brancheforeningen, Samarbejdsforum for Danske Lytter- og  

 Seerorganisationer,  

 Dansk Journalistforbund, Forenede Danske Antenneanlæg, Danske Dagblades  

 Forening, Danske Reklamebureauers Brancheforening, Dansk Annoncørforening,  

 Producentforeningen, Amtsrådsforeningen i Danmark, Danmarks Lokal-TV  

 Forening,  

 Danske Uddannelsesmedier, Demokratiske Lokalstationer, Den Kristne  

 Producentkomité for Lokalradio og TV, FAEM-Sekretariatet, Foreningen af  

 kommercielle Lokalradio og tv-stationer, Foreningen Dansk Lokal-tv,  

 Frederiksberg Kommune, Kommunernes Landsforening, Københavns Kommune,  

 Sammenslutningen af lokale radio- og tv-stationer i Danmark,  

 Værkstedssammenslutningen, Dansk Handel og Service, Arbejderbevægelsens  

 Erhvervsråd, Hovedstadens Udviklingsråd (HUR), Konkurrencerådet samt Radio-  

 og  

 tv-nævnet.
9. Sammenfattende skema Positive konsekvenser Negative konsekvenser Økonomiske konsekvenser for stat, amter og kommuner Der vil ske en delvis tilbagebetaling af TV 2/DANMARKs  

 etableringslån.
 Evt. salg af aktierne vil medføre et indtægtsprovenu for  

 staten.
 Konvertering af en del af TV 2/DANMARKs etableringslån  

 til egenkapital vil medføre en udgift på DAU.
Administrative konsekvenser for stat, amter og kommuner Ingen Ingen Økonomiske og administrative konsekvenser for  

 erhvervslivet Der vil ske en nedsættelse af licensafgiften.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Det foreslås i bestemmelsen, at kulturministeren bemyndiges  

 til at stifte et aktieselskab, hvori alle aktierne ved stiftelsen ejes af  

 staten.
Forud for stiftelsen af selskabet forelægges et udkast til  

 åbningsbalance samt en redegørelse for selskabets økonomiske grundlag for  

 Folketingets Finansudvalg.
Selskabets aktiekapital samt størrelsen og  

 sammensætningen af selskabets egenkapital vil fremgå heraf.
Materialet vil  

 endvidere blive sendt til Folketingets Kulturudvalg til orientering.
 I forbindelse med stiftelsen af TV 2/DANMARK A/S vil der  

 skulle udarbejdes nye vedtægter samt øvrige stiftelsesdokumenter.
 Selskabets navn skal ved stiftelsen være TV 2/DANMARK A/S.  

 En eventuel ændring af navnet vil efterfølgende kunne ske i henhold til  

 bestemmelserne i aktieselskabsloven.
 Med hensyn til overtagelsen af TV 2/DANMARKs aktiver og  

 passiver bemærkes, at der endnu ikke er taget politisk stilling til, om de af  

 TV 2/DANMARK ejede sendemaster m.v. efterfølgende ønskes udskilt til f.eks.  

 et  

 særligt selskab, jf. også afsnit 2.2.1 i de almindelige bemærkninger ovenfor.  

 Spørgsmålet om eventuel udskillelse af sendemasterne og overførsel til et  

 særligt selskab vil i givet fald blive forelagt for Folketingets  

 Finansudvalg.
I  

  

 stk. 2  

  

 foreslås det, at stiftelse i regnskabs- og skattemæssig henseende kan ske med  

 virkning fra den 1. januar i stiftelsesåret.
Der er hermed tale om en  

 fravigelse af de almindelige regler om stiftelse, hvorefter stiftelse alene  

 kan  

 ske tilbagevirkende med 6 måneder.
Til § 2 Det foreslås i bestemmelsens  

  

 stk. 1  

  

 , at selskabets formål er at drive medievirksomhed og  

 anden beslægtet eller hermed relateret virksomhed.
Dette betyder bl.a., at TV  

 2/DANMARK A/S, i lighed med den hidtidige retstilstand, kan oprette nye  

 selskaber eller indskyde kapital i eksisterende selskaber med henblik på at  

 udøve anden virksomhed, herunder programvirksomhed, eller med henblik på at  

 indgå i samarbejde om medierelaterede aktiviteter med andre virksomheder.
 I formålsbestemmelsen er det i  

  

 stk. 1, 2. pkt  

  

 ., fastsat, at selskabet skal drive public  

 service-programvirksomhed såfremt der er meddelt tilladelse dertil i henhold  

 til det foreslåede kapitel 6 a i lov om radio- og fjernsynsvirksomhed.  

 Meddelelse af tilladelse forudsætter, at betingelserne herfor er opfyldt.
I lov om radio- og fjernsynsvirksomhed foreslås en række  

 ændringer som følge af nærværende lovforslag om omdannelse af TV 2/DANMARK  

 til  

 aktieselskab.
Som det nærmere fremgår af forslaget til lov om ændring af lov  

 om  

 radio- og fjernsynsvirksomhed, foreslås det, at der deri indsættes et nyt  

 kapitel, hvorefter kulturministeren kan meddele TV 2/DANMARK A/S tilladelse  

 til  

 at udøve public service-programvirksomhed.
Det foreslås også, at  

 kulturministeren i forbindelse med udstedelse af tilladelsen kan fastsætte  

 vilkår for programvirksomheden.
Det er hensigten med hjemmel i denne nye  

 bestemmelse bl.a. at fastsætte, hvilke public service-forpligtelser og vilkår  

 i  

 øvrigt TV 2/DANMARK A/S skal opfylde.
Tilladelse udstedes for en nærmere  

 fastsat periode.
Af forslaget til  

  

 § 1,  

 nr. 8  

  

 , i forslaget til lov om ændring af lov om radio- og  

 fjernsynsvirksomhed med tilhørende bemærkninger fremgår det, at public  

 service-programvirksomheden skal udøves over for hele befolkningen efter de  

 principper, der er fastsat i radio- og fjernsynslovens § 10. Det fremgår  

 også, at kulturministeren kan fastsætte vilkår for TV 2/DANMARK A/S  

 public  

 service-programvirksomhed.
Om baggrunden herfor og om det nærmere indhold  

 henvises til de almindelige bemærkninger afsnit 1.1.
 I det foreslåede  

  

 stk. 2  

  

 er det anført, at TV 2/DANMARK A/S skal drives på et forretningsmæssigt  

 grundlag.
Til § 3 Lovgivningen om aktieselskaber gælder for TV 2/DANMARK A/S  

 med de afvigelser, der følger af denne lov.
I denne lov er der f.eks. fastsat  

 særlige regler for indtræden og første valg af medarbejdervalgte  

 bestyrelsesmedlemmer i selskabet.
 Antallet af bestyrelsesmedlemmer fastsættes i TV 2/DANMARK  

 A/S vedtægter, og bestyrelsen vælges   bortset fra de medarbejdervalgte  

 medlemmer   af generalforsamlingen.
Til § 4 I henhold til bestemmelsen i  

  

 stk. 1  

  

 bemyndiges kulturministeren til at sælge aktierne i TV  

 2/DANMARK A/S.
Bestemmelsen giver ministeren mulighed for   hvis dette måtte  

 blive aktuelt   at sælge aktierne eller dele heraf uden forudgående  

 lovændring.
 Et salg af aktier forelægges for Folketingets Finansudvalg.
Til § 5 Det foreslås i bestemmelsen, at TV 2/DANMARK A/S overtager  

 samtlige TV 2/DANMARKs rettigheder og forpligtelser.
Ved stiftelsen af aktieselskabet overtager selskabet efter  

 bestemmelsen i  

  

 stk. 1  

  

 hele den  

 af TV 2/DANMARK drevne virksomhed og indtræder i samtlige rettigheder og  

 forpligtelser vedrørende denne virksomhed.
Overtagelsen kan finde sted med  

 virkning fra 1. januar i stiftelsesåret, jf. forslagets  

  

 § 1, stk. 2.
TV 2/DANMARK A/S skal således fuldt ud respektere og  

 indtræde i alle vilkår i kontrakter, overenskomster, lejeaftaler og andre  

 retsforhold, som er indgået af TV 2/DANMARK, ligesom TV 2/DANMARK A/S  

 indtræder  

 i alle denne institutions rettigheder.
Som også nævnt i bemærkningerne til  

  

 § 1  

  

 , bemærkes det, at der endnu  

 ikke er taget politisk stilling til, om de af TV 2/DANMARK ejede sendemaster  

 m.v. efterfølgende ønskes udskilt til f.eks. et særligt selskab.
Spørgsmålet  

 om  

 eventuel udskillelse af sendematerne til et særligt selskab vil i givet fald  

 blive forelagt for Folketingets Finansudvalg.
 Det bemærkes også, at lov om lønmodtageres retsstilling ved  

 virksomhedsoverdragelse finder anvendelse for lønmodtagere ansat i TV  

 2/DANMARK  

 på tidspunktet for stiftelsen af selskabet.
 Debitorskiftet indebærer, at selskabet skal opfylde de  

 forpligtelser, som selskabet overtager fra TV 2/DANMARK.
 Der skabes med bestemmelsen i  

  

 stk. 2  

  

 , hjemmel til, at tinglysning og anden registrering kan  

 ske alene på grundlag af denne lov, hvorfor oprettelse af dokumenter m.v.,  

 f.eks. i forbindelse med overdragelsen af fast ejendom til selskabet, ikke  

 vil  

 være nødvendig.
Til § 6 Af hensyn til beskyttelsen af statens og TV 2/DANMARKs  

 økonomiske og forretningsmæssige interesser foreslås det, at sager og  

 dokumenter vedrørende omdannelsen og salg af aktier er undtaget fra adgangen  

 til aktindsigt efter lov om offentlighed i forvaltningen.
Til § 7 Det foreslås i  

  

 stk. 1  

  

 ,  

 at det medlem af bestyrelsen for TV 2/DANMARK, som er valgt af medarbejderne,  

 umiddelbart indtræder i bestyrelsen for aktieselskabet ved stiftelsen heraf.  

 Herved sikres det, at medarbejderne er repræsenteret i selskabets bestyrelse  

 allerede fra stiftelsen og ikke først fra det tidspunkt, hvor valg har fundet  

 sted.
Medarbejdernes valg til bestyrelsen skal finde sted senest seks måneder  

 efter stiftelsen af selskabet.
 Bestemmelsen i  

  

 stk. 2  

  

 indebærer en fravigelse af aktieselskabslovens  

  

 § 49, stk. 2, 3. pkt  

  

 ., og  

  

 § 49, stk. 3, 1. pkt  

  

 ., hvorefter medarbejderne først har  

 retskrav på valg af medarbejderrepræsentanter til bestyrelsen efter tre år.  

 Ligeledes foreslås det, at der i forbindelse med det første valg efter  

 selskabets stiftelse sker en fravigelse af kravet i aktieselskabslovens  

  

 § 49, stk. 7  

  

 , om at de  

 bestyrelsesmedlemmer, der vælges af medarbejderne, udpeges blandt de  

 medarbejdere, der hele sidste år før valget har været ansat i selskabet, idet  

 der i praksis i vidt omfang vil være tale om en videreførelse af TV  

 2/DANMARKs  

 virksomhed, processer og medarbejdere.
Til § 8 Det foreslås, at tidspunktet for lovens ikrafttræden  

 fastsættes af kulturministeren.
Herved opnås, at de nødvendige forudsætninger  

 for og forberedelser i forbindelse med stiftelsen kan gennemføres, inden  

 loven  

 træder i kraft.
 Lovens ikrafttræden skal koordineres med ikrafttrædelsen af  

 det samtidig fremsatte forslag til lov om ændring af lov om radio- og  

 fjernsynsvirksomhed.
Til § 9 Efter selskabsskattelovens  

  

 § 3, stk. 1, nr. 16,  

  

 er TV 2s landsdækkende virksomhed  

 og de regionale virksomheder undtaget fra skattepligten i  

 selskabsskatteloven.
 Det foreslås, at TV 2s landsdækkende virksomhed ikke  

 længere skal være omfattet af den nuværende skattefrihed i  

 selskabsskattelovens  

  

 § 3, stk. 1, nr. 16  

  

 , efter  

 en omdannelse af TV 2s landsdækkende virksomhed til aktieselskab.
Det er ikke hensigten, at de regionale TV 2-virksomheder  

 skal omfattes af omdannelsen.
Det foreslås derfor, at de regionale TV  

 2-virksomheder, som nævnt i kapitel 6 i lov om radio- og fjernsynsvirksomhed,  

 fortsat omfattes af skattefriheden i selskabsskatteloven.
Til § 10 Det fastslås i bestemmelsen, at loven ikke gælder for  

 Færøerne og Grønland.
