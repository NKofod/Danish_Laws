I medfør af § 5, stk. 1, i lov om en arbejdsmarkedsuddannelsesfond, jf. lovbekendtgørelse nr. 114 af 17. februar 1989, som ændret ved lov nr. 386 af 13. juni 1990 og lov nr. 380 af 6. juni 1991, fastsættes:
Personkreds § 1.  Pligt til at betale bidrag til  

 arbejdsmarkedsuddannelsesfonden har samtlige lønmodtagere, der skal betale  

 bidrag til Arbejdsmarkedets Tillægspension.
 Stk. 2.  Arbejdsgiveren tilbageholder ved hver  

 lønudbetaling det bidragsbeløb, der efter lovens § 3 og § 4b skal betales af  

 lønmodtageren.
Lønmodtagerbidragets størrelse § 2.  Størrelsen af lønmodtagerbidrag til dækning af  

 udgifter ved ordinære arbejdsmarkedsuddannelser fastsættes een gang årligt af  

 arbejdsministeren, jf. lovens § 4a.
 Stk. 2.  Det samlede lønmodtagerbidrags størrelse, jf.  

 lovens § 4a og § 4b, bekendtgøres een gang årligt.
Beregning, opkrævning og indbetaling Lønmodtagere ansat hos arbejdsgivere, der er omfattet af lov om  

 Arbejdsgivernes Elevrefusion (private arbejdsgivere m.fl.) § 3.  Lønmodtagernes bidrag til  

 arbejdsmarkedsuddannelsesfonden beregnes hvert kvartal af Arbejdsmarkedets  

 Tillægspension på grundlag af de samlede bidrag til Arbejdsmarkedets  

 Tillægspension, som er modtaget fra arbejdsgiveren i en forudgående 3  

 måneders periode.
 Stk. 2.  Bidraget for et kvartal udgør 1/4 af  

 årsbidraget, jf. § 2, for hver gang Arbejdsmarkedets Tillægspension har  

 modtaget, hvad der svarer til fuldt ATP-bidrag efter § 15, stk. 1, 1. pkt. og  

 stk. 2, 1. pkt. i lov om Arbejdsmarkedets Tillægspension i følgende perioder  

 forud for den i henhold til § 4, stk. 1, fastsatte forfaldsdag, jf. dog § 5,  

 stk. 1:
 Stk. 3.  Hvis ATP-bidraget for en lønmodtager er mindre  

 end fuldt bidrag, nedsættes lønmodtagerbidraget til  

 arbejdsmarkedsuddannelsesfonden forholdsmæssigt.
 Stk. 4.  Der beregnes ikke lønmodtagerbidrag på grundlag  

 af ATP-bidrag, der vedrører tiden før 1. januar 1988.
 § 4.  For arbejdsgivere, der er registreret efter  

 merværdiafgiftsloven (momsloven) eller lov om afgift af lønsum m.v. forfalder  

 lønmodtagerbidraget til betaling den 1. i tredie kalendermåned efter  

 kvartalets udløb, jf. dog stk. 3.
 Stk. 2.  Betaling af lønmodtagernes bidrag sker i videst  

 mulig udstrækning gennem en af Arbejdsmarkedets Tillægspension foretaget  

 modregning i kompensationen for arbejdsgiverens bidrag til Arbejdsmarkedets  

 Tillægspension i henhold til § 17a i lov om Arbejdsmarkedets Tillægspension.
 Stk. 3.  Bidrag, der ikke kan modregnes i kompensation,  

 forfalder til betaling den 1. i fjerde kalendermåned efter kvartalets udløb.  

 Bestemmelserne i § 5 finder tilsvarende anvendelse.
§ 5.  For arbejdsgivere, der ikke er registreret efter  

 merværdiafgiftsloven (momsloven) eller lønsumsafgiftsloven m.v. forfalder de  

 i henhold til § 3, stk. 2, beregnede lønmodtagerbidrag til betaling den 1. i  

 fjerde kalendermåned efter kvartalets udløb med sidste rettidige betalingsdag  

 den 14. i forfaldsmåneden.
For bidrag, der forfalder til betaling den 1.  

 januar, er sidste rettidige betalingsdag dog den 20. januar.
 Stk. 2.  Falder sidste rettidige indbetalingsdag, jf.  

 stk. 1, på en helligdag efter en lørdag, forlænges fristen til den nærmest  

 følgende hverdag.
 Stk. 3.  Arbejdsgiveren indbetaler lønmodtagerbidraget  

 på det af Arbejdsmarkedets Tillægspension udsendte særlige girokort.
 Stk. 4.  Arbejdsmarkedets Tillægspension kan, når  

 særlige omstændigheder taler derfor, efter ansøgning tillade, at kvartalsvis  

 indbetaling sker til andre terminer.
 Stk. 5.  Arbejdsmarkedets Tillægspension kan i særlige  

 tilfælde efter ansøgning fastsætte en længere tidsfrist for indbetalingen.
Stk. 6.  Hvis en virksomhed hører op eller skifter ejer,  

 skal girokortet dog sendes til arbejdsgiveren snarest muligt efter, at  

 Arbejdsmarkedets Tillægspension har fået meddelelse herom.
Bidrag for den  

 forløbne del af kvartalet indbetales senest 14 dage efter, at opkrævningen er  

 modtaget.
Stk. 7.  Arbejdsgiveren har ansvaret for rettidig  

 indbetaling.
Hvis girokortet ikke er kommet frem eller er bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 8.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
 § 6.  Arbejdsgivere, der beskæftiger lønmodtagere  

 omfattet af § 4 a i lov om Arbejdsmarkedets Tillægspension (koncessionerede  

 selskaber m.v.), opkræves efter kalenderårets udløb lønmodtagerbidrag, der er  

 eller burde være tilbageholdt efter lovens § 2, stk. 3, men som på grund af  

 beregningsreglen i § 3, stk. 2, ikke i årets løb er modregnet eller opkrævet  

 efter reglerne i § 4, stk. 2, og § 5.
 Stk. 2.  Restbidraget beregnes af Arbejdsmarkedets  

 Tillægspension på grundlag af den enkelte arbejdsgivers indberetning af det  

 samlede årlige ATP-bidrag, jf. § 30, stk. 1, i lov om Arbejdsmarkedets  

 Tillægspension.
 Stk. 3.  Restbidraget indbetales senest 14 dage efter  

 modtagelsen af det særlige girokort, som ATP sender til arbejdsgiveren efter  

 fra Statsskattedirektoratet at have modtaget og behandlet det i stk. 2 nævnte  

 indberetningsmateriale.
Lønmodtagere ansat hos arbejdsgivere, der ikke er omfattet af lov om  

 Arbejdsgivernes Elevrefusion (offentlige arbejdsgivere m.fl.) § 7.  Lønmodtagerbidraget beregnes af den enkelte  

 arbejdsgiver og indbetales ved hvert kvartals udløb.
Bidraget opkræves af  

 Arbejdsmarkedets Tillægspension.
Stk. 2.  Bidraget forfalder til betaling den 1. i  

 måneden efter hvert kvartals udløb med sidste rettidige indbetalingsdag den  

 14. i forfaldsmåneden.
For bidrag, der forfalder til betaling den 1. januar,  

 er sidste rettidige betalingsdag dog den 20. januar.
 Stk. 3.  Falder sidste rettidige betalingsdag, jf. stk.  

 2, på en helligdag eller en lørdag, forlænges fristen til den nærmest  

 følgende hverdag.
 Stk. 4.  Arbejdsmarkedets Tillægspension kan, når  

 særlige omstændigheder taler derfor, efter ansøgning tillade, at kvartalsvis  

 indbetaling sker til andre terminer.
 Stk. 5.  Arbejdsmarkedets Tillægspension kan i særlige  

 tilfælde efter ansøgning fastsætte en længere tidsfrist for indbetalingen.
 § 8.  Indbetaling sker, medmindre andet aftales med  

 Arbejdsmarkedets Tillægspension, ved benyttelse af det særlige girokort, som  

 Arbejdsmarkedets Tillægspension sender til arbejdsgiveren ved hvert kvartals  

 udløb.
Stk. 2.  Hvis en virksomhed hører op eller skifter ejer,  

 skal girokortet dog sendes til arbejdsgiveren snarest muligt efter, at  

 Arbejdsmarkedets Tillægspension har fået meddelelse om ændringen.
Bidraget  

 for den forløbne del af kvartalet indbetales senest 14 dage efter, at  

 opkrævningen er modtaget.
Stk. 3.  Arbejdsgiveren har ansvaret for rettidig  

 indbetaling.
Hvis girokortet ikke er kommet frem, eller er bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 4.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
Fællesbestemmelser § 9.  De lønmodtagerbidrag, som Arbejdsmarkedets  

 Tillægspension har opkrævet, overføres af Arbejdsmarkedets Tillægspension til  

 AUD-fonden kvartalsvis på et af Arbejdsmarkedets Tillægspension beregnet  

 renteneutralt tidspunkt.
 § 10.  Sker indbetaling af lønmodtagernes bidrag ikke  

 rettidigt, skal arbejdsgiveren betale renter af bidraget med 11/2 pct. for  

 hver påbegyndt måned fra kvartalets udløb, jf. lovens § 5, stk. 3, 1. pkt.
 § 11.  Arbejdsmarkedets Tillægspension kan, når  

 særlige omstændigheder taler derfor, give henstand med indbetaling samt  

 eftergive lønmodtagerbidrag og renter, jf. lovens § 5, stk. 3, 2. pkt.
 § 12.  Arbejdsmarkedets Tillægspension har  

 udpantningsret for lønmodtagerbidrag og renter, jf. lovens § 5, stk. 4.
 § 13.  Krav på lønmodtagerbidrag forældes efter  

 reglerne i lov nr. 274 af 22. december 1908 om forældelse af visse  

 fordringer, jf. lovens § 5, stk. 5.
Klageadgang § 14.  Afgørelser om bidragspligt for lønmodtagere og  

 lønmodtagerbidrag, herunder beregning og opkrævning, kan inden for en frist  

 af 4 uger fra den dag, hvor afgørelsen er meddelt, indbringes for Ankenævnet  

 for Arbejdsmarkedets Tillægspension, jf. lovens § 5, stk. 7.
Straffebestemmelser § 15.  Den arbejdsgiver, der undlader at foretage  

 indbetaling efter reglerne i §§ 5, 6, 7 og 8 straffes med bøde, jf. lovens §  

 7, stk. 1.
 Stk. 2.  Er overtrædelsen i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jf. lovens § 7, stk. 2, 1. pkt.
 Stk. 3.  Er overtrædelsen i stk. 1 begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar, jf. lovens §  

 7, stk. 2, 2. pkt.
Ikrafttræden § 16.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Første forfaldsdag efter bestemmelsen i § 4,  

 stk. 1, er den 1. juni 1992 for bidrag, som er beregnet på grundlag af  

 ATP-bidrag modtaget i perioden 23. februar 1992-22. maj 1992. Told- og  

 Skattestyrelsen varetager administrationen af de lønmodtagerbidrag, som  

 Arbejdsmarkedets Tillægspension har beregnet og givet meddelelse om til Told-  

 og Skattestyrelsen inden 1. marts 1992.
 Stk. 3.  Bekendtgørelse nr. 95 af 10. februar 1989 (Om  

 beregning, opkrævning og indbetaling af lønmodtagerbidrag m.v.) ophæves.  

 Bekendtgørelsen gælder dog fortsat for den administration, som varetages af  

 Told- og Skattestyrelsen, jf. stk. 2, 2. pkt. og for Arbejdsmarkedets  

 Tillægspensions administration af senere reguleringer af lønmodtagerbidrag,  

 som er beregnet og meddelt til Told- og Skattestyrelsen af Arbejdsmarkedets  

 Tillægspension inden 1. marts 1992.
