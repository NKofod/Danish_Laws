Nr LSF 118 Forslag til Lov om ændring af lov om fordeling mellem staten, kommunerne  

 og amtskommunerne af skattenedslaget som følge af personskattelovens  

 skatteloft (Tilpasning til ændringer i det skrå skatteloft) Fremsat af indenrigsministeren (Thorkild Simonsen) den 19. juni 1998 Vedtaget ved tredjebehandling den 26. juni 1998 Lov nr. 477 af 02/07/1998 § 1 I lov nr. 468 af 30. juni 1993 om fordeling mellem staten, kommunerne og  

 amtskommunerne af skattenedslaget som følge af personskattelovens skatteloft,  

 som ændret ved § 2 i lov nr. 826 af 27. oktober 1995, foretages følgende  

 ændringer:
 1. §§ 1-5 affattes således:
 »§ 1. Kommuner og amtskommuner afregner et beløb til staten,  

 som opgøres efter reglerne i denne lov.
 § 2. Der opgøres et beløb for kommuner, for hvilke følgende  

 betingelser er opfyldt for det enkelte indkomstskatteår:
1) Den samlede kommunale og amtskommunale udskrivningsprocent overstiger  

 den efter stk. 2 opgjorte procent, og 2) den samlede kommunale og amtskommunale udskrivningsprocent for  

 indkomståret er højere end den samlede kommunale og amtskommunale  

 udskrivningsprocent for 1998.
 Stk. 2 . Den i stk. 1, nr. 1, anførte procent opgøres som den  

 størrelse, den samlede kommunale og amtskommunale udskrivningsprocent højst  

 kan have for det pågældende indkomstår, uden at skatteloftet, jf.  

 personskattelovens § 19, finder anvendelse.
 § 3 . For de kommuner, der er omfattet af § 2, opgøres beløbet ved  

 at gange det skønnede indkomstgrundlag for skatten efter personskattelovens §  

 5, nr. 3, i kommunen med den mindste af følgende to størrelser:
 1) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger den samlede kommunale og  

 amtskommunale udskrivningsprocent for 1998.
 2) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger den efter § 2, stk. 2,  

 opgjorte procent.
 § 4 . Det efter § 3 opgjorte beløb indbetales til statskassen.  

 Beløbet fordeles mellem vedkommende kommune og amtskommune i forhold til det  

 antal procentpoint, hvormed de har forhøjet henholdsvis den kommunale og den  

 amtskommunale udskrivningsprocent for det pågældende år i forhold til  

 udskrivningsprocenterne for 1998. Hvis kun den ene af de to  

 udskrivningsprocenter er forhøjet i forhold til udskrivningsprocenten for  

 1998, påhviler det samlede beløb alene den kommunale enhed, der har forhøjet  

 udskrivningsprocenten.
 § 5 . Indenrigsministeren fastsætter nærmere regler om beregning  

 og afregning af beløb efter denne lov og opgørelsen af det skønnede  

 indkomstgrundlag for skatten efter personskattelovens § 5, nr. 3, i kommunen,  

 som er anført i § 3.
Stk. 2 . Det skønnede indkomstgrundlag for skatten efter  

 personskattelovens § 5, nr. 3, i kommunen, jf. § 3, indgår i opgørelsen  

 endeligt som opgjort pr. 1. juli i indkomståret.« 2. § 6 ophæves § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1999 Oprindeligt fremsat forslag § 1 I lov nr. 468 af 30. juni 1993 om fordeling mellem staten, kommunerne og  

 amtskommunerne af skattenedslaget som følge af personskattelovens skatteloft,  

 som ændret ved § 2 i lov nr. 826 af 27. oktober 1995, foretages følgende  

 ændringer:
 1. §§ 1-5 affattes således:
 » § 1. Kommuner og amtskommuner afregner et beløb til staten,  

 som opgøres efter reglerne i denne lov.
 § 2. Der opgøres et beløb for kommuner, for hvilke følgende  

 betingelser er opfyldt for det enkelte indkomstskatteår:
1) den samlede kommunale og amtskommunale udskrivningsprocent overstiger  

 den efter stk. 2 opgjorte procent, og 2) den samlede kommunale og amtskommunale udskrivningsprocent for  

 indkomståret er højere end den samlede kommunale og amtskommunale  

 udskrivningsprocent for 1998.
 Stk. 2 . Den i stk. 1, nr. 1, anførte procent opgøres som den  

 størrelse, den samlede kommunale og amtskommunale udskrivningsprocent højst  

 kan have for det pågældende indkomstår, uden at skatteloftet, jf.  

 personskattelovens § 19, finder anvendelse.
 § 3 . For de kommuner, der er omfattet af § 2, opgøres beløbet ved  

 at gange det skønnede indkomstgrundlag for skatten efter personskattelovens §  

 5, nr. 3 i kommunen, med den mindste af følgende to størrelser:
 1) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger den samlede kommunale og  

 amtskommunale udskrivningsprocent for 1998.
 2) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger den efter § 2, stk. 2,  

 opgjorte procent.
 § 4 . Det efter § 3 opgjorte beløb indbetales til statskassen.  

 Beløbet fordeles mellem vedkommende kommune og amtskommune i forhold til det  

 antal procentpoint, hvormed de har forhøjet henholdsvis den kommunale og den  

 amtskommunale udskrivningsprocent for det pågældende år i forhold til  

 udskrivningsprocenterne for 1998. Hvis kun den ene af de to  

 udskrivningsprocenter er forhøjet i forhold til udskrivningsprocenten for  

 1998, påhviler det samlede beløb alene den kommunale enhed, der har forhøjet  

 udskrivningsprocenten.
 § 5 . Indenrigsministeren fastsætter nærmere regler om beregning  

 og afregning af beløb efter denne lov og opgørelsen af det skønnede  

 indkomstgrundlag for skatten efter personskattelovens § 5, nr. 3 i kommunen,  

 som er anført i § 3.
 Stk. 2 . Det skønnede indkomstgrundlag for skatten efter  

 personskattelovens § 5, nr. 3 i kommunen, jf. § 3, indgår i opgørelsen  

 endeligt som opgjort pr. 1. juli i indkomståret.
2. § 6 ophæves § 2 Stk. 1. Loven træder i kraft dagen efter bekendtgørelsen i  

 Lovtidende, og har virkning fra og med indkomståret 1999 Bemærkninger til lovforslaget Almindelige bemærkninger 1. Indledning Lovforslaget er en del af udmøntningen af aftalerne af 15. og 16. juni  

 1998 mellem regeringen og Kommunernes Landsforening, Amtsrådsforeningen og  

 forhandlingsresultaterne med Københavns og Frederiksberg Kommuner.
Der blev  

 her aftalt en tilpasning af kommunernes medfinansiering af det skrå  

 skatteloft.
 Den eksisterende ordning blev indført i 1993 og indebærer, at det skrå  

 skatteloft blev »vendt«, således at kommunerne og amtskommunerne  

 medfinansierer statens provenutab i form af det skattenedslag, der er opstået  

 som følge af kommunale skattestigninger efter 1993. Baggrunden for ordningen  

 er, at kommunerne og amtskommunerne bør medfinansiere det provenutab, som  

 staten får, når kommunerne eller amtskommunerne øger udskrivningsprocenten.  

 Medfinansieringen skal endvidere sikre en mere tydelig sammenhæng mellem den  

 skat som borgerne betaler og kommunens service.
Med dette lovforslag stilles der, i forlængelse af aftalerne med de  

 kommunale parter, forslag om, at den kommunale medfinansiering af det skrå  

 skatteloft for perioden 1993-1998 afvikles.
Der indføres herefter en ny  

 medfinansiering af det skrå skatteloft.
Denne omfatter de kommuner og  

 amtskommuner, som forhøjer skatten i forhold til 1998, og beregnes i forhold  

 til den skatteprocent, som det aktuelle indkomstår vil udløse det skrå  

 skatteloft.
Efter de nuværende skatteregler har det skrå skatteloft virkning i  

 kommuner, hvor den samlede kommunale og amtskommunale udskrivningsprocent  

 overstiger 29 pct.
Medfinansieringen har omfattet de kommuner og  

 amtskommuner, hvor udskrivningsprocenten er øget siden 1993, og hvor den  

 samlede udskrivningsprocent overstiger 29 procent.
Regeringens forslag til en  

 skatteomlægning indebærer, at bundskatten nedsættes fra 8 til 6 procent i  

 perioden 1999-2002. Herved vil det skrå skatteloft alene kunne få virkning  

 over for borgere i kommuner med en samlet kommunal og amtskommunal  

 skatteprocent i år 2002 på over 31 procent, og for årene 1999 til 2001  

 henholdsvis 29,5, 30,0, 30,5 procent.
Regeringen har indgået aftale med  

 Socialistisk Folkeparti og Enhedslisten om en ændring af forslaget, således  

 at bundskatten sænkes yderligere og det skrå skatteloft forhøjes.  

 Lovforslaget er imidlertid udformet, så det tilpasses den til enhver tid  

 værende sats, jf. bemærkningerne til § 1.
 Nærværende lovforslag sikrer, at kommunernes og amtskommunernes  

 medfinansiering af det skrå skatteloft vil blive beregnet i forhold til den  

 skatteprocent, som aktuelt udløser skattenedslaget overfor borgerne.
 2. De økonomiske konsekvenser.
Statens provenutab ved afvikling af medfinansieringen af det skrå  

 skatteloft for perioden 1993-98 vil for amtskommunerne blive modregnet i det  

 amtskommunale statstilskud.
Finansministeren vil søge om Finansudvalgets  

 godkendelse af, at bloktilskuddet for amtskommuner fra og med 1999 nedsættes  

 med 598,0 mio.kr.
For primærkommunerne er kommunernes mindreudgift indregnet  

 i det skøn over primærkommunernes balance, som danner grundlag for  

 regeringens aftale med Kommunernes Landsforening om økonomien i 1999.
Bemærkninger til de enkelte bestemmelser Til § 1 Forslaget indebærer, at der foretages en omlægning af kommunernes og  

 amtskommunernes medfinansiering af det skrå skatteloft.
Forslaget er en  

 udmøntning af regeringens aftale med de kommunale parter om økonomien i 1999.
 Forslaget indebærer, at den kommunale medfinansiering af det skrå  

 skatteloft for perioden 1993-1998 afvikles.
 Hidtil har det skrå skatteloft haft betydning for borgerne i kommuner,  

 hvor den samlede kommunale og amtskommunale skatteprocent var over 29  

 procent.
 Efter de gældende regler i lov om fordeling mellem staten, kommunerne og  

 amtskommunerne af skattenedslaget som følge af personskattelovens skatteloft,  

 skal kommuner og amtskommuner bidrage til finansieringen af det skrå  

 skatteloft, hvis de har sat skatten op siden 1993, og har en samlet kommunal  

 og amtskommunal skatteprocent på over 29 procent.
Skatteministeren har fremsat forslag (L 92) om nedsættelse af bundskatten  

 fra 8 til 6 procent i perioden 1999-2002. Herved vil det skrå skatteloft  

 alene kunne få virkning over for borgerne i kommuner med en samlet kommunal  

 og amtskommunal skatteprocent i år 2002 på over 31 procent, og for årene 1999  

 til 2001 henholdsvis 29,5, 30,0, 30,5 procent.
Regeringen har indgået aftale  

 med Socialistisk Folkeparti og Enhedslisten om at sænke bundskatten til 5,5  

 procent og samtidig hæve det skrå skatteloft til 59 procent fra 1999, således  

 at grænsen for det skrå skatteloft vil indtræde ved kommunale skatteprocenter  

 i årene 1999 til 2002 på 30,5, 31,0, 31,75 og 32,5 procent.
Lovforslaget er  

 udformet, så medfinansieringen tilpasses de til enhver tid gældende satser.
 Den foreslåede formulering af § 2 indebærer, at den kommunale og  

 amtskommunale betaling til staten for 1999 og de følgende år skal beregnes i  

 forhold til den skatteprocent, som aktuelt efter personskatteloven vil  

 medføre, at det skrå skatteloft har virkning i en kommune, jf. ovenfor.  

 Medfinansieringen vil dog alene gælde for de kommuner eller amtskommuner,  

 hvor skatten er øget i forhold til 1998.
Den foreslåede affattelse af § 5 indebærer, at indenrigsministeren  

 fastsætter nærmere regler om opgørelse af det skønnede indkomstgrundlag for  

 topskatten, som indgår i beregningen af kommunernes medfinansiering.
I lighed  

 med de gældende regler er det hensigten at basere opgørelsen af dette  

 grundlag på oplysninger fra forskudsregistreringen, men der vil i forhold til  

 de nuværende regler blive mulighed for at foretage en årlig opdatering af  

 grundlaget.
Opgørelsen og afregningen af kommunernes og amtskommunernes  

 medfinansiering af det skrå skatteloft vil ske efter den procedure, som  

 hidtil har været anvendt, således at opgørelsen udmeldes endeligt til  

 kommuner og amtskommuner pr. 1. juli i indkomståret, og afregnes de sidste  

 tre måneder i året.
 § 6, der indeholder en bestemmelse om revision af loven i  

 folketingssamlingen 1997-98, foreslås ophævet.
 Ændringerne vedr. kommunernes medfinansiering af det skrå skatteloft har i  

 øvrigt virkning fra og med indkomståret 1999.
Til §2 Lovforslaget har virkning fra og med 1999.
Skriftlig fremsættelse (19. juni 1998) Indenrigsministeren (Thorkild Simonsen) Jeg tillader mig hermed for Folketinget at fremsætte:
 Forslag til lov om ændring af lov om fordeling mellem staten,  

 kommunerne og amtskommunerne af skattenedslaget som følge af  

 personskattelovens skatteloft. (Tilpasning til ændringer i det skrå  

 skatteloft).
 (Lovforslag nr. 118).
 Dette lovforslag er en del af udmøntningen af aftalerne af 15. og 16. juni  

 1998 mellem regeringen og Kommunernes Landsforening, Amtsrådsforeningen og  

 forhandlingsresultaterne med Københavns og Frederiksberg Kommuner.
 Med dette lovforslag stilles der i forlængelse af aftalerne med de  

 kommunale parter forslag om, at den kommunale medfinansiering af det skrå  

 skatteloft for perioden 1993-1998 afvikles.
 Efter de nuværende skatteregler har det skrå skatteloft virkning i  

 kommuner, hvor den samlede kommunale og amtskommunale udskrivningsprocent  

 overstiger 29. Medfinansieringen har omfattet de kommuner og amtskommuner,  

 hvor udskrivningsprocenten er øget siden 1993, og hvor den samlede  

 udskrivningsprocent overstiger 29.
Der indføres herefter en ny medfinansiering af det skrå skatteloft.
Denne  

 omfatter de kommuner og amtskommuner, som forhøjer skatten i forhold til  

 1998, og beregnes i forhold til den skatteprocent, som i det aktuelle  

 indkomstår vil udløse det skrå skatteloft.
Det skal i den forbindelse bemærkes, at i årene 1999 til 2002 vil  

 bundskatten blive sænket fra 8 procent til 5,5 procent, og det skrå  

 skatteloft vil fra og med 1999 blive hævet til 59 procent.
Det betyder  

 således, at i år 2002 vil det skrå skatteloft først blive udløst ved en  

 samlet kommunal og amtskommunal skatteprocent på over 32,5 mod - på nuværende  

 tidspunkt - 29.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til en hurtig og velvillig behandling  

 i det høje Ting.
Bilag I dette bilag er optrykt den gældende formulering af lov om fordeling  

 mellem staten, kommunerne og amtskommunerne af skattenedslaget som følge af  

 personskattelovens skatteloft, jf. lov nr. 468 af 30. juni 1993, som ændret  

 ved § 2 i lov nr. 826 af 27. oktober 1995 § 1. Efter reglerne i denne lov afregner kommuner og amtskommuner  

 til staten beløb, der opgøres som en del af den samlede nedsættelse af  

 indkomstskatten til staten for et indkomstår som følge af skatteloftet efter  

 personskattelovens § 19, stk. 1.
 Stk. 2 . Afregning og opgørelse af beløb for indkomståret 1996  

 sker efter reglerne i §§ 2-4, uanset om indkomstskatten til staten for dette  

 indkomstår nedsættes efter personskattelovens § 19, stk. 1, 4. pkt.
 § 2. Der opgøres et beløb for kommuner, for hvilke følgende  

 betingelser er opfyldt for det enkelte indkomstskatteår:
1) Ved opgørelsen for indkomståret 1994 skal den samlede kommunale og  

 amtskommunale udskrivningsprocent for 1994 overstige 28,5, og ved opgørelsen  

 med virkning fra og med indkomståret 1995 skal den samlede kommunale og  

 amtskommunale udskrivningsprocent for indkomståret overstige 29,0, og 2) den samlede kommunale og amtskommunale udskrivningsprocent for  

 indkomståret er højere end den samlede kommunale og amtskommunale  

 udskrivningsprocent for 1993.
 § 3. For de kommuner, der i 1994 er omfattet af § 2, opgøres  

 beløbet ved at gange kommunens grundlag ifølge forskudsregistreringen for  

 indkomståret 1994 for skatten efter personskattelovens § 5, nr. 3, med den  

 mindste af følgende to størrelser:
 1) Det antal procentpoint, hvormed den samlede kommunale og amtskommunale  

 udskrivningsprocent for 1994 overstiger den samlede kommunale og  

 amtskommunale udskrivningsprocent for 1993.
 2) Det antal procentpoint, hvormed den samlede kommunale og amtskommunale  

 udskrivningsprocent for 1994 overstiger 28,5 pct.
 Stk. 2. For de kommuner, der er omfattet af § 2 fra og med 1995,  

 opgøres beløbet ved at gange kommunens grundlag ifølge forskudsregistreringen  

 for indkomståret 1994 for skatten efter personskattelovens § 5, nr. 3, med  

 den mindste af følgende to størrelser:
 1) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger den samlede kommunale og  

 amtskommunale udskrivningsprocent for 1993.
 2) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger 29 pct.
 Stk. 3 . Det indkomstskattegrundlag, der er nævnt i stk. 2,  

 reguleres efter personskattelovens § 20.
 § 4. Det efter § 3 opgjorte beløb indbetales til statskassen.  

 Beløbet fordeles mellem vedkommende kommune og amtskommune i forhold til det  

 antal procentpoint, hvormed de har forhøjet henholdsvis den kommunale og den  

 amtskommunale udskrivningsprocent for det pågældende år i forhold til  

 udskrivningsprocenterne for 1993. Hvis kun den ene af de to  

 udskrivningsprocenter er forhøjet i forhold til udskrivningsprocenten for  

 1993, påhviler det samlede beløb alene den kommunale enhed, der har forhøjet  

 udskrivningsprocenten.
 § 5. Indenrigsministeren fastsætter nærmere regler om beregning og  

 afregning af beløb efter denne lov.
 § 6. Forslag til revision af loven fremsættes for Folketinget i  

 folketingsåret 1997-98.
 § 7 . Loven har virkning fra og med indkomståret 1994.
 § 8. Loven gælder ikke for Færøerne og Grønland.
