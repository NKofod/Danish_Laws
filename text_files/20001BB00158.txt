Fremsat den 27. marts 2001 af  

 Frank Dahlgaard (UP) Forslag til folketingsbeslutning om at bringe rigsfællesskabet mellem Danmark og  

 Færøerne til ophør Folketinget opfordrer regeringen til at forberede de nødvendige tiltag med henblik på at  

 bringe rigsfællesskabet mellem Danmark og Færøerne til  

 ophør senest ved udgangen af år 2005, senest den 15. september 2001 at fremsætte forslag til lov om  

 ophævelse af rigsfællesskabet mellem Danmark og  

 Færøerne, senest den 15. september 2001 at fremsætte forslag til lov om  

 folkeafstemning til afholdelse i Danmark i 4. kvartal 2001 om ophævelse  

 af rigsfællesskabet mellem Danmark og Færøerne, at bringe rigsfællesskabet mellem Danmark og  

 Færøerne til ophør senest ved udgangen af år 2005,  

 såfremt folkeafstemningen viser et flertal herfor.
Bemærkninger til forslaget Baggrunden for forslaget er de sidste  

 års begivenheder i forholdet mellem Danmark og Færøerne,  

 som tydeligt har vist et færøsk ønske om national  

 selvstændighed.
 Det står i dag klart, at det eneste, som får  

 (nogle) færinger til at tøve med at frigøre sig fra  

 rigsfællesskabet med Danmark, er de økonomiske tilskud herfra.  

 Således ønsker et stort flertal af de færøske  

 folkevalgte politikere løsrivelse fra Danmark, såfremt man kan  

 fortsætte med at modtage økonomiske tilskud fra den danske  

 statskasse i op til 15 år efter en beslutning om færøsk  

 selvstændighed.
 Med andre ord: Rigsfællesskabet mellem  

 Færøerne og Danmark er fra færøsk side i dag alene  

 baseret på penge.
På samme måde som et ægteskab kun er  

 godt, hvis det fra begge sider er baseret på varme følelser, er  

 et rigsfællesskab også kun godt, hvis det er baseret på  

 andet og mere end penge og økonomi.
Et ægteskab baseret på  

 ikke gengældt kærlighed er både dårligt og uholdbart.  

 Derfor er det en rigtig beslutning at bringe rigsfællesskabet mellem  

 Færøerne og Danmark til ophør.
Når  

 Færøerne ikke   af rent økonomiske grunde   vil bringe  

 rigsfællesskabet til ophør, må den anden part, Danmark,  

 træffe beslutningen.
Med stigende irritation har den danske befolkning gennem  

 de senere år måtte lægge ører til mere eller mindre  

 direkte beskyldninger fra færøsk side om Kendsgerningen er, at Danmark ikke udbytter  

 Færøerne.
Tværtimod modtager Færøerne hvert  

 eneste år et milliardstort beløb i støtte fra Danmark.  

 Således udgjorde den danske stats udgifter til Færøerne i  

 2000 1,9 mia. kr. svarende til 43.000 kr. pr. indbygger på  

 Færøerne.
Kendsgerningen er også, at den danske regering med  

 et enigt Folketing i ryggen utallige gange inden for de seneste år har  

 gjort det klart, at Danmark ikke vil fastholde Færøerne i et  

 rigsfællesskab, såfremt man på Færøerne  

 ønsker noget andet.
Hele tiden har budskabet fra Christiansborg til  

 Thorshavn været, at beslutningen om Færøernes forbliven i  

 rigsfællesskabet træffes på Færøerne af  

 færingerne selv, og at vi i Danmark afventer en færøsk  

 afgørelse.
Nærværende forslag ændrer denne politik.  

 De folkevalgte færøske politikere har de seneste måneder  

 optrådt så provokatorisk over for Danmark, at situationen har  

 ændret sig fra det pinlige til det uholdbare.
Man har således fra  

 færøsk side udskrevet en folkeafstemning til afholdelse på  

 Færøerne i slutningen af maj, hvor temaet er færøsk  

 selvstændighed efter en overgangsperiode på 12 år med store  

 danske statstilskud.
Først da det fra dansk side blev gjort klart, at  

 Færøerne ikke ensidigt med en folkeafstemning kan bestemme, hvor  

 længe man efter en beslutning om selvstændighed skal kunne  

 oppebære danske statstilskud, blev folkeafstemningen aflyst.
 Begivenhedsforløbet har imidlertid vist, at et  

 stort flertal af færøske politikere   og et flertal i den  

 færøske befolkning   kun ønsker rigsfællesskabet  

 med Danmark på grund af pengene.
Nærværende forslag bygger altså  

 ingenlunde på fjendtlighed over for Færøerne eller den  

 færøske befolkning.
Tværtimod så forslagsstilleren  

 helst rigsfællesskabet fortsat på baggrund af en gensidig  

 samhørighedsfølelse.
Denne gensidighed er imidlertid ikke til  

 stede.
 Til fordel for nærværende forslag taler  

 også de historiske erfaringer:
 Norge hørte således under Danmark i mere end  

 400 år frem til 1814. Nordmændene taler stadig om  

 »firehundredeårs-natten«   men ingen kan bestride, at Danmark og Norge  

 i dag som to ligeværdige, selvstændige lande har et varmt og  

 hjerteligt forhold.
Tilsvarende har Island hørt under det danske rige.  

 Islændingene løsrev sig fra Danmark i 1944, mens vi endnu var  

 besat af tyske tropper.
I dag har Danmark og Island imidlertid som to  

 ligeværdige og selvstændige lande et nært og hjerteligt  

 forhold til hinanden.
Ikke mindst den danske tilbagelevering af de islandske  

 håndskrifter for 30 år siden spillede i dén forbindelse en  

 positiv rolle.
Der er al mulig grund til at tro, at historien vil gentage  

 sig, såfremt rigsfællesskabet mellem Danmark og  

 Færøernes bringes til ophør og Færøerne  

 omdannes til en suveræn, selvstændig stat.
Da der fra dansk side  

 er større interesse i at have et godt og hjerteligt forhold  

 også på officielt plan   til Færøerne end til at  

 fastholde et rigsfællesskab, som fra færøsk side dybest  

 set ikke ønskes opretholdt, bør Danmark tage initiativ til  

 opløsning af rigsfællesskabet med Færøerne.
Økonomiske forhold Nærværende forslag tager ikke stilling til den  

 økonomiske overgangsperiode i forbindelse med rigsfællesskabets  

 ophør, men der kan selvsagt ikke blive tale om mere end nogle få  

 år.
Danmark yder jo ikke tilskud til andre selvstændige nationer  

   bortset fra ulande.
 Selv i tilfælde af et øjeblikkeligt bortfald  

 af de danske tilskud bliver der imidlertid ikke tale om nogen  

 økonomisk katastrofe for Færøerne.
Økonomiprofessor Martin Paldam fra Århus  

 Universitet (der har forsket i Færøernes og Grønlands  

 økonomiske afhængighed af de store tilskud fra Danmark) har  

 beregnet, at den færøske levestandard umiddelbart vil synke med  

 ca. 25 pct. ved et øjeblikkeligt bortfald af de danske tilskud.  

 Færøerne har imidlertid i dag en levestandard, som er mindst  

 lige så høj som den danske, og den færøske  

 befolkning hører dermed i dag til de folkeslag med den højeste  

 levefod i hele verden.
Med en 25 pct. reduktion i levestandarden vil  

 Færøerne stadig høre til blandt de 30-35 rigeste lande i  

 verden.
Eller udtrykt på en anden måde: Uden de danske tilskud  

 vil den færøske levestandard falde til dét niveau, man i  

 dag har i Skotland.
Det kan ingen med rimelighed betegne som nogen  

 katastrofe.
Endvidere præciserer professor Martin Paldam, at de  

 danske tilskud hæmmer væksten af andre erhverv ved kun at  

 fokusere på fiskerierhvervet.
Dette medfører lav vækst i  

 samfundet og dårlig konkurrenceevne.
På længere sigt kan  

 det altså ligefrem blive en økonomisk fordel for  

 Færøerne at stå på egne ben.
 Formanden for statsministerens rådgivende  

 Færø-udvalg, professor Arne Larsen, vurderer også, at  

 Færøerne mageligt kan klare sig uden tilskud, og vicelagmand  

 på Færøerne Høgni Hoydal fra det republikanske  

 selvstændighedsparti har erklæret sig enig heri.
Erfaringerne viser, at små lande   også meget  

 små lande   sagtens kan klare sig økonomisk godt.
Luxembourg med  

 383.000 indbyggere er således Europas rigeste land.
Langt mindre lande  

 som Monaco og Liechtenstein, begge med 28.000 indbyggere, klarer sig  

 også både økonomisk og beskæftigelsesmæssigt  

 flot.
Det samme gør Andorra med sine 48.000 indbyggere.
Et  

 selvstændigt Færøerne med 44.000 indbyggere kan  

 selvfølgelig også klare sig selv økonomisk og  

 beskæftigelsesmæssigt.
 Den danske stats samlede udgifter til  

 Færøerne beløb sig sidste år til 1,9 mia. kr.  

 Dét svarer til godt 20 pct. af Færøernes  

 bruttonationalprodukt (BNP) og godt 50 pct. af landsstyrets samlede  

 udgiftsbudget.
 Finansministeriet har den 1. maj sidste år foretaget  

 en opgørelse af den danske stats udgifter vedrørende  

 Færøerne i kalenderåret 2000. Det fremgår heraf, at  

 de samlede danske statslige udgifter vedrørende Færøerne  

 fordeler sig på følgende poster:
Statens bloktilskud til Færøerne 958 mio. kr.
Fiskeriinspektion, redningsopgaver og andre  

 serviceydelser 324 mio. kr.
Pensioner 119 mio. kr.
Uddannelse af færinger samt uddannelsesstøtte  

 hertil 113 mio. kr.
Færingers træk på offentlige ydelser i  

 Danmark* 375 mio. kr.
I alt danske statslige udgifter vedrørende  

 Færøerne 1.889 mio. kr.
 * Disse ydelser omfatter bl.a. dagpenge,  

 børnefamilieydelse, kontanthjælp og sociale  

  pensioner.
Juridiske forhold Nærværende forslag sigter mod at gøre  

 Færøerne til en selvstændig stat.
Siden 1948 har Færøerne fungeret under  

 selvstyreloven.
Denne lov er traditionelt blevet betragtet som en  

 »delegationslov« med delegation af beføjelser fra de danske  

 myndigheder til hjemmestyret.
Da selvstyreloven er en almindelig lov,  

 vedtaget af Folketinget, kan denne   ligesom alle andre love   frit  

 tilbagekaldes af Folketinget.
Det var én af Danmarks mest ansete jurister,  

 professor, dr. jur. et phil., Alf Ross, der skrev selvstyreloven.
I et  

 exposé til Forfatningskommissionen af 1946 skrev han således,  

 at:  »Selvom det ved en gentleman-agreement tilkendegives Færingerne,  

 at Loven ikke vil blive ændret uden Forstaaelse med Lagtinget, kan  

 dette naturligvis ikke gælde, dersom Lovens bestemmelser krænkes.  

 I Tilfælde af Meningsforskel herom maa Rigsmyndighedernes Opfattelse  

 være afgørende.
Saalænge Færøerne  

 udgør en integrerende del af det danske Rige, maa det   uanset  

 vidtgaaende Imødekommenhed af Ønskerne om lokal Autonomi  

 klart fastholdes, at »Suveræniteten«  ligger, og kun  

 kan ligge ét Sted: hos Rigsmyndighederne.« Folketinget kan altså suverænt  

 udvide (eller indskrænke) selvstyrets beføjelser.
Det er grundlovens § 19, stk. 1, 2. pkt., der er aktuel  

 ved en indskrænkning af det danske rige.
Ifølge ordlyden af  

 bestemmelsen skal en eventuel forøgelse eller indskrænkning af  

 rigets område ske på regeringens initiativ.
Der er altså  

 tale om et regeringsprærogativ.
Med nærværende forslag  

 pålægger Folketinget regeringen at tage dette initiativ.
At  

 Folketinget kan dette   påvirke udøvelsen af et  

 regeringsprærogativ   antages af dr. jur., højesteretsdommer  

 Henrik Zahle, der i sin Af dette synspunkt følger, at  

 regeringen kan ifalde ansvar efter ministeransvarlighedsloven, dersom en  

 sådan folketingsbeslutning ikke efterleves.
Ifølge grundlovens § 19, stk. 1, 2. pkt., skal  

 regeringen indhente Folketingets samtykke til at indskrænke rigets  

 område.
Dette samtykke anmoder regeringen om ved at fremsætte  

 forslag til lov om ophævelse af rigsfællesskabet mellem Danmark  

 og Færøerne.
Det følger af grundlovens § 19, at en  

 indskrænkning af rigets område ikke behøver at underkastes  

 en folkeafstemning.
En ophævelse af rigsfællesskabet med  

 Færøerne er imidlertid en så skelsættende  

 beslutning, at en folkeafstemning herom i hele Danmark må anses for at  

 være det eneste politisk rigtige.
Som nævnt ovenfor vil regeringens lovforslag om  

 ophævelse af rigsfællesskabet være en anmodning om et §  

 19-samtykke.
Ifølge grundlovens § 42, stk. 6, kan et § 19-samtykke,  

 givet i lovform, ikke underkastes folkeafstemning, medmindre dette er bestemt  

 ved særlig (anden) lov.
 Derfor pålægger nærværende forslag  

 regeringen i forlængelse af fremsættelsen af lovforslaget  

 vedrørende ophævelse af rigsfællesskabet at  

 fremsætte forslag til lov om afholdelse af folkeafstemning, jf.  

 grundlovens § 42, stk. 6, om loven om ophævelse af  

 rigsfællesskabet.
 Folketinget afgør sammen med regeringen, hvorvidt  

 folkeafstemningen kun skal gennemføres i Danmark   eller den  

 også skal gennemføres på Færøerne og  

 måske også i Grønland.
 En ophævelse af rigsfællesskabet kræver  

 ikke en ændring af grundloven.
 Følgende grundlovsbestemmelser vedrører  

 Færøerne:
 § 1. Denne grundlov gælder for alle dele  

 af Danmarks Rige.
Bestemmelsen blev indføjet i grundloven i 1953 med  

 det sigte at markere Grønlands nye statsretlige stilling, idet  

 Grønland tidligere ikke var omfattet af grundloven.  

 Færøerne var allerede på det tidspunkt omfattet af Grundloven indeholder ingen forudsætning om rigets  

 udelelighed.
Rent faktisk blev et forslag om en sådan bestemmelse  

 forkastet på Den Grundlovgivende Rigsforsamling i 1848-49. En  

 udskillelse af Færøerne kræver således ikke en  

 ændring af grundloven, hvilket i øvrigt også kan udledes  

 af § 19, stk. 1, 2. pkt., forudsætningsvis.
 § 28. Folketinget udgør een forsamling  

 bestående af højst 179 medlemmer, hvoraf 2 medlemmer  

 vælges på Færøerne og 2 i Grønland.
 Denne bestemmelse må efter Færøernes  

 udtræden af rigsfællesskabet fortolkes i lyset af, at  

 Færøerne ikke længere er en del af det danske rige.
 § 32, stk. 5. Der kan ved lov gives  

 særlige regler om færøske og grønlandske  

 folketingsmandaters ikrafttræden og ophør.
 § 42, stk. 8. Nærmere regler om  

 folkeafstemning, herunder i hvilket omfang folkeafstemning skal finde sted  

 på Færøerne og i Grønland, fastsættes ved  

 lov.
§ 86. Valgretsalderen til de kommunale  

 råd og menighedsrådene er den for valg til folketinget til enhver  

 tid gældende.
For Færøernes og Grønlands  

 vedkommende fastsættes valgretsalderen til de kommunale råd og  

 menighedsrådene ved lov eller i henhold til lov.
Fælles for disse tre bestemmelser er, at de bygger  

 på en forudsætning om, at Færøerne er en del af det  

 danske rige.
De er alle indsat, fordi man i Forfatningskommissionen mente, at  

 de særlige kulturelle, geografiske og klimatiske forhold, der  

 gør sig gældende i Grønland og på  

 Færøerne, fordrer særlige regler. (Betænkning  

 afgivet af Forfatningskommissionen af 1946 (1953), p. 34-35).
Det er forslagsstillerens opfattelse, at disse  

 bestemmelser ikke forudsætter en grundlovsændring i  

 tilfælde af, at Færøerne udtræder af  

 rigsfællesskabet.
Udgår Færøerne af  

 rigsfællesskabet, vil disse bestemmelser blot stå hen som En udskillelse af Færøerne fra  

 rigsfællesskabet vil altså ikke kræve ændring af  

 grundloven.
Det skal dog påpeges, at Folketingets forretningsorden, der  

 i fordelingsnøgler m.v. formodentlig forudsætter 179  

 folketingsmedlemmer, og folketingsvalgslovens § 7, der bestemmer, at der til  

 Folketinget skal vælges 179 medlemmer, begge skal ændres.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om at bringe  

 rigsfællesskabet mellem Danmark og Færøerne til  

 ophør.
(Beslutningsforslag nr.
B 158).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
