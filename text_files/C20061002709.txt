Cirkulære  

 om Forsvarsministeriets Jagtbestyrer § 1.  

  

 Forsvarsministeriets Jagtbestyrer udpeges af Forsvarsministeriet blandt  

 tjenstgørende  

 eller pensioneret personel fra forsvaret.
 § 2.  

  

 Jagt og regulering af vildt indgår som et element i Forsvarsministeriets  

 naturforvaltning og skal bidrage til at sikre sunde og bæredygtige bestande  

 af  

 vildt samt at skabe rum for en naturlig udvikling af den øvrige fauna på  

 Forsvarsministeriets arealer.
 § 3.  

  

 Forsvarsministeriets Jagtbestyrer varetager det overordnede tilsyn med  

 vildtpleje og udøvelse af jagt på de under Forsvarsministeriets område  

 hørende  

 arealer m.v.
 Jagtbestyreren samarbejder herunder med Forsvarets Bygnings- og  

 Etablissementstjeneste, der som koncernfælles myndighed forestår drifts- og  

 plejeplanlægningen på Forsvarsministeriets arealer og de heraf følgende  

 aktiviteter.
Jagtbestyreren samarbejder med de af forsvarschefen, chefen for  

 hjemmeværnet og direktøren for Beredskabsstyrelsen udpegede lokale chefer,  

 der  

 er tillagt beføjelser som lokale jagtansvarlige (jagtherrer) på de enkelte  

 arealer.
Jagtbestyreren tilrettelægger og gennemfører uddannelse for lokale  

 jagtherrer med hjælpere.
 Jagtbestyreren koordinerer afholdelse af jagter for på forsvarets  

 arealer, herunder jagter for myndigheder indenfor Forsvarsministeriets  

 område.  

 Forsvarsministeriets Jagtbestyrer foranlediger, at der årligt afholdes jagt  

 for  

 nyjægere og publikum i samarbejde med Danmarks Jægerforbund og de lokale  

 statsskovdistrikter.
 Stk. 2.  

  

 Forsvarets  

 Bygnings- og Etablissementstjeneste inddrager Forsvarsministeriets  

 Jagtbestyrer  

 i arbejdet med udarbejdelse af drifts- og plejeplaner med henblik på at  

 sikre,  

 at jagtmæssige forhold integreres i forsvarets naturforvaltning og  

 vildtpleje.
Stk. 3.  

  

 Forsvarsministeriets Jagtbestyrer fører tilsyn med den naturpleje, som  

 gennemføres  

 på Forsvarsministeriets arealer, herunder rådgiver og vejleder jagtbestyreren  

 de  

 lokale myndigheder under Forsvarets Bygnings- og Etablissementstjeneste samt  

 jagtherrer om vildtpleje og jagt, idet den altid skal ske på et etisk  

 forsvarligt  

 og bæredygtigt grundlag uden udsætning.
Jagtbestyreren skal endvidere tilse,  

 at  

 der er åbenhed om jagtudøvelsen i forhold til ansatte og eksterne  

 interessenter  

 (naboer, jagt- og naturorganisationer).
 § 4.  

  

 Forsvarsministeriets Jagtbestyrer er Forsvarsministeriets og Forsvarets  

 Bygnings- og Etablissementstjenestes konsulent i vildtpleje- og jagtsager, og  

 har adgang til de under Forsvarsministeriet hørende arealer under iagttagelse  

 af de gældende sikkerhedsbestemmelser.
 Stk. 2.  

  

 Forsvarsministeriets Jagtbestyrer kan lade gennemføre vildtpleje, jagt og  

 regulering  

 på de af Forsvarsministeriets arealer, hvor der ikke udøves jagt.
 Stk. 3.  

  

 Forsvarsministeriets Jagtbestyrer har bemyndigelse til helt at indskrænke  

 beskydningen  

 af en eller flere vildtarter eller helt friholde et areal for jagt for en  

 kortere eller længere periode, såfremt det skønnes formålstjenligt.
 Stk. 4.  

  

 Forsvarsministeriets Jagtbestyrer kan henvise en jagtherre til at samarbejde  

 om  

 jagtudøvelse og vildtpleje med det lokale statsskovdistrikt.
§ 5.  

  

 Forsvarsministeriets Jagtbestyrer samarbejder med Forsvarets Bygnings- og  

 Etablissementstjeneste og alle relevante myndigheder og  

 interesseorganisationer  

 vedrørende jagtens udøvelse, vildtpleje, uddannelse af jagtherrer med deres  

 hjælpere m.v.
Forsvarsministeriets Jagtbestyrer inddrages endvidere i sager,  

 hvor Danmarks Jægerforbund m.fl. gør brug af forsvarets arealer.
Stk. 2.  

  

 Forsvarsministeriets Jagtbestyrer forhandler på Forsvarsministeriets vegne  

 alle  

 forhold vedrørende jagt og regulering på Forsvarsministeriets arealer, hvor  

 der  

 indgås bindende aftaler med andre lodsejere i et område herom.
Herudover  

 inddrages jagtbestyreren, sammen med Forsvarets Bygnings- og  

 Etablissementstjeneste, forud for oprettelse af og samarbejdet vedrørende  

 reservatordninger, der berører Forsvarsministeriets arealer.
 Stk. 3.  

  

 Forsvarsministeriets Jagtbestyrer disponerer årligt et beløb, der stilles til  

 rådighed af Forsvarsministeriet, til brug for varetagelse af jagtbestyrerens  

 opgaver herunder også vildtplejefremmende foranstaltninger,  

 biotopforbedringer,  

 herunder plantning for vildtet, jf. drifts- og plejeplanerne, fodring i  

 vintertiden, fælder til fangst af skadevoldende vildt m.v.
Stk. 4.  

  

 Forsvarsministeriets Jagtbestyrer indsender årligt pr. 1. marts indberetning  

 til  

 Forsvarsministeriet vedrørende jagtforholdene på Forsvarsministeriets  

 arealer,  

 herunder oplysning om antal jagter og deltagerantal, afskudt vildt i det  

 forudgående år og en vurdering af vildtbestandenes tilstand.
Jagtbestyreren  

 indsender samtidig en oversigt over årets indtægter ved salg af vildt og  

 udgifter til vildtpleje mv., samt forslag til det kommende års budget.
Stk. 5.  

  

 Forsvarsministeriets Jagtbestyrer fastsætter mindstepriser på det vildt, der  

 traditionelt bortsælges efter jagterne.
Hvor det er muligt, afholdes auktion  

 over det nedlagte vildt.
 § 6.  

  

 Kundgørelsen træder i kraft den 9. november  

 2006.
 Kundgørelse for Forsvaret B. 2-11 af 3. juli 1995 ophæves hermed.
