Landsskatteretskendelse af 4/2 2002 vedr.
Erstatning  ikke  

 udnyttet køberet til aktier.
 A ApS klager for indkomståret 1999 over, at de stedlige  

 skattemyndigheder har anset vederlag for opgivelse af køberet for  

 skattepligtigt.
Det er oplyst, at selskabets formål er at drive elektronisk  

 databehandling for forsikringsbranchen, og at selskabet endvidere ejer 30 %  

 af  

 aktiekapitalen i selskabet B A/S.
C A/S ejer 40 % og D Amba ejede oprindeligt  

 de resterende 30 % af aktiekapitalen i B A/S.
Anpartskapitalen i det klagende  

 selskab er ejet af forsikringsselskaberne E, F og G med 1/3 hver.
 Ifølge punkt 3 i vedtægterne for B A/S kan ingen aktier  

 overdrages inden 1.7.2000, og efter dette tidspunkt kan aktierne alene  

 overdrages efter at være tilbudt de øvrige aktionærer til en kurs svarende  

 til  

 aktiernes markedspris.
I 1999 ønskede D Amba at sælge aktierne i B A/S til et selskab  

 ved navn H A/S, som ejes af I A/S.
Da det klagende selskab blev opmærksom på  

 dette,  

 blev der rettet henvendelse til D Amba for at gøre opmærksom på, at dette var  

 i  

 strid med § 3 i B A/S vedtægter.
Der foregik herefter en række  

 forhandlinger,  

 hvorunder bl.a.
A ApS og C A/S fik tilbudt at købe aktierne for 12,5 mio.kr.,  

 hvilket tilbud ikke blev accepteret.
Derefter blev de to øvrige aktionærer  

 tilbudt 1 mio. kr. til deling for at se bort fra køberetten, hvilket tilbud  

 heller ikke blev accepteret.
Endelig fremsatte D Amba et tilbud om at betale 3 mio.kr. til A  

 ApS og C A/S til deling til gengæld for at se bort fra køberetten i den  

 konkrete situation.
Dette tilbud blev accepteret, og beløbet blev fordelt med  

 4/7 til C A/S og 3/7 eller 1.285.714 kr. til A ApS.
Den kommunale skattemyndighed har anset det modtagne beløb for  

 skattepligtigt jf. statsskattelovens § 4. Der er henvist til, at selskabet  

 har  

 modtaget en erstatning for i en konkret situation at se bort fra udnyttelsen  

 af  

 en køberet til aktierne i B A/S.
Den generelle køberet ifølge vedtægterne  

 opgives ikke, men består fortsat.
Da der ikke i forbindelse med modtagelsen  

 af  

 erstatningen for undladelse af at gøre køberetten gældende, sker et salg af  

 aktier, kan det modtagne beløb ikke anses at være omfattet af  

 aktieavancebeskatningslovens  

 regler, men må være skattepligtig efter statsskattelovens § 4. Der er videre  

 henset til, at da der ikke er afstået et formuegode, kan vederlaget ikke  

 anses  

 som en skattefri formuedisposition omfattet af skatteskattelovens § 5 a.
Selskabets revisor har nedlagt principal påstand om nedsættelse  

 af den skattepligtige indkomst med 1.285.714 kr., idet det er gjort gældende,  

 at det modtagne vederlag for at undlade at gøre brug af forkøbsretten er  

 skattefrit efter statsskattelovens § 5 a.
Han har til støtte herfor bl.a.  

 henvist til TfS 1997.125 LSR, hvor det blev fastslået, at vederlag for en  

 permanent opgivelse af en køberet til aktier er skattefri for modtageren, jf.  

 statsskattelovens § 5 a.
I nærværende sag er der alene tale om, at selskabet  

 opgiver sin køberet i en konkret situation ved at undlade at gøre brug af sin  

 forkøbsret til aktier.
Det var slet ikke muligt at foretage en permanent  

 opgivelse af køberetten til aktier, idet køberetten efter vedtægternes  

 formulering er knyttet til aktionærerne.
En permanent opgivelse af køberetten  

 vil således kræve, at en aktionær sælger sine aktier  enten til de  

 øvrige  

 aktionærer, såfremt disse gør brug af deres forkøbsret  eller til en  

 ikke-aktionær, som herefter som ny aktionær vil overtage forkøbsretten.  

 Alternativt vil vedtægterne kunne ændres, hvilket dog ikke er tilfældet.
Der  

 er  

 næppe tvivl om, at vederlaget ville have været betydeligt større, såfremt det  

 havde været muligt at opgive køberetten permanent, og dette faktisk havde  

 været  

 tilfældet, og da ville vederlaget have været skattefrit.
Der synes ikke i  

 praksis  

 at være holdepunkter for at antage, at der skal ske forskellig beskatning  

 afhængig af, om der er tale om permanent opgivelse af en køberet til aktier,  

 eller om der er tale om en opgivelse af en køberet i en konkret situation ved  

 at undlade at gøre brug af den.
Selskabets revisor har nedlagt subsidiær påstand om, at beløbet  

 anses for omfattet af aktieavancebeskatningsloven.
Han har til støtte herfor  

 bl.a. anført, at hvis den principale påstand ikke følges, må beskatning af  

 vederlaget for at undlade at gøre brug af forkøbsretten behandles efter de  

 samme beskatningsregler som det underliggende aktiv.
Det underliggende aktiv  

 er  

 aktier, og beskatningsreglerne herfor er reguleret i  

 aktieavancebeskatningsloven, som skal anvendes, idet der er sket salg af de  

 underliggende  

 aktiver.
Han har videre henvist til afgørelserne TfS 1988.613 og TfS  

 2000.1999,  

 hvor der blev statueret beskatning efter ejendomsavancebeskatningsloven ved  

 opgivelse af en køberet til en fast ejendom.
Avanceopgørelsen efter  

 aktieavancebeskatningsloven skal ske efter gennemsnitsmetoden, hvilket ikke  

 ændrer ved, at der ved et salg af aktier gælder en regel om, at den først  

 erhvervede aktie er den først afståede (FIFO-princippet), således at det er  

 den  

 ældste akties anskaffelsestidspunkt, der lægges til grund ved fastlæggelsen  

 af  

 ejertidens længde, jf. aktieavancebeskatningslovens § 5, stk. 2. Den samlede  

 aktiekapital i B A/S udgør nom. 750.000 kr.
Det klagende selskab ejer 30 %  

 heraf svarende til 225.000 kr.
Disse aktier er ejet i mere end 3 år.
D Amba  

 havde samme ejerandel, og det er denne beholdning, som er solgt til I A/S.
Af  

 den solgte mængde på nom. 225.000 kr. ville selskabet kunne have købt 3/7,  

 jf.  

 det indbyrdes ejerforhold mellem A ApS og C A/S, svarende til en nominel  

 beholdning på nom. 96.428 kr., som skal tages fra den eksisterende beholdning  

 på nom. 225.000 kr. jf.
FIFO-princippet.
Da alle de eksisterende aktier har  

 været ejet i mere end 3 år, vil vederlaget derfor være skattefrit.
 Landsskatteretten skal  

 udtale:
 Det må efter det forklarede lægges til grund, at det omhandlede  

 beløb blev betalt af D Amba som et vederlag for, at de øvrige aktionærer i B  

 A/S undlod at gøre deres forkøbsret til aktierne i dette selskab gældende i  

 forbindelse med overdragelsen af aktiviteterne i D Amba til H A/S.
 Efter det forklarede, herunder at det omhandlede beløb blev  

 udbetalt til det klagende selskab og den anden daværende aktionær i B A/S, C  

 A/S, i forbindelse med, at D Amba afhændede sin andel af aktierne i B A/S,  

 finder Landsskatteretten, at den indgåede aftale må sidestilles med en aftale  

 om køb og efterfølgende salg af de omhandlede aktier i B A/S, idet der  

 henvises  

 til TfS 1988.613 og UfR 1978.648 (HD).
 Retten finder som en følge heraf, at køberetten i henhold til §  

 3 i vedtægterne for B A/S ikke kan anses at være omfattet af reglerne i  

 kursgevinstloven § 29, jf. kursgevinstloven § 30, stk. 1, nr. 5, men at  

 avancen  

 er omfattet af reglerne i aktieavancebeskatningsloven.
 Da aktierne i B A/S var unoterede, skal avanceopgørelsen  

 foretages efter reglerne i aktieavancebeskatningslovens § 6, og det fremgår  

 af  

 lovens § 6, stk. 4, sidste pkt., at hvis en aktionær ejer aktier med samme  

 rettigheder, men erhvervet på forskellige tidspunkter, anses de først  

 erhvervede aktier for de først afståede, jf. aktieavancebeskatningslovens §  

 5,  

 stk. 2.
Det klagende selskab ejede nom. 225.000 kr. af den samlede  

 aktiekapital i B A/S forud for aftalen vedrørende overdragelsen af D  

 Ambas  

 beholdning på i alt nom. 225.000 kr., og selskabet havde ejet disse aktier i  

 en  

 periode på mere end 3 år.
Ifølge vedtægterne har det klagende selskab  

 forkøbsret til en forholdsmæssig andel på 3/7 af de omhandlede aktier eller i  

 alt nom. 96.428 kr.
 Da disse aktier derfor, jf. aktieavancebeskatningslovens § 6,  

 stk. 4, sidste pkt., jf. lovens § 5, stk. 2, ved salget i 1999 må anses for  

 at  

 være afhændet mere end 3 år efter erhvervelsen, skal avancen ikke medregnes  

 ved  

 opgørelsen af selskabets skattepligtige indkomst, jf.  

 aktieavancebeskatningslovens § 4, stk. 6, jf. stk. 1.
 Den påklagede ansættelse vil derfor være at nedsætte med  

 1.285.714 kr.
