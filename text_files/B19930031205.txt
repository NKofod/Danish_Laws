 I medfør af konto 17.41.40. og tekstanmærkning nr. 68 og 69 på finansloven  

 fastsættes følgende regler om voksenuddannelsespuljen.
Formål § 1.  Voksenuddannelsespuljen kan anvendes til at  

 styrke den almene voksenuddannelse m.v. ved sammensætning af (nye)  

 uddannelsesforløb med både almene og erhvervsrettede elementer.
 Stk. 2.  Puljen kan anvendes til uddannelsesforløb for  

 både ledige og beskæftigede, især for kortuddannede, idet forløbene skal  

 annonceres offentligt og være åbne for alle, der måtte ønske det.
Indhold af uddannelsesforløbene § 2.  Uddannelsesforløbene kan udbydes både for  

 enkeltpersoner og grupper af personer.
§ 3.  Uddannelsesforløbene udbydes § 4.  Uddannelsesforløbene skal opfylde de nedenfor  

 angivne kriterier:
 Stk. 2.  Uddannelsesforløbenes faglige indhold i øvrigt  

 godkendes efter de sædvanlige regler for godkendelse af de  

 uddannelseselementer, som indgår i forløbene.
 Stk. 3.  Der kan udstedes kursusbeviser efter gældende  

 regler.
Øvrige aktiviteter § 5.  Af voksenuddannelsespuljen afsættes en mindre  

 pulje, som efter indstilling fra styregruppen, jf. § 7, kan anvendes til  

 iværksættelse af særlige uddannelsesforløb inden for bevillingens formål.
 Stk. 2.  En mindre del af voksenuddannelsespuljen kan  

 desuden anvendes til information om voksenuddannelsespuljen, til evaluering  

 af uddannelsesforløbene, og i særlige tilfælde til udvikling af  

 uddannelsesforløb.
Godtgørelse § 6.  Til deltagere i uddannelsesforløbene, som ikke  

 er omfattet af andre godtgørelsesordninger, udbetales deltager- og  

 befordringsgodtgørelse fra konto 17.43.67. støtte vedrørende  

 voksenuddannelsespuljen.
 Stk. 2.  Reglerne for udbetaling af deltager- og  

 befordringsgodtgørelse følger de i lov om arbejdsmarkedsuddannelser fastsatte  

 retningslinier om deltagerstøtte.
Styring og tilskud § 7.  Arbejdsministeren nedsætter efter forhandling  

 med undervisningsministeren en styregruppe, som rådgiver arbejdsministeren om  

 anvendelse af voksenuddannelsespuljen.
 Stk. 2.  Styregruppen består af 2 repræsentanter fra  

 Landsorganisationen i Danmark, 2 repræsentanter fra Dansk  

 Arbejdsgiverforening, 1 repræsentant fra Undervisningsministeriet, 1  

 repræsentant fra Arbejdsministeriet samt enkelte andre ministerudpegede  

 medlemmer.
 Stk. 3.  Styregruppen skal følge uddannelsesforløbene og  

 vurdere, hvilke særlige uddannelsesforløb der kan iværksættes for midler fra  

 puljen, samt evaluere forløbene.
 Stk. 4.  Styregruppen kan endvidere indstille til  

 arbejdsministeren om iværksættelse af særlige uddannelsesforløb inden for  

 bevillingens formål, jf. § 5, stk. 1.
 Stk. 5.  Styregruppen indstiller til arbejdsministeren  

 om, hvor stor en del af voksenuddannelsespuljen der skal afsættes til de  

 særlige uddannelsesforløb efter stk. 4.
 Stk. 6.  Hvis der pr. 1. oktober er overskydende midler  

 til iværksættelse af forløb efter §§ 3 og 4, kan styregruppen indstille til  

 arbejdsministeren, at der overføres midler til puljen til særlige  

 uddannelsesforløb efter § 5, stk. 1.
 Stk. 7.  Styregruppen indstiller til arbejdsministeren  

 om, hvor stor en del af voksenuddannelsespuljen der skal afsættes til  

 information, evaluering, samt i særlige tilfælde til udvikling af  

 uddannelsesforløb, jf. § 5, stk. 2.
 Stk. 8.  Styregruppen indstiller til arbejdsministeren  

 om fastsættelse af takster til dækning af udgifter ved undervisningen, jf. §  

 10, stk. 3, for så vidt angår uddannelseselementer, hvortil der ikke er  

 knyttet takster.
 § 8.  Arbejdsmarkedsstyrelsen udbetaler tilskud fra  

 voksenuddannelsespuljen til den deltagende erhvervsskole eller det deltagende  

 AMU-center til uddannelsesforløb, der opfylder kriterierne i §§ 3 og 4.  

 Arbejdsmarkedsstyrelsen kan fastsætte nærmere retningslinjer herom.
 Stk. 2.  De initiativtagende uddannelsesinstitution skal  

 forud for iværksættelsen af uddannelsesforløbet indhente tilsagn fra  

 Arbejdsmarkedsstyrelsen om, at der er økonomisk dækning til gennemførelse af  

 forløbet.
 § 9.  Tilskud fra voksenuddannelsespuljen udbetales  

 ved udgangen af hvert kvartal på grundlag af et afregningsskema for de i den  

 forløbne periode afsluttede uddannelsesforløb til den initiativtagende  

 uddannelsesinstitution.
Stk. 2.  Afregningsskemaet skal indeholde oplysninger om  

 uddannelsesforløbets titel, antal deltagere, indhold og varighed.
Skemaet  

 skal være påtegnet af uddannelsesinstitutionens leder og revisor i  

 overensstemmelse med regler fastsat af den pågældende minister.
 Stk. 3.  Regnskab for gennemførte uddannelsesforløb  

 efter denne bekendtgørelse skal fremgå af alle deltagende  

 uddannelsesinstitutioners årsregnskab i overensstemmelse med regler fastsat  

 af den pågældende minister.
 § 10.  Tilskud til dækning af udgifterne ved  

 undervisning i uddannelsesforløbene ydes som et fast tilskud pr. elevuge  

 (takst) svarende til de vejledende takster, der gælder for uddannelses- og  

 kursustilbud for langtidsledige (UTB).
 Stk. 2.  For særlige uddannelsesforløb efter § 5, stk.  

 1, gælder de samme takster.
 Stk. 3.  For uddannelseselementer, som ikke er omfattet  

 af taksterne i stk. 1, fastsætter arbejdsministeren efter indstilling fra  

 styregruppen taksterne.
 Stk. 4.  Der kræves ingen deltagerbetaling i forbindelse  

 med uddannelsesforløbene.
Ikrafttrædelse § 11.  Bekendtgørelsen træder i kraft den 1. juni  

 1993.
