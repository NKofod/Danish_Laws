Moms Reference:
ML § 13, stk. 1, nr. 8 A Fonds klage til Landsskatteretten skyldes, at told- og skatteregionen  

 har truffet afgørelse om, at Fonden er momspligtig ved udlejning af  

 bådepladser og vinteropbevaring.
 Det fremgår af sagens oplysninger, at Fonden (herefter klageren) har  

 aktivitet med udlejning af bådepladser og vinteropbevaring af  

 både, og at aktiviteten omfatter følgende udlejningssituationer:
I forbindelse med lejeaftalens indgåelse opkræves et  

 depositum.
Herudover opkræves en årlig lejeafgift.
Lejeperioden  

 er ubestemt, og lejer er som udgangspunkt sikret samme bådeplads i  

 lejeperioden.
I lejeafgiften indgår betaling for vinteropbevaring  

 på land.
Der opkræves en årlig lejeafgift, der er større end  

 hvis der også indbetales depositum.
Lejeaftalen er typisk  

 gældende for sæsonen - 15. maj til 1. november - , og lejer er i  

 denne periode som udgangspunkt sikret samme bådeplads.
Eventuel  

 vinteropbevaring på land sker mod særskilt betaling.
Der betales en månedlig lejeafgift.
Lejer er i lejeperioden som  

 udgangspunkt sikret samme bådplads.
 Udlejning sker til gæstesejlere.
 Af "Bestemmelser om indskud og ret til bådplads i .. havn"  

 fremgår af pkt. 4 om pladspriser:
"4. Pladspriser Pladsprisen er betalingen for det antal 10/50 cm moduler, man har brug  

 for, beregnet efter bådens bredde plus afstandstillægget." Det fremgår endvidere af pkt. 8 om bådpladsen:
"8.1 Pladsret Når det samlede indskud er indbetalt, opnås fra det aftalte  

 tidspunkt brugsret til en bådplads af den i kontrakten anførte  

 type inkl. vinterplads, og ret til anvendelse af havnens  

 fællesfaciliteter.
Brugsretten kan ikke overgå til andre uden  

 havnens mellemkomst.
.." Told- og skatteregionen har truffet afgørelse om, at klageren er  

 momspligtig ved udlejning af bådepladser og vinteropbevaring.
Regionen  

 har bl.a. henvist til Momsnævnets afgørelser 601/79 og 1036/88  

 samt Momsvejledning 1998.
 Klagerens repræsentant har over for Landsskatteretten nedlagt  

 påstand om, at klageren ikke er momspligtig ved udlejning af  

 bådepladser og vinteropbevaring.
 Repræsentanten har til støtte for påstanden bl.a.  

 anført, at de af regionen nævnte afgørelser m.v. er  

 udtryk for en momspraksis, der ikke er i overensstemmelse med den danske  

 momslovgivning og det bagvedliggende EU-direktiv.
Han har herved anført, at der ved afgørelse af, om en ydelse  

 er momspligtig eller momsfri, skal lægges vægt på ydelsens  

 faktiske indhold.
Videre har han anført, at udlejning af  

 bådepladser og vinteropbevaring er udlejning af fast ejendom, hvor  

 bådepladslejeren får brugs-/råderetten over et  

 nærmere afgrænset og identificerbart område i en  

 nærmere aftalt periode.
Han har videre anført, at udlejning af fast ejendom generelt er  

 momsfritaget efter momslovens § 13, stk. 1, nr. 8, der dog direkte  

 nævner en række særlige udlejningssituationer, der er  

 undtaget fra momsfritagelsen.
Han har anført, at da ingen af de i  

 bestemmelsen nævnte momspligtige udlejningssituationer omfatter  

 udlejning af bådepladser og bådeopbevaringspladser, må  

 aktiviteten være omfatte en af den generelle momsfritagelse for  

 udlejning af fast ejendom.
Han har bemærket, at momspligtig udlejning  

 af parkeringspladser alene omfatter udlejning af pladser til parkering af  

 køretøjer, jf. artikel 13, afsnit B, stk. 1, litra b i EU´s 6.  

 momsdirektiv.
 Endvidere har han anført, at pålæggelse af skattebyrder  

 forudsætter en klar lovhjemmel, og administrationen kan derfor ikke  

 fortolke en lovbestemmelse i skærpende retning, ud over hvad lovens  

 tekst - og eventuelle klare lovmotiver berettiger til.
 Han har henvist følgende udlejningssituationerne, hvor der er  

 truffet afgørelse om, at aktiviteten er omfattet af den generelle  

 momsfritagelse for udlejning af fast ejendom:
Repræsentanten har oplyst, at bådejeren i forbindelse med  

 optagning af båden til vinteropbevaring vil få anvist en plads af  

 klageren.
Grundet det begrænsede areal er det i princippet kun  

 bådejere under kategori 1 og 2, der får stillet et areal til  

 rådighed.
Videre har han oplyst, at vinteropbevaring sker på  

 bådejerens egen regning og risiko.
 Sammenfattende har han anført, at der hverken i lovgivningen eller  

 i forhold til administrativ praksis på sammenlignelige  

 udlejningssituationer ses at være belæg for at opretholde den  

 nuværende momspraksis vedrørende udlejning af bådepladser  

 m.v.
 Landsskatteretten udtalte:
 I henhold til momslovens § 13, stk. 1, nr. 8, er følgende fritaget  

 for afgift:
"Administration, udlejning og bortforpagtning af fast ejendom, herunder  

 levering af gas, vand, elektricitet og varme som led i udlejningen eller  

 bortforpagtningen.
Fritagelsen omfatter dog ikke udlejning af værelser  

 i hoteller og lign., udlejning af værelser i virksomheder, der udlejer  

 for kortere tidsrum end 1 måned, udlejning af camping-, parkerings- og  

 reklameplads, samt udlejning af opbevaringsbokse." 6. momsdirektiv, artikel 13 B punkt b har følgende ordlyd:
 "Bortforpagtning og udlejning af fast ejendom, med undtagelse af:
 Landsskatteretten finder, at udlejning af bådplads ikke kan  

 karakteriseres som udlejning af fast ejendom i henhold til momslovens § 13,  

 stk. 1, nr. 8. Ud fra det foreliggende finder  retten således, at der  

 ikke er tale om at bådindehaveren lejer et afgrænset og  

 identificerbart område eller dele af en fast ejendom, men derimod at  

 bådindehaveren alene opnår en brugsret til at få placeret  

 sin båd på en plads i havneområdet.
 Den påklagede afgørelse stadfæstes derfor på  

 dette punkt.
Landsskatteretten finder derimod, at klagerens ydelse for så vidt  

 angår vinteropbevaringen - den såkaldte pladsret - ud fra det  

 foreliggende må karakteriseres som udlejning af fast ejendom i henhold  

 til momslovens § 13, stk. 1, nr. 8. Ud fra det foreliggende finder retten  

 således at det må lægges til grund, at der er tale om at  

 bådindehaveren lejer et afgrænset og identificerbart  

 område.
Retten har herved lagt vægt på, at  

 bådindehaveren efter det oplyste til placering af båden får  

 anvist et bestemt areal, hvor denne under vinterperioden frit kan komme for  

 f.eks. at tilse og klargøre båden og at der betales for leje af  

 dette areal ud fra en m2-pris.
Retten finder endvidere, at denne udlejning  

 ikke kan anses for omfattet af undtagelsesbestemmelsen om udlejning af  

 parkeringsplads, idet denne bestemmelse må fortolkes i overensstemmelse  

 med den bagvedliggende bestemmelse i 6. momsdirektiv, artikel 13 B, b) 1, der  

 omhandler "udlejning af pladser til parkering af køretøjer".  

 Retten finder således ikke tilstrækkeligt grundlag for at antage,  

 at både skulle være tiltænkt omfattet af begrebet  

 køretøjer.
 Den påklagede afgørelse vil følgelig være at  

 ændre på dette punkt.
