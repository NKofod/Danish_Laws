Ret og pligt til tilbud op til fuld tid for deltidsforsikrede i delperiode  

 2 Deltidsforsikrede i delperiode 2 er ikke forpligtede til/har ikke ret til  

 at modtage tilbud på mere end 30 timer om ugen Det følger af § 33, stk. 2, i lov om en aktiv arbejdsmarkedspolitik samt  

 af aktivbekendtgørelsens § 141, stk. 2, at ledige medlemmer under 60 år i  

 hele delperiode 2 har ret og pligt til tilbud op til fuld tid.
Det følger endvidere af bekendtgørelsens § 142, stk. 4, at såfremt  

 arbejdstiden ved deltagelse i tilbud som følge af lønnens størrelse bliver  

 lavere end 37 timer om ugen, kan der gives supplerende tilbud op til 37  

 timer.
Der er ikke i den forbindelse fastsat særlige regler for  

 deltidsforsikrede.
Det er der derimod for så vidt angår ydelsen til den ledige.
Ifølge  

 aktivbekendtgørelsens § 142, stk. 1, må ydelsen til den ledige ikke overstige  

 dagpengenes højeste beløb for henholdsvis fuldtidsforsikrede og  

 deltidsforsikrede.
 Den samme sondring mellem fuldtids- og deltidsforsikrede anvendes i § 143,  

 stk. 1, for så vidt angår indtægtsgarantien.
 Der er ikke i lov om en aktiv arbejdsmarkedspolitik defineret, hvad der  

 skal forstås ved »fuld tid«, men ifølge  

 arbejdsløshedsforsikringsloven kan »fuld tid« for en  

 deltidsforsikret - forstået som højeste arbejdstid - højst være 30 timer om  

 ugen.
Arbejdsministeriets departement har på ovenstående baggrund meddelt, at  

 reglerne om tilbud op til fuld tid skal fortolkes således, at  

 deltidsforsikrede medlemmer i delperiode 2 ikke er forpligtede til/har ret  

 til at modtage tilbud i delperiode 2 på mere end 30 timer om ugen.
Heraf  

 følger tillige, at de deltidsforsikrede kun har ret og pligt til at modtage  

 supplerende tilbud op til 30 timer om ugen.
