Efter § 19, stk. 2, i lov nr. 390 af 20. maj 1992 om forsikring mod følger af arbejdsskade, som ændret senest ved lov nr. 343 af 6. maj 1996, fastsættes:
§ 1.  En arbejdsskade, der antages at kunne begrunde  

 krav på ydelser efter loven, skal anmeldes snarest muligt og senest 9 dage  

 efter skadens indtræden.
Den anmeldelsespligtige, jf. § 3, anmelder  

 arbejdsskaden til det forsikringsselskab, hvor forsikringen er tegnet.
Hvis  

 der ikke er tegnet forsikring, jf. lovens § 3, nr. 4, § 5, stk. 3, § 45 og §  

 48, skal skaden anmeldes til Arbejdsskadestyrelsen.
 Stk. 2.  Har en arbejdsskade, der ikke er anmeldt efter  

 stk. 1, medført, at skadelidte endnu ikke på 5-ugers dagen for skadens  

 indtræden kan genoptage sædvanligt arbejde i fuldt omfang, skal skaden under  

 alle omstændigheder anmeldes senest 9 dage efter 5-ugers dagen.
 Stk. 3.  For erhvervssygdomme, jf. lovens § 10, regnes  

 anmeldelsesfristerne fra det tidspunkt, hvor den anmeldelsespligtige har fået  

 kendskab til, at sygdommen antages at være erhvervsbetinget.
Stk. 4.  Arbejdsskadestyrelsen skal inden 48 timer  

 underrettes om dødsfald, der må antages at skyldes en arbejdsskade.
Det samme  

 gælder ethvert dødsfald, der er indtruffet på en arbejdsplads.
Underretning  

 skal finde sted, selv om den arbejdsskade, der kan have medført dødsfaldet,  

 allerede er anmeldt efter stk. 1-3.
 Stk. 5.  Ved forsikringsselskab forstås i denne  

 bekendtgørelse:
 § 2.  Er skaden sket i udlandet, og kan anmeldelse af  

 praktiske grunde ikke ske til forsikringsselskabet, skal anmeldelsen ske til  

 et dansk konsulat, der straks videresender den til Arbejdsskadestyrelsen.  

 Anmeldelsen skal ske inden for de ovennævnte frister.
 Stk. 2.  Er skaden sket under sejlads, regnes  

 anmeldelsesfristerne fra tidspunktet for skibets forbindelse med land.
§ 3.  Anmeldelsespligten påhviler den  

 forsikringspligtige arbejdsgiver.
For de i lovens § 10 nævnte  

 erhvervssygdomme påhviler anmeldelsespligten den arbejdsgiver, hos hvem  

 skadelidte senest var ansat, da sygdommen blev påvist, selv om denne  

 arbejdsgiver er en anden end den forsikringspligtige.
 Stk. 2.  For personer, der er kommet til skade under  

 arbejde i privat husholdning eller under udførelse af privat tjeneste, og for  

 hvem der ikke er forsikringspligt, jf. lovens § 5, stk. 3, påhviler  

 anmeldelsespligten arbejdsgiveren.
 Stk. 3.  For skadelidte fiskere, som har tegnet  

 forsikring for sig selv efter lovens § 8, og for personer, der er kommet til  

 skade under forsøg på redning af menneskeliv her i landet, jf. lovens § 3,  

 nr. 4, skal anmeldelsen foretages af pågældende selv eller dennes efterladte.
 § 4.  Anmeldelse skal ske på blanket, der er  

 udarbejdet af Arbejdsskadestyrelsen og Direktoratet for Arbejdstilsynet for  

 henholdsvis arbejdsulykker m.m. og for erhvervssygdomme.
 § 5.  Fremgangsmåden ved anmeldelse er følgende:
Den anmeldelsespligtige, jf. § 3, udfylder den del af blanketten, der er  

 bestemt for oplysninger fra pågældende.
Ved anmeldelse af arbejdsulykke,  

 kortvarig skadelig påvirkning eller pludselig løfteskade sendes blanketten  

 derefter til den først behandlende læge, hvis skadelidte ønsker anmeldelsen  

 behandlet med henblik på eventuel erstatning.
Lægen udfylder den del, der er  

 bestemt for lægelige oplysninger, og tilbagesender snarest muligt blanketten  

 i lukket kuvert til den anmeldelsespligtige.
Lægen skal på kuverten angive,  

 at der er tale om anmeldelse efter lov om forsikring mod følger af  

 arbejdsskade for en nærmere angivet skadelidt (personnummer, navn og  

 stilling). Den anmeldelsespligtige sender derefter anmeldelsen i den lukkede  

 kuvert til sit forsikringsselskab.
 § 6.  Forsikringsselskabet videresender snarest  

 anmeldelsen til Arbejdsskadestyrelsen, hvis skaden:
 Stk. 2.  Arbejdsskadestyrelsen tager derefter stilling  

 til, om skaden hører under loven, og viderebehandler sagen.
§ 7.  Ved skader, der antages kun at begrunde krav på  

 ydelser efter lovens § 30 (sygebehandling og hjælpemidler m.m.), tager  

 forsikringsselskabet selv stilling til kravet og udbetaler eventuelle  

 ydelser.
Dette gælder dog ikke skader, der er anmeldt som pludselige  

 løfteskader, med mindre skaden antages at være omfattet af lovens § 9, nr. 1.
 Stk. 2.  Samtidig med forsikringsselskabets beslutning  

 skal skadelidte udtrykkelig gøres opmærksom på, at skaden kan forelægges  

 Arbejdsskadestyrelsen, hvis pågældende ikke er tilfreds med selskabets  

 standpunkt.
Stk. 3.  Kan forsikringsselskabet ikke tage stilling  

 efter stk. 1 eller er skadelidte ikke tilfreds med forsikringsselskabets  

 beslutning, jf. stk. 2, sender forsikringsselskabet anmeldelsen til  

 Arbejdsskadestyrelsen med oplysning om, hvori tvivlen består og med anmodning  

 om en afgørelse.
Samtidig underretter forsikringsselskabet skadelidte om  

 sagens stilling.
 § 8.  Viser det sig, at et tilfælde,  

 forsikringsselskabet behandler efter § 7, stk. 1, 1. pkt., må antages at  

 begrunde krav på erstatning for tab af erhvervsevne eller godtgørelse for  

 varigt men, sender forsikringsselskabet sagens akter til  

 Arbejdsskadestyrelsen, jf. § 6, med oplysning om, hvad der er sket i sagen.
 § 9.  Bekendtgørelsen træder i kraft den 1. juni 1996  

 og anvendes på arbejdsskader, der indtræder denne dag eller senere. § 6, nr.  

 3, anvendes herudover på arbejdsskader, der er indtrådt før bekendtgørelsens  

 ikrafttræden, og som på ikrafttrædelsesdagen er under behandling i, eller som  

 efter ikrafttrædelsesdagen anmeldes til pågældende forsikringsselskab.
 Stk. 2.  Fra samme dato ophæves Arbejdsskadestyrelsens  

 bekendtgørelse nr. 166 af 8. marts 1994, som, bortset fra den i stk. 1.  

 nævnte undtagelse, fortsat finder anvendelse på arbejdsskader, der er  

 indtruffet før 1. juni 1996.
