Afgiftsberigt. arveafgiftslovens § 15 Reference: Bo- og gaveafgiftslovens § 48, stk. 1.
 I en sag, hvor afdøde, der afgik ved døden i december 1990,  

 havde testeret en kapital til sin søn med fuld rentenydelse for hans  

 mor, meddelte moderen i september 1995 afkald på den del af  

 rentenydelsen, som angik 200.000 kr. af kapitalen.
 Skifteretten beregnede arveafgiften af den frigjorte kapitalarv efter  

 arveafgiftsreglerne i lov nr. 616 af 30. august 1990.
 Afgørelsen blev påklaget med påstand om, at  

 arveafgiftsberegningen skulle foretages på grundlag af  

 arveafgiftsreglerne som ændret ved lov nr. 1119 af 21. december  

 1994.
 Told- og Skattestyrelsen meddelte, at bo- og gaveafgiftslovens § 48, stk.  

 1, skal fortolkes således, at afgiftssatserne i lov nr. 1119 af 21.  

 december 1994 skulle anvendes.
