Resumé  



  

 En kommune sendte et forslag til lokalplan for et kommende butikscenter ud  

 til offentlig høring.
Inden lokalplanen blev endeligt vedtaget, trådte en  

 ændring af planloven i kraft således at lokalplanen skulle indeholde bestemte  

 regler for butiksarealer.
Sådanne regler var der ikke i lokalplanen.
Naturklagenævnet anså lokalplanen for ulovligt vedtaget, men ikke  

 ugyldig.
Ombudsmanden udtalte at han mente det var beklageligt at  

 Naturklagenævnet havde truffet afgørelse om ikke at tilsidesætte lokalplanen  

 som ugyldig. (J.nr. 1999-0180-120).
Lokalplan.
Manglende regler om butiksarealer Det fremgår af sagen at  

 Gladsaxe Kommune den 15. januar 1997 vedtog forslag til lokalplan nr. 106 for  

 Bagsværd bymidte, nord.
Lokalplanområdet var efter forslaget opdelt i to  

 områder, område 1 og 2. Samtidig blev et forslag til tillæg til kommuneplanen  

 vedtaget.
Forslagene blev fremlagt til offentlig debat i perioden 28. januar  

 til 1. april 1997.
 Lokalplanforslaget indeholdt  

 bl.a. følgende bestemmelser:
   

  

 3.2  

  

 Der kan etableres butikker med et salgsareal under 2.000 m2  

 med både daglig- og udvalgsvarer, og butikker med et salgsareal under 500  

 m2  

 med udvalgsvarer.
 5.1  

  

 Inden for område 1 må der højst opføres ny bebyggelse med et  

 samlet etageareal på 6.500 m2.
5.2  

  

 Inden for område 2 må der højst opføres ny bebyggelse med et  

 samlet etageareal på 3.500 m2. Den 29. april 1997 vedtog  

 Folketinget lovforslag nr.
L 118 om ændring af lov om planlægning.  

 Lovforslaget  

 var blevet fremsat den 11. december 1996 af miljø- og energiministeren.
Loven  

 blev offentliggjort som lov nr. 324 af 14. maj 1997, og den trådte i kraft  

 den  

 22. maj 1997. De af lovens bestemmelser der har betydning for denne sag, er  

 gengivet nedenfor.
 Den 23. juni 1997 vedtog  

 Gladsaxe Byråd lokalplanforslag nr. 106 og forslaget til tillæg til  

 kommuneplanen.  

 I den forbindelse blev der foretaget visse ændringer af lokalplanforslaget;  

 bl.a. blev salgsareal i pkt. 3.2 ændret til  

 butiksareal.
En lokalliste klagede til  

 Naturklagenævnet over lokalplanen den 5. juli 1997. I klagen skrev listen  

 bl.a.  

 at den vedtagne lokalplan var så forskellig fra det oprindelige forslag til  

 lokalplan at der var tale om et nyt forslag som først kunne vedtages efter  

 fornyet høring.
Lokallisten anførte desuden at den forbeholdt sig retten til  

 at  

 udvide og uddybe klagen og herunder komme ind på om reglerne for lokal- og  

 kommuneplaner vedtaget efter 22. maj 1997 var overholdt.
I brev af 28. juli 1997  

 meddelte Naturklagenævnet lokallisten at nævnet havde anmodet Gladsaxe  

 Kommune  

 om nærmere oplysninger i anledning af listens klage.
Nævnet meddelte desuden  

 at  

 kommunens svar ville blive sendt til lokallisten, og listen blev bedt om at  

 indsende sine eventuelle bemærkninger til sagen inden fire uger efter at  

 listen  

 havde modtaget kommunens svar, idet listen ellers måtte påregne at sagen  

 ville  

 blive afgjort på det foreliggende grundlag.
Den 7. august 1997 besvarede  

 Gladsaxe Kommune henvendelsen fra Naturklagenævnet.
Lokallisten fik kopi af  

 kommunens svar.
Den 10. juni 1998 udvidede  

 lokallisten sin klage med tre yderligere punkter.
I pkt. 1 anførte listen at  

 lokalplanen var i strid med planlovens § 15, stk. 8, fordi den ikke indeholdt  

 bestemmelser om det maksimale samlede butiksareal i lokalplanens område.  

 Dette  

 var efter lokallistens opfattelse tilstrækkeligt til at gøre lokalplanen  

 ugyldig.
Naturklagenævnet traf  

 afgørelse den 27. august 1998. Nævnet gav lokallisten medhold i listens klage  

 på et enkelt punkt.
Naturklagenævnet skrev bl.a. følgende:
Lokalplan nr. 106  

 indeholder ikke bestemmelser om det samlede maksimale butiksareal.
Gladsaxe  

 Kommune har oplyst, at dette kan udregnes på grundlag af lokalplanen med  

 redegørelse og kortbilag.
Kommunens opfattelse kan ikke tiltrædes.
En  

 beregning  

 på grundlag af lokalplanen vil alene vise det maksimale butiksareal, hvis  

 hele  

 det areal, hvor etablering af butikker er tilladt, blev udnyttet til  

 formålet.  

 En sådan mulighed er selvsagt ikke tilstrækkelig til at opfylde kravet i  

 planlovens § 15, stk. 8, jf. også § 5 f, der angiver, hvorledes  

 bruttoetagearealet  

 skal beregnes.
Bestemmelsen forudsætter, at det maksimale omfang af  

 butiksarealet angives så klart i lokalplanen, at det er muligt at vurdere  

 lokalplanens eventuelle konsekvenser vedrørende etablering af butikker.
Lokalplan nr. 106 er således  

 ulovligt vedtaget i forhold til planlovens § 15, stk. 8. Under hensyn til de  

 særlige omstændigheder, der har gjort sig gældende vedrørende sagsforløbet,  

 findes den konstaterede mangel imidlertid ikke at burde medføre lokalplanens  

 ugyldighed.
Der er herved navnlig lagt vægt på, at klagepunktet først  

 fremsættes ca. ét år efter lokalplanens endelige vedtagelse.
På dette  

 tidspunkt  

 har såvel grundejere som Gladsaxe Byråd, hvis planlægningsmæssige  

 dispositioner  

 for så vidt ikke er anfægtet af hverken statslige eller regionale  

 myndigheder,  

 indrettet sig i tillid til den vedtagne plan.
Det er endvidere indgået i  

 vurderingen, at den særlige ikrafttrædelsesbestemmelse for lovændringen lader  

 kravet til lokalplanens indhold få virkning for alle planer, der vedtages  

 efter  

 lovens ikrafttræden, uanset om hele lokalplanproceduren i øvrigt er  

 gennemført  

 før ikrafttrædelsen.
Sammenfattende er der  

 således ikke i det af klageren anførte grundlag for at tilsidesætte  

 Kommuneplantillæg  

 nr. 13 og Lokalplan nr. 106 som ikke gyldigt vedtagne.
Planerne må herefter  

 bestå. Lokallisten klagede til mig  

 over Naturklagenævnets afgørelse i et brev af 9. oktober 1998. I brevet  

 fremsatte listen forskellige indsigelser mod nævnets afgørelse.
 Da Naturklagenævnet ikke  

 havde haft lejlighed til at tage stilling til det lokallisten havde anført i  

 klagen, videresendte jeg listens klage til nævnet den 1. december 1998.
 I brev af 11. januar 1999  

 fastholdt Naturklagenævnet sin afgørelse.
 Den 18. januar 1999 klagede  

 lokallisten til mig på ny.
 Den 31. marts 1999 bad jeg  

 Naturklagenævnet om en udtalelse i anledning af listens klage samt om udlån  

 af  

 sagens akter.
 I brev af 2. juni 1999  

 meddelte Naturklagenævnet at nævnet ikke havde yderligere bemærkninger til  

 sagen.
 Lokallisten kommenterede  

 brevet i et brev af 3. juli 1999 og anførte bl.a. at Naturklagenævnet i sin  

 afgørelse havde lagt til grund at Folketinget havde lovgivet med  

 tilbagevirkende kraft, og at Gladsaxe Kommune derfor havde handlet i god tro.  

 Lokallisten nævnte at denne opfattelse var blevet bekræftet mundtligt af en  

 sagsbehandler hos nævnet.
 I brev af 20. juli 1999  

 anførte Naturklagenævnet bl.a. følgende:
I den anledning skal det  

 for god ordens skyld oplyses, at Naturklagenævnets sekretariat kan bekræfte,  

 at  

 det under en telefonsamtale med ( ) vedrørende nævnets afgørelse af 27.  

 august  

 1998 blev bemærket, at det  

  

   

  

 som det  

 også fremgår af afgørelsen  

  

   

  

 er  

 indgået i sagens vurdering, at ændringer i planloven vedrørende planers  

 indhold  

 m.v. normalt finder anvendelse på planforslag, der fremsættes efter  

 lovændringens ikrafttrædelse, jf. herved lovens § 66. Under min behandling af  

 sagen har jeg indhentet yderligere materiale fra Gladsaxe Kommune om forløbet  

 i  

 sagen.
I den forbindelse har kommunen oplyst at 1. etape af byggeriet  

 forventes  

 taget i brug i april 2000 og 2. etape den 1. juli 2000. Ved brev af 6. april  

 2000 har lokallisten fået tilsendt kopi af materialet så listen kunne få  

 lejlighed til at fremsætte sine eventuelle bemærkninger til det.
Jeg har ikke  

 modtaget bemærkninger til materialet fra lokallisten.
Ombudsmandens foreløbige udtalelse Den 26. maj 2000 afgav jeg en foreløbig redegørelse om sagen.
Jeg anførte  

 følgende i min foreløbige udtalelse:
   

  

 1.  

  

 Lov nr. 324 af 14. maj 1997 indeholder følgende bestemmelser i § 1, nr. 1  

 (delvis), 7 og 15, og § 2:
§ 1 I lov om planlægning, jf. lovbekendtgørelse nr. 746 af 16. august 1994, som  

 ændret ved lov nr. 311 af 17. maj 1995, foretages følgende ændringer:
 1.  

  

 Efter § 5 b indsættes før kapitel 3:
kapitel 2 b Planlægning til butiksformål § 5 f.  

  

 Beregning af bruttoetagearealet til butiksformål sker efter  

 bygningsreglementets bestemmelser om beregning af bebyggelsens etageareal,  

 idet  

 dog den del af kælderen, hvor det omgivende terræn ligger mindre end 1,25 m  

 under loftet i kælderen, medregnes. 7.  

  

 I  

  

 § 15  

  

 indsættes som  

  

 stk. 8:
  

  

 Stk. 8.  

  

 En lokalplan, der giver mulighed for etablering af  

 butikker, skal indeholde bestemmelser om det maksimale bruttoetageareal for  

 de  

 enkelte butikker og det samlede bruttoetageareal, der kan anvendes til  

 butiksformål. 15.  

  

 I  

  

 § 29 a  

  

 indsættes som  

  

 stk. 2:
Stk. 2. Amtsrådet skal  

 fremsætte indsigelse efter § 28 mod forslag til lokalplaner, kommuneplaner og  

 ændringer til kommuneplaner, der indeholder mulighed for etablering af  

 butikker, såfremt planforslaget er i strid med bestemmelserne i § 5 c, § 5 d,  

 §  

 11, stk. 8, § 11 b, § 15, stk. 8, eller § 16, stk. 6. Pligten gælder dog  

 ikke,  

 hvis forholdet er af underordnet betydning. § 2 Loven træder i kraft  

 ugedagen efter bekendtgørelsen i Lovtidende.
Bestemmelserne i § 1, nr. 1, 6  

 og  

 7, samt i § 3 har virkning for planer, der vedtages endeligt efter lovens  

 ikrafttræden.
Bestemmelserne i § 1, nr. 2, 3 og 4, har virkning for  

 regionplanlægning fra og med regionplanrevision 2001 samt for  

 regionplantillæg  

 for detailhandel, hvis amtsrådet vælger at tilvejebringe  

 regionplanretningslinjer  

 for den samlede detailhandelsstruktur i amtskommunen forud for  

 regionplanrevision 2001. Bestemmelserne i § 1, nr. 5 og 9, har virkning for  

 forslag til planer, der fremsættes efter lovens ikrafttræden. I bemærkningerne til det  

 lovforslag som dannede grundlag for loven (lovforslag nr.
L 118), var der om  

 bestemmelsen i § 2 bl.a. anført følgende:
De bestemmelser, der  

 stiller krav til indholdet af endeligt vedtagne planer, får virkning for  

 planer, der vedtages endeligt efter lovens ikrafttræden, jf. 2. pkt.
Det kan  

 betyde, at forslag til planer, der er offentliggjort før lovens ikrafttræden,  

 skal ændres ved den endelige vedtagelse, for at komme i overensstemmelse med  

 kravene i lovforslaget.
Bestemmelserne i § 1, nr. 1, 6 og 7, samt i § 3  

 gælder  

 tilsvarende for forslag til planer, der offentliggøres efter lovens  

 ikrafttræden.
Efter bestemmelsen i  

 ændringslovens § 2, 2. pkt., har for eksempel § 5 c (forslagets § 1, nr. 1)  

 virkning over for alle planer, der vedtages endeligt efter lovens  

 ikrafttræden.  

 Det betyder blandt andet, at planforslag, der er offentliggjort før lovens  

 ikrafttræden, ikke kan vedtages endeligt, hvis de ikke fremmer et varieret  

 butiksudbud og sikrer god tilgængelighed for alle trafikarter, jf. § 5 c.  

 Tilsvarende  

 får bestemmelsen i planlovens § 15, stk. 8 (forslagets § 1, nr. 7), om  

 indholdskrav til nye lokalplaner virkning for planer, der vedtages endeligt  

 efter lovens ikrafttræden.
Det betyder, at lokalplanforslag, der ikke  

 indeholder bestemmelser om det maksimale bruttoetageareal for den enkelte  

 butiksenhed eller bestemmelser om det samlede bruttoetageareal, kun kan  

 vedtages endeligt, når der i forbindelse med den endelige vedtagelse  

 indsættes  

 sådanne bestemmelser. Bestemmelsen i § 29 a, stk.  

 2, er senere blevet ændret fordi Hovedstadens Udviklingsråd nu er  

 regionplanmyndighed  

 i Hovedstadsområdet.
 Naturklagenævnet har i sin  

 afgørelse af 27. august 1998 givet (lokallisten) medhold i at Gladsaxe  

 Kommunes  

 lokalplan nr. 106 er vedtaget i strid med planlovens § 15, stk. 8. Nævnet har  

 dog ikke ment at der var grundlag for at tilsidesætte lokalplanen som  

 ugyldig.
 Jeg deler (lokallisten)s og  

 nævnets opfattelse hvorefter lokalplanen er vedtaget i strid med planlovens §  

 15, stk. 8. Der er derfor alene spørgsmål om hvorvidt lokalplanen må  

 betragtes  

 som ugyldig.
Planlovens § 15, stk. 8,  

 fastlægger et krav til indholdet af de lokalplaner der giver mulighed for  

 etablering af butikker.
Disse lokalplaner skal indeholde bestemmelser om det  

 maksimale bruttoetageareal for de enkelte butikker og det samlede  

 bruttoetageareal der kan anvendes til butiksformål.
Der er således tale om et  

 krav angående indholdet af de nævnte lokalplaner.
Hvis en  

 forvaltningsmyndighed har truffet en afgørelse der lider af en retlig mangel,  

 antages det i almindelighed at afgørelsen skal tilsidesættes som ugyldig hvis  

 manglen må anses for væsentlig, og hvis der ikke foreligger særlige  

 omstændigheder som taler imod at anse afgørelsen for ugyldig.
Er der tale om  

 en  

 indholdsmæssig mangel fordi afgørelsen ikke har den nødvendige hjemmel i  

 lovgivningen  

 eller en retskilde der sidestilles med lovgivningen, vil det normalt blive  

 betragtet som en væsentlig mangel.
En af de særlige omstændigheder som efter  

 en  

 konkret bedømmelse kan medføre at en afgørelse der lider af en retlig mangel  

 ikke bliver tilsidesat som ugyldig, er berettigede forventninger hos de  

 berørte  

 borgere.
Berettigede forventninger hos en borger som har indrettet sig i  

 tiltro  

 til den trufne afgørelse, kan således undtagelsesvis føre til at afgørelsen  

 opretholdes.
Jeg henviser til Jon Andersen mfl., Forvaltningsret (1994), s.  

 559f, og Jørgen Mathiassen m.fl., Forvaltningsret  

  

   

  

 Almindelige Emner, 3. udg. (1997), s. 330ff.
 For så vidt angår lokal- og  

 kommuneplaner mv. anføres det hos Karsten Revsbech, Planer og Forvaltningsret  

 (1986), s. 473f, at det formentlig kan antages at en indholdsmæssigt ulovlig  

 plan som altovervejende hovedregel vil være ugyldig, men hvor der til en plan  

 er opbygget berettigede forventninger af en vis styrke, og planen af  

 umiddelbare eller middelbare adressater ønskes fastholdt som begunstigende,  

 kan  

 der måske som et korrektiv hertil rent undtagelsesvis stilles krav om en  

 forholdsvis klar ulovlighed før ugyldighed kan indtræde.
 I Bendt Andersen og Ole  

 Christiansen, Kommuneplanloven med kommentarer, 3. udg. (1989), s. 356f, er  

 det  

 anført at hvis en lokalplanbestemmelse savner lovhjemmel, er den ugyldig og  

 udløser ikke de tilsigtede retsvirkninger.
I Anne Birte Boeck, Lov om  

 Planlægning med kommentarer (1994), s. 304f, anføres det generelt at der i  

 klagesager angående planloven skal tages stilling til  

  

   

  

 hvis en afgørelse lider af en retlig mangel  

  

   

  

 om den skal ophæves som ugyldig.
Videre nævnes det at i  

 afvejningen indgår primært spørgsmålet om den retlige mangels væsentlighed,  

 hvortil kommer momenter som hensynet til den der i god tro har disponeret i  

 tillid til en meddelt tilladelse, at overtrædelsen ikke kan karakteriseres  

 som  

 klar, f.eks. på grund af fortolkningstvivl om lovregler eller  

 planbestemmelser,  

 samt spørgsmål om det samfundsmæssige økonomiske værdispild ved krav om  

 fysisk  

 lovliggørelse.
Der er ikke i det anførte sondret mellem mangler ved den  

 anvendte fremgangsmåde og hjemmelsmangler, og det nævnes ikke om tilsvarende  

 synspunkter gør sig gældende i tilfælde af retlige mangler ved en lokalplan.
Naturklagenævnets praksis  

 synes at bygge på en opfattelse af at hjemmelsmangler ved lokal- og  

 kommuneplaner som hovedregel fører til ugyldighed.
Jeg henviser til  

 afgørelser  

 fra Naturklagenævnet der er offentliggjort i Naturklagenævnet  

 Orienterer, nr.  

 13, 49, 51, 59, 73 og 159. Kun undtagelsesvis opretholdes lokalplaner der  

 lider  

 af hjemmelsmangler.
Et eksempel herpå er sagen omtalt i  

 Naturklagenævnet  

 Orienterer, nr. 37, hvor en lokalplan ikke blev tilsidesat som ugyldig  

 selv om  

 den indeholdt bestemmelser der var i åbenbar modstrid med kommuneplanen.
 Nævnes kan også Østre  

 Landsrets dom af 28. september 1989 som er gengivet i Ugeskrift for Retsvæsen  

 1990, s. 106. Ved dommen blev visse bestemmelser i en lokalplan kendt  

 ugyldige  

 fordi kommunen havde varetaget usaglige interesser.
Folketingets Ombudsmand har  

 i en sag gengivet i Folketingets Ombudsmands beretning 1984, s. 127ff*,  

 udtalt  

 at der ikke forelå sådanne særlige, tungtvejende hensyn til bygherren at  

 Planstyrelsen kunne undlade  

  

   

  

 i  

 konsekvens af sin underkendelse af en kommunes afgørelse om at et byggeri  

 ikke  

 var lokalplanpligtigt  

  

   

  

 at annullere  

 kommunens afgørelse herom som ugyldig.
I en anden sag har Folketingets  

 Ombudsmand i et brev af 22. april 1980 udtalt at to lokalplaner ikke kunne  

 anses for ugyldige selv om de ikke levede op til kravet om at de skulle  

 indeholde en angivelse af planens formål, jf. § 19, stk. 2, i den dagældende  

 kommuneplanlov.
2.  

  

 Naturklagenævnet har henvist til flere forhold ved sin afgørelse  

 om ikke at anse lokalplanen i nærværende sag for ugyldig.
Som det første har  

 nævnet henvist til at på det tidspunkt hvor (lokallisten) indgav sin klage  

 angående planlovens § 15, stk. 8, havde grundejerne indrettet sig i tillid  

 til  

 den vedtagne plan.
Jeg er enig i at der må  

 lægges en vis vægt på dette hensyn.
Jeg går dog ud fra at Gladsaxe Kommune  

 orienterede de grundejere som agtede at benytte sig af de byggemuligheder som  

 lokalplanen medførte, om (lokallisten)s (og andres) klage indgivet kort  

 efter  

 lokalplanens vedtagelse.
Disse grundejere må således have vidst at der var en  

 risiko forbundet med at disponere i tillid til lokalplanen før klagesagen var  

 afgjort.
Desuden har det efter min  

 opfattelse væsentlig betydning hvilke konkrete dispositioner grundejerne  

 havde  

 foretaget i tillid til den vedtagne plan.
Jeg henviser som eksempel til den  

 sag  

 angående en ulovlig dispensation fra en bygningsvedtægt der er gengivet i  

 Folketingets Ombudsmands beretning for 1978, s. 684ff*. Ved bedømmelsen af om  

 modtageren af dispensationen havde indrettet sig efter dispensationen, blev  

 der  

 lagt vægt på oplysninger om  

  

 at  

  

 modtageren af dispensationen endnu ikke havde fået byggetilladelse, men kun  

 en  

 tilladelse til at påbegynde grave- og støbearbejderne,  

  

 at  

  

 det var blevet oplyst over for modtageren af dispensationen at  

 alt arbejde der udførtes inden byggetilladelsen forelå, var på eget ansvar og  

 risiko, og  

  

 at  

  

 modtageren var bekendt  

 med at kommunen agtede at afvente udfaldet af en klage over dispensationen  

 inden der blev givet byggetilladelse.
Jeg henviser endvidere til sagen omtalt  

 i  

 Folketingets Ombudsmands beretning for 1975, side 512*.
Naturklagenævnets afgørelse  

 i denne sag og nævnets udtalelser til mig indeholder ingen oplysninger der  

 belyser spørgsmålet om hvorvidt grundejerne har indrettet sig i tillid til  

 den  

 vedtagne plan.
Heller ikke Naturklagenævnets akter i sagen, som jeg har  

 modtaget fra nævnet, indeholder oplysninger herom.
Jeg må derfor lægge til  

 grund at Naturklagenævnet ikke havde kendskab til hvilke konkrete  

 dispositioner  

 de pågældende grundejere havde foretaget.
 Som min foreløbige  

 opfattelse anser jeg det for kritisabelt at Naturklagenævnet uden denne viden  

 har lagt vægt på at grundejerne havde indrettet sig i tillid til den vedtagne  

 lokalplan.
3.  

  

 For det andet har Naturklagenævnet henvist til at Gladsaxe  

 Byråd, på det tidspunkt hvor (lokallisten) indgav sin klage angående  

 planlovens  

 § 15, stk. 8,  

 havde indrettet sig i  

 tillid til den vedtagne lokalplan.
Det er min foreløbige opfattelse at dette  

 hensyn ikke kan tillægges vægt da der ikke er redegjort for hvilke  

 dispositioner byrådet har foretaget i tillid til den vedtagne plan.
Desuden  

 kan  

 man ikke se bort fra at byrådet som planmyndighed var ansvarlig for den  

 begåede  

 fejl.
Selv om dette forhold ikke udelukker at kommunen i andre sammenhænge  

  

   

  

 f.eks. i forbindelse med salget af en  

 kommunalt ejet ejendom i området eller i forbindelse med behandlingen af  

 byggesagen og sagen om ændring af vejforholdene  

  

   

  

 har disponeret i god tro til den vedtagne lokalplan, er kommunen  

 som myndighed stillet væsentligt anderledes end en privat grundejer eller  

 bygherre der har disponeret i god tro til lokalplanen.
 4.  

  

 I Naturklagenævnets brev af 27. august 1998 er det desuden nævnt  

 at Gladsaxe Byråds planlægningsmæssige dispositioner for så vidt ikke er  

 anfægtet af hverken statslige eller regionale myndigheder.
Det er min foreløbige  

 opfattelse at der ikke kan lægges vægt på at Gladsaxe Byråds  

 planlægningsmæssige  

 dispositioner ikke er blevet anfægtet af de regionale myndigheder.
Planloven  

 indeholder i kapitel 6 bestemmelser om statslige og regionale myndigheders  

 mulighed for at gøre indsigelse mod et forslag til lokalplan.
Samtidig med at  

 et lokalplanforslag offentliggøres, bliver det tilsendt miljø- og  

 energiministeren og øvrige statslige og kommunale myndigheder hvis interesser  

 berøres af forslaget.
Disse myndigheder kan herefter fremsætte indsigelse  

 over  

 for forslaget inden for den indsigelsesfrist som tilkommer offentligheden.
I henhold til lovens § 29 a,  

 stk. 2, skulle amtsrådet fremsætte indsigelser over for forslag til  

 lokalplaner,  

 kommuneplaner og ændringer til kommuneplaner der indeholdt mulighed for  

 etablering af butikker såfremt planforslaget var i strid med bestemmelsen i  

 bl.a. lovens § 15, stk. 8. Det gjaldt dog ikke hvis der var tale om et  

 forhold  

 af underordnet betydning.
Bestemmelsen i § 29 a, stk. 2, blev indsat i  

 planloven ved den ovennævnte lov nr. 324 af 14. maj 1997.
I den foreliggende sag udløb  

 fristen for Københavns Amtsråd til at fremsætte indsigelser over for  

 lokalplanforslaget og det tilhørende forslag til kommuneplantillæg den 1.  

 april  

 1997. På det tidspunkt var planlovens § 29 a, stk. 2, som forpligtede  

 amtsrådet  

 til at gøre indsigelser mod lokalplanforslag der stred mod lovens § 15, stk.  

 8,  

 endnu ikke vedtaget og trådt i kraft.
Det samme gjaldt § 15, stk. 8. Det er  

 min  

 foreløbige opfattelse at der allerede af den grund ikke kan lægges vægt på at  

 amtsrådet ikke fremsatte indsigelse mod forslaget.
Ved min gennemgang af  

 sagen  

 har jeg i øvrigt bemærket at Naturklagenævnet tidligere i en anden sag der er  

 omtalt i Naturklagenævnet Orienterer, nr. 13, har tilsidesat en  

 lokalplan og  

 et tilhørende kommuneplantillæg som ugyldige fordi de stred mod  

 regionplanlægningen, uanset at amtsrådet ikke havde fremsat indsigelse mod  

 planforslagene i henhold til planlovens § 29, stk. 2.
Vedrørende den omstændighed  

 at de statslige myndigheder ikke har anfægtet Gladsaxe Byråds  

 planlægningsmæssige dispositioner, har jeg bl.a. hæftet mig ved at lovforslag  

 nr.
L 118 indeholdt følgende afsnit i de almindelige bemærkninger  

 (Folketingstidende 1996-97, tillæg A, s. 2759):
Varetagelsen af de statslige interesser Miljø- og energiministeren  

 har efter den gældende lov ansvaret for den sammenfattende fysiske  

 planlægning  

 og for, at der foretages de undersøgelser, som er nødvendige herfor.
Miljø-  

 og  

 energiministeren kan til varetagelse af de statslige interesser fremsætte  

 indsigelse over for forslag til regionplaner, jf. lovens § 29, stk. 1.  

 Ministeren kan endvidere pålægge amtsråd og kommunalbestyrelser at bringe  

 lovens bestemmelser i anvendelse eller overtage amtsråds og  

 kommunalbestyrelsers beføjelser, jf. § 3, stk. 3 og 4. Miljø- og  

 energiministeren kan også vælge at indbringe en endeligt vedtaget plan for  

 Naturklagenævnet, hvis der er retlige spørgsmål, jf. §§ 58 og 59.
Ministeren vil i  

 overensstemmelse hermed følge amters og kommuners planlægning for  

 detailhandel  

 og om nødvendigt anvende lovens beføjelser.
Forslaget indebærer, at  

 ministeren,  

 specielt i overgangsperioden indtil de første region- og kommuneplaner,  

 udarbejdet efter lovens regler, foreligger, skal følge udviklingen nøje og om  

 nødvendigt anvende lovens beføjelser. Planloven indeholder  

 følgende bestemmelser i § 3, stk. 3 og 4, § 29, stk. 4, og § 59:
   

  

 § 3.
 Stk. 3.  

  

 Miljø- og  

 energiministeren kan i særlige tilfælde pålægge amtsråd og  

 kommunalbestyrelser  

 at bringe lovens bestemmelser i anvendelse, herunder tilvejebringe en plan  

 med  

 et nærmere bestemt indhold.
 Stk. 4.  

  

 Miljø- og  

 energiministeren kan i særlige tilfælde beslutte at overtage amtsråds og  

 kommunalbestyrelsers  

 beføjelser efter loven i sager, der berører andre myndigheders lovbestemte  

 opgaver eller har større betydning.
 § 29.
 Stk. 4.  

  

 En statslig  

 myndighed kan fremsætte indsigelse efter § 28 mod et lokalplanforslag ud fra  

 de  

 særlige hensyn, som myndigheden varetager.
§ 59.  

  

 Klageberettiget efter § 58 er miljø- og energiministeren og i  

 øvrigt enhver med retlig interesse i sagens udfald. Sidstnævnte bestemmelse  

 angiver hvem der er berettiget til at klage til Naturklagenævnet.
At Miljø- og  

 Energiministeriet i den foreliggende sag ikke havde fremsat indsigelser over  

 for lokalplanforslaget inden fristen herfor udløb den 1. april 1997, kan ikke  

 tillægges betydning.
Jeg henviser til det ovenfor anførte angående Københavns  

 Amtsråd.
Heller ikke den omstændighed at beføjelserne efter planlovens § 3,  

 stk. 3 og 4, ikke blev bragt i anvendelse, kan efter min opfattelse tillægges  

 betydning.
Det fremgår af disse bestemmelser at beføjelserne kun kan anvendes  

 i  

 særlige tilfælde.
I forarbejderne til loven (Folketingstidende 1990-91,  

 tillæg  

 B, sp. 1641ff) er det endvidere anført at ministerens beføjelser efter disse  

 bestemmelser alene tænkes udnyttet undtagelsesvis når væsentlige overordnede  

 interesser tilsiger det.
Derimod kan man ikke se bort  

 fra at Miljø- og Energiministeriet har undladt at indbringe sagen for  

 Naturklagenævnet.
Hvis lokalplanforslaget i den foreliggende sag blev  

 indsendt  

 til ministeriet efter offentliggørelsen i overensstemmelse med planloven,  

 måtte  

 ministeriet, såfremt man var opmærksom på spørgsmålet, have bemærket at  

 forslaget ikke stemte overens med den foreslåede bestemmelse i planlovens §  

 15,  

 stk. 8, i det af ministeren fremsatte lovforslag nr.
L 118. I den forbindelse  

 måtte ministeriet have overvejet om der var grundlag for at indbringe sagen  

 for  

 Naturklagenævnet efter lovforslagets vedtagelse hvis kommunen ikke ændrede  

 lokalplanforslaget.
Miljø- og energiministeren  

 gav i breve af 7. juni 1995 og 1. april 1996 til samtlige amtsråd og  

 kommunalbestyrelser udtryk for at ministeriet ville følge udviklingen med  

 hensyn til planlægning af nye projekter til større butikker og til  

 butikscentre  

 med henblik på at undgå at arbejdet i det i maj 1995 nedsatte  

 Detailhandelsudvalg skulle blive illusorisk, jf. den sag der er omtalt i min  

 beretning for 1998, s. 268ff*. På den baggrund og på baggrund af det i  

 bemærkningerne til lovforslag nr.
L 118 anførte om at ministeren specielt i  

 overgangsperioden ville følge amters og kommuners planlægning for  

 detailhandel,  

 må det lægges til grund som overvejende sandsynligt at ministeriet har været  

 opmærksom på Gladsaxe Kommunes lokalplan nr. 106 og har overvejet om  

 lokalplanen gav ministeriet anledning til at indbringe sagen for  

 Naturklagenævnet.
Baggrunden for at ministeriet ikke har foretaget sig  

 yderligere, er ikke oplyst, men det kan ikke udelukkes at forholdet ikke er  

 blevet  

 anset for tilstrækkelig væsentligt.
 Som det fremgår, måtte  

 Naturklagenævnets, og mine, overvejelser om dette spørgsmål i betydeligt  

 omfang  

 basere sig på hypoteser om baggrunden for at Miljø- og Energiministeriet ikke  

 foretog sig noget i anledning af lokalplan nr. 106. Hypoteser af denne art er  

 kun i ringe grad egnet til at danne grundlag for retligt bindende afgørelser.  

 Overvejelserne kunne derfor efter min foreløbige opfattelse ikke tillægges  

 større betydning ved afgørelsen om hvorvidt lokalplan nr. 106 skulle  

 tilsidesættes som ugyldig, men jeg mener dog ikke at der er grundlag for at  

 kritisere Naturklagenævnet for ikke helt at se bort fra dem.
 5.  

  

 Det er endvidere indgået i Naturklagenævnets vurdering af  

 spørgsmålet om hvorvidt lokalplanen skulle tilsidesættes som ugyldig at den  

 særlige ikrafttrædelsesbestemmelse for lovændringen lod kravet til  

 lokalplaners  

 indhold få virkning for alle planer der vedtoges efter lovens ikrafttræden,  

 uanset om hele lokalplanproceduren i øvrigt var gennemført før  

 ikrafttrædelsen.  

 Nævnet har i brevet af 20. juli 1999 formuleret dette hensyn således at  

 ændringer i planloven vedrørende planers indhold mv. normalt finder  

 anvendelse  

 på planforslag der fremsættes efter lovændringens ikrafttræden, jf. lovens §  

 66.
 I henhold til planlovens §  

 65 trådte loven  

  

   

  

 med enkelte  

 undtagelser  

  

   

  

 i kraft den 1. januar  

 1992. § 66 lyder således:
Sager, der er indbragt for  

 miljøministeren, Planstyrelsen, Miljøankenævnet eller Tilbudspligtnævnet før  

 lovens ikrafttræden, færdigbehandles efter de hidtil gældende regler.
Det  

 samme  

 gælder forslag til planer, når forslaget er offentliggjort før den 1. januar  

 1992. Forslag til planer kan dog færdigbehandles efter de hidtil gældende  

 regler, hvis forslaget er offentliggjort før den 1. juli 1992. Naturklagenævnet har ikke  

 henvist til andre konkrete ikrafttrædelsesbestemmelser vedrørende ændrede  

 krav  

 til planers indhold mv.; men jeg har ved min undersøgelse af spørgsmålet  

 hæftet  

 mig ved lov nr. 439 af 1. juni 1994 om ændring af lov om planlægning og lov  

 om  

 naturbeskyttelse.
Ved denne lov blev der indsat bestemmelser i planloven der  

 ændrede kravene til indholdet af lokalplaner for områder i kystnærhedszonen  

 og  

 i de kystnære dele af byzonerne.
Jeg henviser til planlovens §§ 5 b og 16,  

 stk.  

 3 og 4. Ændringsloven blev kundgjort i Lovtidende den 2. juni 1994 og trådte  

 i  

 kraft den 1. august 1994, jf. § 3. Den indeholder ikke en bestemmelse om at  

 de  

 ændrede krav til en lokalplans indhold ikke finder anvendelse på planforslag  

 der var fremsat før lovens ikrafttræden.
Den forholdsvis lange periode fra  

 lovens kundgørelse til dens ikrafttræden sammenholdt med at der efter  

 planlovens § 24, stk. 3, skal fastsættes en frist på mindst otte uger for  

 fremsættelse af indsigelser, har dog antagelig medført at hovedparten af de  

 lokalplanforslag der var offentliggjort på tidspunktet for kundgørelsen af  

 loven, var vedtaget endeligt ved lovens ikrafttræden.
Mens planlovens § 66 er i  

 overensstemmelse med det af Naturklagenævnet anførte hvorefter ændringer i  

 planloven som ændrer kravene til planers indhold mv. normalt ikke gælder for  

 planforslag der var fremsat før lovændringen er trådt i kraft, synes  

 ikrafttrædelsesbestemmelsen i lov nr. 439 af 1. juni 1994 i hvert fald  

 formelt  

 ikke at være i overensstemmelse hermed.
Som nævnt må det dog antages at  

 forskellen i realiteten ikke har været stor.
Jeg har ved min gennemgang af  

 sagen ikke fundet andre bestemmelser om ændringer i planloven vedrørende  

 planers indhold mv. hvor de til ændringerne knyttede  

 ikrafttrædelsesbestemmelser svarer til det af Naturklagenævnet anførte.
Det fremgår af § 2 i lov nr.  

 324 af 14. maj 1997 at loven trådte i kraft ugedagen efter offentliggørelsen  

 af  

 loven i Lovtidende, det vil sige den 22. maj 1997. Denne dag trådte  

 bestemmelsen i planlovens § 29 a, stk. 2, således også i kraft.
Det er den  

 bestemmelse som pålægger amtsrådet at fremsætte indsigelser over for forslag  

 til lokalplaner, kommuneplaner og ændringer til kommuneplaner der indeholder  

 mulighed for etablering af butikker, såfremt planforslaget er i strid med  

 bestemmelsen i bl.a. lovens § 15, stk. 8.
I § 2 i lov nr. 324 af 14.  

 maj 1997 var det fastsat at visse af lovens bestemmelser, nemlig § 1, nr. 5  

 og  

 9, havde virkning for forslag til planer der blev fremsat efter lovens  

 ikrafttræden.
Derimod skulle andre af lovens bestemmelser  

  

   

  

 § 1, nr. 1, 6 og 7, samt § 3  

  

   

  

 have virkning for planer der vedtoges endeligt efter lovens ikrafttræden.
Der  

 var således taget nøje stilling til hvilke af lovens bestemmelser som skulle  

 have virkning for allerede fremsatte planforslag, og det fremgår klart af  

 lovens forarbejder at det var tilsigtet at allerede offentliggjorte  

 lokalplanforslag der var i strid med bl.a. bestemmelsen i § 1, nr. 7, (den  

 bestemmelse ved hvilken § 15, stk. 8, blev indsat i planloven), skulle ændres  

 inden den endelige vedtagelse af planen.
Det må herefter lægges til grund at  

 det ved vedtagelsen af loven er blevet anset for nødvendigt at bl.a.  

 bestemmelsen i § 1, nr. 7, skulle have virkning også for forslag til  

 lokalplaner der, som lokalplanforslaget i denne sag, var fremsat, men ikke  

 endeligt  

 vedtaget inden loven trådte i kraft.
At der i loven blev skelnet  

 så nøje mellem de bestemmelser der først fik virkning for forslag til planer  

 der blev fremsat efter lovens ikrafttræden, og de bestemmelser der fik  

 virkning  

 allerede for planer der vedtoges endeligt efter lovens ikrafttræden, gør det  

 nærliggende at antage at det ved lovens vedtagelse var forudsat at de  

 sidstnævnte bestemmelser blev håndhævet af myndighederne straks fra lovens  

 ikrafttræden på lige fod med planlovens øvrige bestemmelser.
At der har været  

 et betydeligt ønske om en effektiv håndhævelse af de centrale bestemmelser i  

 lov nr. 324 af 14. maj 1997, underbygges for så vidt af de tidligere nævnte  

 breve af 7. juni 1995 og 1. april 1996 som miljø- og energiministeren  

 udsendte  

 til samtlige amtsråd og kommunalbestyrelser, jf. sagen omtalt i Folketingets  

 Ombudsmands beretning for 1998, s. 268ff.
Den omstændighed at Miljø- og  

 Energiministeriet  

 ikke foretog sig noget i forbindelse med lokalplanen som nærværende sag  

 angår,  

 kan efter min opfattelse ikke tillægges betydning ved vurderingen af det  

 generelle spørgsmål om forudsætningen om en effektiv håndhævelse.
Det kan ved bedømmelsen af  

 betydningen af denne forudsætning næppe hævdes at en effektiv håndhævelse af  

 bestemmelsen i planlovens § 15, stk. 8, udelukker at det i sager som den  

 foreliggende besluttes ikke at betragte en lokalplan som ugyldig uanset at  

 den  

 ikke opfylder bestemmelsens krav til lokalplaners indhold.
Men omvendt må det  

 anses for bedre foreneligt med et ønske om en effektiv håndhævelse af  

 bestemmelsen såfremt lokalplaner der ikke opfylder bestemmelsens krav til  

 lokalplaners indhold, tilsidesættes som ugyldige når dette følger af de  

 almindelige  

 regler på området.
Om disse regler er det som  

 tidligere nævnt anført i den juridiske litteratur at en indholdsmæssigt  

 ulovlig  

 lokal- eller kommuneplan som altovervejende hovedregel vil blive betragtet  

 som  

 ugyldig.
Dog kan berettigede forventninger af en vis styrke medføre at der  

 skal  

 være tale om en forholdsvis klar ulovlighed før ugyldighed kan indtræde.  

 Endvidere synes Naturklagenævnets praksis at bygge på en opfattelse hvorefter  

 hjemmelsmangler ved lokal- eller kommuneplaner som hovedregel medfører at  

 planen tilsidesættes som ugyldig.
Hverken den juridiske litteratur eller den  

 offentliggjorte praksis ses at give grundlag for den opfattelse at der ved  

 bedømmelse af ugyldighedsspørgsmålet i forbindelse med lokal- eller  

 kommuneplaner kan lægges vægt på at en hjemmelsmangel beror på en  

 lovbestemmelse til hvilken der er knyttet en ikrafttrædelsesbestemmelse der  

 afviger fra hvad der betragtes som det normale.
Den juridiske litteratur og  

 den  

 offentliggjorte praksis ses heller ikke at have lagt vægt på dette forhold  

 ved  

 bedømmelsen af om en retsstridig forvaltningsafgørelse skal tilsidesættes som  

 ugyldig.
 På den baggrund må jeg som min foreløbige  

 opfattelse generelt anse det for betænkeligt at tillægge det betydning ved  

 bedømmelsen af ugyldighedsspørgsmålet at ikrafttrædelsesbestemmelsen for  

 lovændringen lod det nævnte krav til lokalplaners indhold få virkning for  

 alle  

 planer der vedtoges efter lovens ikrafttræden, uanset om hele  

 lokalplanproceduren i øvrigt var gennemført før ikrafttrædelsen.
6.  

  

 Som det fremgår, er det min foreløbige opfattelse at der må  

 lægges en vis vægt på hensynet til grundejerne og andre der  

  

   

  

 på tidspunktet for modtagelsen af  

 (lokallisten)s brev af 10. juni 1998  

  

   

  

 i god tro havde indrettet sig i tillid til den vedtagne lokalplan.
Hvor stor  

 vægt der kan lægges på dette hensyn, beror dog i væsentlig grad på hvilke  

 konkrete dispositioner grundejerne havde foretaget i tillid til planen.  

 Derudover er det min foreløbige opfattelse at der ikke kan lægges vægt på de  

 øvrige hensyn som Naturklagenævnet har anført, bortset fra at der ikke er  

 grundlag for at kritisere Naturklagenævnet for ikke helt at se bort fra  

 overvejelser om baggrunden for at Miljø- og Energiministeriet ikke foretog  

 sig  

 noget over for lokalplanen.
For at bedømme hvilke konkrete  

 dispositioner de pågældende grundejere mfl. havde foretaget i tillid til  

 lokalplan nr. 106, har jeg fra Gladsaxe Kommune fået tilsendt visse  

 dokumenter  

 om sagen.
Materialet består af en sagsfremstilling til en sag behandlet på  

 byrådets møde den 15. januar 1997, referat af møder 6. maj 1997, 15. december  

 1997, 26. januar 1998 og 1. september 1998, et brev af 17. juli 1998 fra (A)  

 A/S til Gladsaxe Kommune og en sagsfremstilling til en sag behandlet på  

 byrådets  

 møde den 1. december 1998.
Det fremgår af dette  

 materiale at Gladsaxe Kommune i september 1996 med udgangspunkt i et projekt  

 indsendt af (B) Supermarked A/S optog forhandlinger om salg af et offentligt  

 vejareal ved stationspladsen, og at man i januar 1997 indgik aftale om  

 køberet  

 med selskabet.
Det fremgår videre at i december 1997 var de pågældende  

 grundejere indstillet på at gennemføre et byggeprojekt i området omfattet af  

 lokalplanen, og kommunen indgik aftale med (B) Supermarked A/S om forlængelse  

 af køberetsaftalen til 1. januar 1999. Videre fremgår det at i december 1997  

 var der endnu ikke søgt om byggetilladelse til projektet, et nødvendigt areal  

 var ikke købt, og et udarbejdet vejprojekt var blevet drøftet med Københavns  

 Amt, men ikke godkendt.
Af brevet af 17. juli 1998  

 fremgik at der løbende var udarbejdet forslag til bebyggelse af området, og  

 at  

 der nu var indgået aftale mellem (B) Supermarked A/S, (C) A/S og (A) A/S som  

 totalentreprenør om at opføre et samlet byggeri med udvidelse af (B)  

 Supermarked, nye butikker, kontorer og 40 andelsboliger.
Det fremgår videre  

 at  

 projektet i princippet var fastlagt i overensstemmelse med et principforslag  

 udarbejdet af et arkitektfirma, men at (C) A/S straks efter sommerferien  

 ville  

 kontakte Gladsaxe Kommune om et møde for endelig afklaring af den samlede  

 bebyggelse, tilkørselsforholdene, grundarealet mv.
Endvidere fremgik det at  

 skema A ansøgning (som jeg antager vedrørte offentlig støtte til opførelse af  

 andelsboligerne) ville være Gladsaxe Kommune i hænde inden den 15. oktober  

 1998.
Af referatet af mødet den 1.  

 september 1998 fremgår det at (C) A/S forventede i uge 37 at indgå købsaftale  

 med (B) Supermarked A/S, og at der blev skitseret et forløb for projektet som  

 indledningsvis indebar at (C) A/S efter at have købt retten til projektet  

 samt  

 det pågældende areal indgik en entrepriseaftale med (A) A/S samt en aftale  

 med  

 (A) A/S om salg af byggerettigheder vedrørende andelsboligerne.
Desuden  

 oplyste  

 (C) A/S på mødet at alle tilladelser gerne skulle være givet den 31. december  

 1998, og at første etape af byggeriet påregnedes at stå klar den 1. september  

 1999.
Endelig fremgår det at  

 Gladsaxe Kommune i december 1998 indgik endelig aftale med (B) Supermarked  

 A/S  

 om køberetten.
Det fremgår dog samtidig at det på dette tidspunkt endnu var  

 uafklaret om Københavns Amt ville godkende nogle nærmere angivne forhold  

 angående regulering af trafiksignaler, og at amtets afgørelse af dette  

 spørgsmål og angående byggelinier muligvis ville blive suppleret med et krav  

 angående busbaner som ville medføre at både kommunens grundsalg og projektet  

 om  

 opførelse af andelsboliger ville falde til jorden.
Efter min foreløbige  

 opfattelse giver de foreliggende oplysninger indtryk af at i juni 1998, hvor  

 (lokallisten)s klage angående planlovens § 15, stk. 8, blev indsendt  

 til  

 Naturklagenævnet, havde Gladsaxe Kommune indgået betinget aftale om køberet  

 til  

 kommunens areal ved stationspladsen, og der var udarbejdet et byggeprojekt  

 som  

 i hovedtræk stod fast, men hvor flere væsentlige spørgsmål var uafklaret.  

 Byggeprojektet kunne realiseres inden for de rammer som lokalplan nr. 106  

 udstak; men herudover forudsatte projektet flere myndighedstilladelser som  

 ikke  

 forelå på dette tidspunkt.
I hvert fald i nogle tilfælde skyldtes dette at  

 der  

 ikke var indsendt ansøgning om godkendelse.
Desuden synes det at fremgå af  

 oplysningerne at der i juni eller juli 1998 blev indgået principaftale om at  

 (C) A/S skulle overtage byggeprojektet fra (B) Supermarked A/S, og at (A) A/S  

 skulle indgå i projektet som entreprenør og som bygherre vedrørende  

 andelsboligerne, men endelig aftale herom var stadig ikke indgået i september  

 1998. Endnu i december 1998 var der ikke skabt sikkerhed for i hvilket omfang  

 projektet ville blive gennemført.
Der er ikke oplysninger om  

 hvor store beløb de nævnte firmaer havde anvendt på byggeprojektet indtil  

 juni  

 1998, men det har næppe været helt ubetydelige beløb; navnlig må  

 udarbejdelsen  

 af projektet have medført en del udgifter.
Derimod var der endnu ikke afholdt  

 udgift til køb af kommunens ejendom, men der har muligvis været begrænsede  

 udgifter ved erhvervelsen af køberetten.
Denne omstændighed sammenholdt med  

 at  

 endelige aftaler om projektet endnu ikke var indgået, og at nødvendige  

 myndighedstilladelser ikke forelå, har sandsynligvis medført at det har været  

 forholdsvis begrænsede beløb som de pågældende firmaer havde anvendt på  

 projektet.
 På den baggrund er det min  

 foreløbige opfattelse at de pågældende firmaer ikke havde foretaget  

 dispositioner i tiltro til lokalplanen som var så byrdefulde at der var  

 tilstrækkeligt grundlag for at fravige udgangspunktet hvorefter en  

 hjemmelsmangel medfører at en lokalplan må tilsidesættes som ugyldig.  

 Herefter,  

 og da de foreliggende oplysninger om at lokalplanen ikke var blevet anfægtet  

 af  

 Miljø- og Energiministeriet, ikke kan føre til et andet resultat, må jeg som  

 min foreløbige opfattelse anse det for beklageligt at Naturklagenævnet traf  

 afgørelse om at lokalplanen ikke skulle tilsidesættes som ugyldig.
Da byggeprojektet nu er  

 meget tæt på færdiggørelse, har jeg ikke grundlag for at henstille til  

 Naturklagenævnet  

 at genoptage behandlingen af sagen med henblik at træffe en ny  

 afgørelse. Den foreløbige redegørelse  

 blev sendt til Naturklagenævnet, Gladsaxe Kommune og lokallisten med henblik  

 på  

 at de kunne få lejlighed til at komme med bemærkninger til min foreløbige  

 vurdering  

 af sagen.
 Naturklagenævnet anførte i  

 brev af 3. juli 2000 at sagen ikke gav anledning til yderligere bemærkninger.
 Gladsaxe Kommune skrev bl.a.  

 følgende i brev af 17. august 2000:
 Gladsaxe Kommune har  

 følgende bemærkninger til Ombudsmandens foreløbige redegørelse:
 På baggrund af det samlede  

 sagsforløb tager kommunen redegørelsen til efterretning, herunder den  

 indirekte  

 kritik af, at kommunen ikke var opmærksom på lovændringens særlige  

 ikrafttrædelsesbestemmelser.
 Til redegørelsen skal  

 herudover bemærkes:
De rejser tvivl om Miljø- og  

 Energiministeriet har været underrettet om planforslaget.
Kommunens  

 byplanafdeling oplyser, at såvel planforslaget som orientering om den  

 endeligt  

 vedtagne plan er blevet sendt til Miljø- og Energiministeriet,  

 Landsplanafdelingen og Københavns Amt, efter planlovens regler.
De to  

 myndigheder blev herudover særskilt orienteret i brev af 11.02.1997 om, at  

 Byrådet  

 ville ændre betegnelsen fra salgsareal til butiksareal ved 2. behandlingen af  

 lokalplanen. Ændringen var en følge af, at forslag til Regionplan 1997 blev  

 offentliggjort dagen før Byrådet vedtog lokalplanen. Lokallisten kom i brev af  

 11. august 2000 og i telefaxer af 22. og 23. august 2000 med bemærkninger til  

 de forhold som er omtalt i min foreløbige udtalelse.
Listen skrev bl.a.  

 følgende i brev af 11. august 2000:
(Lokallisten) finder det  

 beklageligt, at Folketingets Ombudsmand ikke påtænker at lade  

 Naturklagenævnet  

 genoptage sagen.
Det er yderst krænkende for borgerens retsopfattelse, at en  

 kommune på denne måde tillades at tilsidesætte lovgivningen, når netop  

 kommunalbestyrelsen skal være garant for borgerne om, at alt går rigtigt til  

 i  

 den kommunale forvaltning.
(Lokallisten) bemærker, at  

 Folketingets Ombudsmand i sin foreløbige udtalelse henviser til en sag,  

 refereret i NKO 37, om en lokalplans gyldighed på trods af, at dens indhold  

 var  

 i åbenbar strid med kommuneplanen.
Netop denne sag var anstødsstenen til  

 (lokallisten)s oprettelse, klagerne fandt allerede dengang  

 Naturklagenævnets  

 sagsbehandling for anstødelig, især på baggrund af udtalelser fra  

 sagsbehandleren til undertegnede, jf. vedlagte kopi af notits om  

 telefonsamtale  

 med ( ).
Det med brev af 26. maj 2000  

 fremsendte materiale giver (lokallisten) anledning til at opfordre  

 Folketingets  

 Ombudsmand til at iværksætte en række yderligere undersøgelser af Gladsaxe  

 kommunes  

 rolle i sagen om opførelse af centerbyggeri på baggrund af lokalplan  

 106. I telefax af 22. august 2000  

 skrev lokallisten følgende:
 I brev af 17. august 2000  

 har Gladsaxe kommune meddelt, at Gladsaxe kommune tager Folketingets  

 Ombudsmands indirekte kritik af Gladsaxe kommune til efterretning.
Det fremgår af brevet, at  

 spørgsmålet har været til politisk behandling.
I brev af 20. juni 2000  

 meddelte  

 Gladsaxe kommune Folketingets Ombudsmand, at den politiske behandling ville  

 foregå på byrådets møde 23. august 2000.
(Lokallisten) skal på given  

 foranledning henlede Folketingets Ombudsmands opmærksomhed på, at den i brev  

 af  

 17. august 2000 meddelte politiske behandling, alene er foregået i Gladsaxe  

 kommunes  

 økonomiudvalg, hvilket betyder, at ikke alle partier, som er repræsenteret i  

 byrådet, har haft lejlighed til at kommentere Folketingets Ombudsmands  

 foreløbige udtalelse af 26. maj 2000. Ombudsmandens endelige udtalelse Efter at have gennemgået Naturklagenævnets, Gladsaxe Kommunes og  

 (lokallisten)s  

 bemærkninger til min foreløbige redegørelse, må jeg fortsat fastholde det som  

 jeg har givet udtryk for i min foreløbige udtalelse.
(Lokallisten) har i brevet af 11. august 2000 anført at byggeriet langtfra er  

 færdiggjort, og har henvist til nogle vedlagte avisartikler hvoraf det  

 fremgår at byggeriet er blevet forsinket, og at det muligvis først bliver  

 færdiggjort i slutningen af dette år.
Disse oplysninger ændrer ikke min  

 opfattelse af at jeg ikke har grundlag for at henstille til Naturklagenævnet  

 at genoptage behandlingen af sagen med henblik på at træffe en ny afgørelse.  

 Det er fortsat min vurdering at byggeprojektet på tidspunktet for min  

 foreløbige redegørelse var så vidt fremskredet at der ikke var grundlag for  

 at henstille til Naturklagenævnet at tage sagen op til fornyet behandling.
(Lokallisten) har i  

 telefaxen af 22. august 2000 oplyst at min foreløbige redegørelse  

 ikke har været behandlet af Gladsaxe Byråd,  

 men alene af byrådets økonomiudvalg hvor ikke alle partier i byrådet har  

 sæde.  

 Dette giver mig ikke anledning til bemærkninger.
Spørgsmålet om hvor i den  

 kommunale  

 organisation min foreløbige redegørelse skulle behandles, er ikke omfattet af  

 min undersøgelse af sagen.
Desuden har dette spørgsmål ikke været forelagt  

 Gladsaxe Kommune, og jeg er derfor i medfør af bestemmelsen i § 14 i  

 ombudsmandsloven (lov nr. 473 af 12. juni 1996 om Folketingets Ombudsmand)  

 afskåret fra at behandle spørgsmålet.
Jeg har noteret mig det af  

 Gladsaxe Kommune oplyste om at planforslaget og den vedtagne plan blev sendt  

 til både Miljø- og Energiministeriet og Københavns Amt.
Efter jeg afgav  

 foreløbig redegørelse i sagen, er jeg desuden blevet opmærksom på at mine  

 bemærkninger om baggrunden for at Miljø- og Energiministeriet ikke indgav  

 klage  

 til Naturklagenævnet, hviler på et ufuldstændigt grundlag.
Bestemmelsen i  

 planlovens § 59 blev indsat i planloven ved lov nr. 439 af 1. juni 1994. I  

 bemærkningerne til det lovforslag som dannede grundlag for denne lov, er  

 bl.a.  

 anført følgende (Folketingstidende 1993-94, tillæg  

 A,  

 sp. 6526):
 Ministerens ret til at  

 klage foreslås imidlertid præciseret, således at der ikke kan rejses tvivl  

 om,  

 at ministeren har denne beføjelse ved siden af beføjelserne til at kalde et  

 planforslag ind efter § 3, stk. 4, og at fremsætte indsigelse mod et  

 regionplanforslag efter § 29, stk. 1.
Muligheden for at klage  

 påtænkes kun benyttet i særlige typer af sager, som for eksempel retlige  

 spørgsmål i forbindelse med planer inden for kystnærhedszonen og reglerne om  

 miljøvurdering af større enkeltanlæg (VVM). På denne baggrund mener jeg  

 ikke at der kunne lægges vægt på at Miljø- og Energiministeriet i denne sag  

 ikke klagede over lokalplanen og kommuneplantillægget til Naturklagenævnet.
 Jeg anser det således fortsat for kritisabelt  

 at Naturklagenævnet uden viden om hvilke konkrete dispositioner de pågældende  

 grundejere havde foretaget, har lagt vægt på at de havde indrettet sig i  

 tillid  

 til den vedtagne lokalplan.
Det er desuden min opfattelse  

 at de firmaer som var involveret i byggeprojektet angående Bagsværd Bymidte,  

 ikke havde foretaget dispositioner i tiltro til lokalplanen som var så  

 byrdefulde at der var tilstrækkeligt grundlag for at fravige udgangspunkter  

 hvorefter en hjemmelsmangel medfører at en lokalplan må tilsidesættes som  

 ugyldig. NOTER: (*) FOB 1984, s. 127,  

 FOB 1978, s. 684, FOB 1975, s. 512 og  

 FOB 1998, s. 268.
