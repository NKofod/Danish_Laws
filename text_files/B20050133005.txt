Bekendtgørelse om  

 fremgangsmåden ved opgørelse af indtægtsgrundlaget for visse sociale ydelser  

 for lønmodtagere, der gør tjeneste på skibe registreret i Dansk  

 Internationalt  

 Skibsregister I medfør af § 18, § 25, § 29, stk. 2,  

 § 52, § 62 b, § 65, stk. 3, § 82, stk. 1, § 95,  

 stk. 4, § 99, stk. 3, § 140, stk. 1, og § 145, stk. 2, i lov  

 om  

 social service, jf. lovbekendtgørelse nr. 906 af 26. september 2005,  

 § 8,  

 stk. 3, i lov om individuel boligstøtte, jf. lovbekendtgørelse nr. 75 af 19.  

 januar 2005, § 29, stk. 3, og § 32 a, stk. 2, i lov om social  

 pension, jf. lovbekendtgørelse nr. 759 af 2. august 2005 og § 25, stk.  

 2,  

 i lov om højeste, mellemste, forhøjet almindelig og almindelig førtidspension  

 m.v., jf. lovbekendtgørelse nr. 760 af 2. august 2005, fastsættes:
§ 1.  

  

 Indtægtsgrundlaget for beregning af ydelser efter lov om social service, lov  

 om  

 individuel boligstøtte, lov om social pension og lov om højeste, mellemste,  

 forhøjet almindelig og almindelig førtidspension m.v. til personer, der er  

 eller har været beskæftiget om bord i et skib, der er registreret i Dansk  

 Internationalt Skibsregister, opgøres på samme måde som beregningen af  

 arbejdsfortjenesten i § 12 i Arbejdsdirektoratets bekendtgørelse om  

 beregning af dagpengesatsen for lønmodtagere.
ATP-bidrag indgår dog ikke i  

 indtægtsgrundlaget for de sociale ydelser.
 Stk. 2.  

  

 Beregningen  

 efter stk. 1 finder anvendelse både ved opgørelsen af indtægtsgrundlaget for  

 ansøgeren og ved opgørelsen af indtægtsgrundlaget for ansøgerens ægtefælle,  

 samlever eller andre medlemmer af ansøgerens husstand, i det omfang disse  

 personer har været beskæftiget om bord i et skib, der er registreret i Dansk  

 Internationalt Skibsregister, og deres indtægter indgår i  

 beregningsgrundlaget.
 § 2.  

  

 Bekendtgørelsen træder i kraft den 1. januar 2006.
