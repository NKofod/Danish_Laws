 Skrivelse om foreløbig og endelig restafregning af refusion af sociale udgifter i regnskabsåret 2008, foreløbig og endelig restafregning af refusion af integrationsydelser, endelig opgørelse over midler til lokale beskæftigelsesråd for 2008, endelig restafregning af flaskehalsindsatsen, foreløbig og endelig restafregning for pilotjobcentre samt revisionspåtegning af boliglånsskema for 2. halvår 2007.
(Til samtlige kommuner og regioner og kommunale revisorer og regions revisorer.) Velfærdsministeriet fremsender hermed skemaer til brug for:
foreløbig og endelig restafregning af refusion af sociale udgifter i regnskabsåret 2008, endelig opgørelse af midler til de lokale beskæftigelsesråd for den forebyggende arbejdsmarkedsindsats 2008.
Reglerne for statsrefusion mv. til kommunerne og regionerne er senest fastsat i bekendtgørelse nr. 1498 af 12. december 2007 om statsrefusion og revision på Velfærdsministeriets, Beskæftigelsesministeriets og Ministeriets for Flygtninge, Indvandrere og Integrations ressortområder.
Der henvises bl.a. til kapitlerne 11 til og med 15.
 Foreløbig restafregning.
 Skemaet vedrørende den foreløbige restafregning af de sociale udgifter skal indtastet på www.sm.dk/refusion/ og kvittering skal sendes til Velfærdsministeriet senest den 20. marts 2009.
 Har kommunen eller regionen ifølge den foreløbige opgørelse fået udbetalt mere i refusion end kommunen eller regionen er berettiget til, skal det for meget udbetalte beløb sendes til Velfærdsministeriet samtidig med opgørelsen, jf. ovenfor nævnte bekendtgørelse § 57, stk. 2. Beløbet indsættes på Velfærdsministeriets konto i Danske Bank, reg.nr. 0216 konto 406905486-2med angivelse af kommunenummer og af, at beløbet vedrører foreløbig restafregning 2008. Har kommunen fået udbetalt mindre, end kommunen er berettiget til, vil efterbetalingen snarest blive foretaget.
 Endelig restafregning.
 Skemaet vedrørende den endelige restafregning af de sociale udgifter sendes til Velfærdsministeriet så snart revisor har forsynet skemaet med påtegning og senest 1. juli 2009.
 I de tilfælde, hvor kommunen har fået udbetalt mindre i refusion i forbindelse med de sociale udgifter, end kommunen skulle have haft, vil efterbetaling blive foretaget af Velfærdsministeriet snarest efter indsendelse af skemaet.
 Har kommunen fået udbetalt mere, end den er berettiget til i forbindelse med de sociale udgifter, skal det for meget udbetalte beløb tilbagesendes til Velfærdsministeriet samtidig med indsendelse af skemaet, jf. ovenfor nævnte bekendtgørelse, § 58, stk. 3. Beløbet skal indsættes på Velfærdsministeriets konto i Danske Bank, reg.nr. 0216 konto 406905486-2 med angivelse af kommunenummer og at beløbet vedrører endelig restafregning 2008.
 Jf. ovennævnte bekendtgørelse §§ 57 og 58 anmodes kommunens revision om, for tidligere år, at påse, at har kommunen fået udbetalt mere, end den er berettiget til, så er forskelsbeløbet blevet afregnet til Velfærdsministeriet.
 Berigtigelse.
 Berigtigelser fordeles på Velfærdsministeriets og Beskæftigelsesministeriets område.
 Beskæftigelsesministeriets område:
 Bemærkninger vedrørende nogle konti:
 Vejledning i udfyldelse af skemaet til indberetning af driftsudgifter i forbindelse med aktiveringstilbud og uddannelse ved den foreløbige og endelige restafregning for 2008.
Beskæftigelsesministeriet har på baggrund af flere henvendelser fra kommunerne udarbejdet følgende vejledende retningslinier til indberetningsskemaet for restafregningen.
Da opgørelsen ud over at danne grundlag for de enkelte kommunes refusion også danner grundlaget for beregning af kommunerne bloktilskud er det vigtigt at opgørelserne er korrekte.
1. Regelgrundlag Regelgrundlaget for opgørelsen af refusionen er § 118, stk. 1 i Lov om en aktiv beskæftigelsesindsats:
2. Rådighedsbeløbet Rådighedsbeløbet reguleres en gang om året jfr. § 127 i loven og er i 2008 19.672 kr.
 Beløbet fremgår af Finansloven for 2008 § 17.46.21.10.
3. Antal helårspersoner Opgøres som antallet af personer, der er omfattet af § 2, nr. 2-4, herunder personer, der deltager i tilbud efter kapitel 12.
 Antallet af personer, der er omfattet af § 2, nr. 2, 3 og 4 herunder personer, der deltager i tilbud efter kapitel 12, opgøres som antal helårspersoner, hvilket vil sige antallet af konteringsmåneder divideret med 12 på følgende grupperinger efter Indenrigsministeriets autoriserede kontoplan for kommunernes budget- og regnskabssystem gældende fra budget 2007:
4. Refusionsberettigede driftsudgifter Driftsudgifter i forbindelse med aktiveringstilbud konteres på hovedkonto 5 gruppering 5.68.98 Beskæftigelsesordninger.
Jfr. dog nedenfor.
 Følgende udgifter er refusionsberettigede:
Udgifter 3.30.44 Daghøjskoler andel af grundtilskud vedr. aktiverede kontanthjælpsmodtagere.
5.57.73 Godtgørelse efter lov om en aktiv beskæftigelsesindsats § 83 5.58.80.07 Driftsudgifter ifm.
Revalidering og uddannelsesaktiviteter.(Lov om an aktiv beskæftigelsesindsats kapitel 10 og lov om aktiv socialpolitik § 12) 5.68.98.04 Særligt tilrettelagte projekter i kommunalt regi 5.68.98.05 Særligt tilrettelagte projekter i privat regi 5.68.98.06 Arbejdsmarkedsuddannelser 5.68.98.07 Andre uddannelser og andre korte vejledningsforløb 5.68.98.11 Udgifter til hjælpemidler til aktiverede kontanthjælpsmodtagere 5.68.98.12 Udgifter til mentor til aktiverede kontanthjælpsmodtagere 5.68.98.13 Udgifter til opkvalificering af ansatte og til introduktion ved ansættelse af kontanthjælpsmodtagere 5.68.98.14 Ordinære uddannelsesforløb 5.68.98.16 Produktionsskoler 5.68.98.18 Udgifter til undervisning i dansk som andetsprog for aktiverede kontanthjælpsmodtagere.
Indtægter 5.68.98.92 Indtægter vedrørende betaling for arbejde udført i private hjem m.v.
 5. Udfyldelse af skemaet:
Kolonne A: (Udgift/Indtægt iflg.
Regnskab.
Hovedkonto 5) Her anføres kommunens nettoudgifter til driftsudgifter til aktivering dvs. alle de udgifter Kolonne B: (Ikke refusionsberettigende udgifter/indtægter hovedkonto 5) Her anføres kommunens nettoudgifter til driftsudgifter til aktivering på hovedkonto 5, der ikke er refusionsberettigende.
 Kolonne C: Her anføres refusionsberettigende udgifter udenfor hovedkonto 5.
 Beregningen af det beløb, der skal anføres i kolonne D:
Beløbet i kolonne A Regnskabstallet fratrækkes de ikke -refusionsberettigende udgifter i kolonne B.
Hertil lægges beløbet i kolonne C.
 Herefter beregnes kommunens rådighedsbeløb som:
 Kommunens helårspersoner i året se punkt 3 ovenfor ganget med rådighedsbeløbet se punkt 2 ovenfor.
 Nedenfor er angivet 2 beregningseksempler på kommuner, der har nettoudgifter over og under rådighedsbeløbet.
Kommune A har nettoudgifter på 20 mio. kr.
Kommunen har 1.000 helårspersoner med et rådighedsbeløb på 19.672 kr. pr. person.
Kommunen kan få refunderet sine udgifter indenfor et loft på 19,7 mio. kr.
Det betyder, at der er udgifter på 0,3 mio. kr., der ikke kan refunderes af staten.
Kommunen får således refunderet 50 % af sit refusionsloft på 19,7 mio. kr. svarende til 9,8 mio. kr.
Kommune B har nettoudgifter på 10 mio. kr.
Kommunen har 1.000 helårspersoner med et rådighedsbeløb på 19.672 kr. pr. person.
Kommunen kan få refunderet alle sine udgifter, da udgifterne ligger under loftet.
Kommunen får således refunderet 50 % af sine udgifter på 10 mio. kr. svarende til 5 mio. kr.
Kolonne D: Beregnes som A minus B plus C, hvis beløbet ligger under rådighedsbeløbet.
Hvis A minus B plus C ligger over rådighedsbeløbet, så angives rådighedsbeløbet.
Refusionsbrøken er ½dvs. 50 % af det refusionsberettigende beløb Kolonne F: Beregnet refusion.
Kolonne D: 2 Ny Chance for alle samt servicejob På baggrund af regnskaberne for 2007 samt forespørgsler fra kommunerne ønsker Arbejdsmarkedsstyrelsen hermed i forhold til restafregningen for 2008 at henlede kommunernes opmærksomhed på følgende: Opgørelse af driftsudgifter til kontanthjælpsmodtagere m.v., servicejob og Ny chance for alle.
Tilskud til driftsudgifter til aktive tilbud (jf. bekendtgørelse nr. 666 af 20. juni 2006 § 8) skal konteres som en indtægt på dranst 1 på den eller de funktioner og/eller grupperinger vedr. aktive tilbud på hovedkonto 5 i Budget- og regnskabssystem for kommuner og amtskommuner/regioner, hvor udgiften til det aktive tilbud afholdes.
Et tilskud konteres som en indtægt på dranst 1, da tilskuddet (gennemsnitligt) hermed modsvarer de udgifter, som kommunen har til pågældende aktive tilbud.
Eksempelvis kan et tilskud til et aktivt tilbud efter kap. 10-12 i Lov om en aktiv beskæftigelsesindsats være et forløb i et særligt tilrettelagt projekt i kommunalt regi.
Her konteres tilskuddet som en indtægt på dranst 1, funktion 5.68.98 Beskæftigelsesordninger, gruppering 04 Særligt tilrettelagte projekter i kommunalt regi.
Samtidig konteres udgiften til forløbet i overensstemmelse med Indenrigs- og Sundhedsministeriets kontoplan på samme funktion og gruppering.
I følge bek. 666 §§ 8 og 11 om efterregulering af tilskud til driftsudgifter til aktive tilbud har Arbejdsmarkedsstyrelsen efter afslutningen af den 2-årige indsatsperiode for Ny Chance for alle foretaget en efterregulering . Opgørelsen er foretaget på baggrund af kommunernes registreringer af personer i målgruppen, der påbegynder et aktivt tilbud.
Arbejdsmarkedsstyrelsen har sendt den endelige tilskudsopgørelse til kommunerne den 9. december 2008.
Servicejob I forbindelse med kommunernes opgørelse af den endelige afregning for udbetalte af forskud for året 2008 på kontoen for servicejob, skal man anmode kommunerne om at være særlig opmærksom på, at der ikke har fundet fejlkonteringer sted.
Servicejobordningen stoppede i 2002, men der er fortsat afløb på ordningen.
Dette betyder, at de personer, der er omfattet af ordninger skal være født i 1954 eller tidligere.
 Arbejdsmarkedsstyrelsen har konstateret, at der er enkelte udbetalinger til serviceordningen omfattende personer, der er født senere end 1954 og derfor ikke kan være omfattet af ordningen.
 Endelig skal man anmode kommunerne om fremover at sikre at konteringen for udgifter til servicejobordningen alene sker efter sikring af, at de pågældende er omfattet af ordningen.
 Der henvises i øvrigt til de relevante konteringsregler i den kommunale kontoplan.
 Spørgsmål vedrørende opgørelsen over udgifter til den kommunale beskæftigelsesindsats for 2008 kan rettes til Dorte Møller, Arbejdsmarkedsstyrelsen, på tlf. 35 28 83 13.
Pilotjobcentre Pilotjobcentrene skal både foretage en foreløbig restafregning og senere på baggrund af kommunernes endelige revisionspåtegnede regnskaber foretage en endelig restafregning af deres faktiske forbrug på de rammestyrede konti.
Derudover skal pilotjobcentrene dels foretage en foreløbig restafregning og senere på baggrund af kommunernes endelige revisionspåtegnede regnskaber en endelig restafregning af samtlige refusioner.
Hvilket betyder, at der skal foretages restafregning af refusioner, der vedrører lovbundne konti, samt refusioner der vedrører konti, hvor pilotjobcentrene først modtager penge efter ansøgning.
Der er i Velfærdsministeriets refusionssystem blive oprettet et modul hvorpå pilotjobcentrene kan indtaste den foreløbige og endelige restafregning.
Selve indtastningen vil foregå på samme måde som ved de kvartalvise restafregninger.
Fristerne ved indberetning af foreløbige og endelig restafregning er de samme som ved de øvrige kommunale konti.
 Spørgsmål vedrørende opgørelsen for pilotjobcentre for 2008 kan rettes til Katrine Skov Hansen, Arbejdsmarkedsstyrelsen, på tlf. 35 28 81 75.
Endelig opgørelse af udgifter til flaskehalsindsatsen i regnskabsåret Kommunerne skal udarbejde en endelig opgørelse over udgifterne for de kommunale målgrupper til flaskehalsindsatsen i regnskabsåret 2008. Opgørelsen skal anvendes til at opgøre det endelige tilskud til kommunen fra flaskehalsbevillingen.
Opgørelsen skal være revideret af den kommunale revision og skal indsendes med revisionspåtegning.
 Opgørelsen skal sendes til Velfærdsministeriet så snart revisor har forsynet skemaet med påtegning og senest 1. juli 2009. Der skalikke indsendes noget skema i forbindelse med den foreløbige restafregning.
Skemaet til indberetning af den endelige opgørelse af udgifter til flaskehalsindsatsen vil blive gjort tilgængelig i refusionssystemet senest samtidig med de øvrige skemaer til endelig restafregning.
Kommunen skal indberette ét beløb, som dækker alle typer udgifter til flaskehalsindsatsen for de kommunale målgrupper i regnskabsåret 2008.
Arbejdsmarkedsstyrelsen vil modtage de kommunale opgørelser fra Velfærdsministeriet og videregive dem til beskæftigelsesregionerne.
Kommunerne skal således ikke selv sende opgørelsen til beskæftigelsesregionen.
Opgørelsen af det endelige tilskud fra flaskehalsbevillingen til kommunen vil ske, når beskæftigelsesregionen har modtaget opgørelser af udgifterne til flaskehalsindsatsen fra alle jobcentrene i regionen.
Tilskuddet til kommunen vil blive opgjort snarest muligt efter jobcentrenes indberetning af udgifterne til flaskehalsindsatsen i regnskabsåret.
Beskæftigelsesregionen udmelder det endelige tilskud til kommunen.
Hvis tilskuddet er mindre end det i 2008 udbetalte acontobeløb skal kommunen indbetale forskelsbeløbet til beskæftigelsesregionen.
Hvis tilskuddet er større end acontobeløbet udbetaler beskæftigelsesregionen snarest muligt efter opgørelsen af det endelige tilskud fra flaskehalsbevillingen forskelsbeløbet til kommunen.
Arbejdsmarkedsstyrelsen har udarbejdet en Vejledning til kommu­nerne om indberetning og opgørelse af udgifter omfattet af flaskehals­bevillingen, som er sendt ud til alle kommuner.
Vejledningen kan ses på Arbejdsmarkedsstyrelsens hjemmeside www.ams.dk/sw1885.asp.
 Spørgsmål vedrørende opgørelsen over midler til flaskehalsindsatsen for 2008 kan rettes til Ulla Nørskov Nielsen, Arbejdsmarkedsstyrelsen, på tlf. 35 28 81 09.
 Ændringer i løbet af året på Velfærdsministeriets område:
Oplysninger om konteringsregler og principper for børnetilskud Der har, i forbindelse med den løbende restafregning for 4. kvartal 2007, vist sig problemer med præcisionen i konteringen af udgifter til refusion på børnetilskud.
 Et generelt problem har været, at nogle kommuner har konteret alle deres udgifter til børnetilskud under det ordinære børnetilskud og først ved den endelige restafregning fordelt refusionerne ud på de relevante børnetilskuds konti.
 Dette er ikke den korrekte fremgangsmåde, og indebærer, at der opstår store restafregninger på de forskellige konti.
 Det skal derfor indskærpes, at de reelle udgifter knyttet til det de respektive børnetilskud i den pågældende periode skal konteres korrekt på de løbende refusionsanmodninger og restafregninger.
Ministeriet er i forbindelse med den ovennævnte problemstilling, blevet opmærksomme på, at der kan være forvirring omkring hvilke ydelser, der skal konteres på de respektive konti.
Nedenfor følger derfor en præcisering af sammenhængen mellem ydelsestype, konto og lovhenvisning.
For alle børnetilskud henvises til: Bekendtgørelse af lov om børnetilskud og forskudsvis udbetaling af børnebidrag.
LBK nr. 909 af 3. september 2004.
8.52.09 Ordinært børnetilskud Det ordinære børnetilskud ydes efter lovens § 2 8.52.09 Ekstra børnetilskud Det ekstra børnetilskud ydes efter lovens § 3 8.52.09 Særl.
Børnetilskud stk.2 Det særlige børnetilskud stk. 2 ydes efter lovens § 4, stk. 2 samt § 4, stk. 3, nr. 1, 2, 3 og 6. Tilskuddet ydes til børn af enker og enkemænd m.fl., samt til børn hvor begge forældre er døde.
 Tillæg til tilskuddet der ydes efter § 4, stk. 4 og stk. 5, skal ligeledes konteres på denne konto.
8.52.09 Særl.
Børnetilskud stk.3 Det særlige børnetilskud stk. 3 ydes efter lovens § 4, stk. 3, nr. 4 og 5, til børn af folke- og førtidspensionister.
 Tillæg til tilskuddet der ydes efter § 4, stk. 5, skal ligeledes konteres på denne konto.
8.52.09 Flerbørnstilskud § 10a Flerbørnstilskud ydes efter lovens § 10 a, til hvert barn ud over det første i en flerbørnsfødsel.
8.52.09 Adoptionstilskud § 10b Adoptionstilskud ydes efter lovens § 10 b, til forældre i forbindelse med adoption af et udenlandsk barn.
8.52.09 Børnetilsku.t.udd.søgende Det særlige børnetilskud til uddannelsessøgende forældre ydes efter lovens § 10 c.
 Endelig restafregning af boliglån for 2008.
Reglerne for endelig restafregning af boliglån findes i bekendtgørelse nr. 1498 af 12. december 2007 om statsrefusion og revision på Velfærdsministeriets, Beskæftigelsesministeriets og Ministeriets for Flygtninge, Indvandrere og Integrations ressortområder § 65, stk. 4. Når kommunens eller regionens årsregnskab er revideret, fremsender kommunalbestyrelsen eller regionsrådet senest den 1. juli kopi af refusionsskema for andet halvår med revisionspåtegning til Velfærdsministeriet.
Har revisionsgennemgangen givet anledning til ændringer i regnskabet, regulerer kommunen eller regionen alle forskelsbeløb i refusionsskemaet for første halvår af det efterfølgende år. Ændringer i løbet af året på Integrationsministeriets område:
Fra den 1. januar 2008 gælder der nye regler om tilskud og refusion for kommunernes udgifter efter integrationsloven og danskuddannelsesloven.
De nye regler er vedtaget med lov nr. 104 af 7. februar 2007 om ændring af integrationsloven og lov om danskuddannelse til voksne udlændinge m.fl. (Reform af integrationslovens finansieringssystem og omlægning af finansieringen af danskuddannelse til udlændinge, der ikke er omfattet af integrationsloven m.v.). I orienteringsskrivelse af 11. oktober 2007 beskrives ændringerne nærmere, desuden er der en nærmere beskrivelse på Integrationsministeriets hjemmeside www.nyidanmark.dk.
Den 21. december 2007 blev endvidere offentliggjort en vejledning om de nye finansieringsregler, som ligeledes er tilgængelig på Integrationsministeriets hjemmeside.
Oplysninger i forbindelse med foreløbig og endelig restafregning for 2008 på Integrationsministeriets område Foreløbig restafregning finder sted én gang årligt og foretages efter de anvisninger, der gives af Ministeriet for Flygtninge, Indvandrere og Integration.
Den foreløbige restafregning sker i tilknytning til udløbet af den regnskabsmæssige supplementsperiode.
I forbindelse hermed skal kommunen afgive en foreløbig refusions- og tilskudsopgørelse for det foregående regnskabsår i underskrevet stand senest den 20. marts 2009.
Har kommunen ifølge den foreløbige opgørelse fået udbetalt mere i refusion og tilskud, end den er berettiget til, skal kommunalbestyrelsen samtidig med, at den foreløbige opgørelse indsendes, indbetale forskelsbeløbet til Velfærdsministeriet, som varetager denne opgave for Ministeriet for Flygtninge, Indvandrere og Integration.
Har kommunen ifølge opgørelsen fået udbetalt mindre i refusion og tilskud, end den er berettiget til, udbetaler Velfærdsministeriet beløbet snarest.
 Endelig restafregning sker én gang årligt og foretages efter de anvisninger, der gives af Ministeriet for Flygtninge, Indvandrere og Integration, når kommunens regnskab er revideret og forsynet med påtegning af kommunens revision.
 Kommunalbestyrelsen skal afgive den underskrevne endelige refusions- og tilskudsopgørelse til Velfærdsministeriet straks, når revisor har forsynet opgørelsen med påtegning, dog senest den 1. juli 2009. I opgørelsen af det modtagne refusions- og tilskudsbeløb medregnes indbetalinger til eller udbetalinger ifølge den foreløbige opgørelse pr. 20. marts 2009.
Har kommunen ifølge den endelige refusions- og tilskudsopgørelse fået udbetalt mere i refusion og tilskud, end den er berettiget til, skal kommunalbestyrelsen samtidig med, at den endelige opgørelse indsendes, indbetale forskelsbeløbet til Velfærdsministeriet, som varetager denne opgave for Ministeriet for Flygtninge, Indvandrere og Integration.
Har kommunen ifølge opgørelsen fået udbetalt mindre i refusion og tilskud, end den er berettiget til, udbetaler Velfærdsministeriet beløbet snarest efter ministeriets godkendelse af regnskabet.
I forbindelse med restafregning for 2008 skal følgende kontonummer anvendes i Danske Bank, reg.nr. 0216 konto 406905486-2. Indtastningsfelterne bliver låst, når kommunen vælger at trykke på afsend-knappen.
Såfremt kommunen fortryder indsendelsen, og dermed ønsker at foretage en korrektion af de indberettede tal, kan Velfærdsministeriet kontaktes med henblik på at låse skemaet op.
Berigtigelser Berigtigelser anmeldt på skemaet for den foreløbige restafregning for 2008 fremgår af skemaet for den endelige restafregning for 2008. Derfor skal kommunerne anmelde det totale berigtigelsesbeløb, og der vil så i det endelige restafregningsskemaer tages højde for eventuelle tidligere anmeldte berigtigelser.
På den måde vil skemaet for den endelige restafregning fuldt ud afspejle de totale anmeldelser, som kommunen har foretaget for det pågældende år.
 Selvom ydelser og tilskud til udlændinge, som kommunen overtog ansvaret for før 1. juli 2002 bortfaldt pr. 1. juli 2005, figurerer disse konti i den foreløbige og endelige restafregning for 2008, for de få tilfælde, at der skulle være restafregninger der vedrører personer omfattet af den gamle lovgivning.
 Endelig opgørelse over midler til lokale beskæftigelsesråd for 2008:
(Beskæftigelsesministeriets område) Opgørelse af midlerne for 2008 til lokale beskæftigelsesråd sker efter lov nr. 522 af 24. juni 2006 om ansvaret for og styringen af den aktive beskæftigelsesindsats § 347. Reglerne for regnskabsaflæggelse og revision er fastsat i Beskæftigelsesministeriets bekendtgørelse nr. 60 af 2. februar 2006 midler til de lokale beskæftigelsesråd efter lov om ansvaret for og styringen af den aktive beskæftigelsesindsats § 47.
 Spørgsmål vedrørende opgørelsen over midler til beskæftigelsesrådene for 2008 kan rettes til Erik Nielsen, Arbejdsmarkedsstyrelsen på tlf. 35 28 81 28.
Skemaet skal indsendes i 1 eksemplar sammen med det endelige restafregningsskema af sociale udgifter og senest den 1. juli 2009til Velfærdsministeriet.
Der skal ikke indsendes noget skema i forbindelse med den foreløbige restafregning.
BEMÆRK: Uforbrugte midler skal indbetales på Arbejdsmarkedsstyrelsens konto i Danske Bank reg.nr. 0216 kontonummer 4069066232og ikke til Velfærdsministeriet.
På betalingen anføres kommune nr. og navn samt beskæftigelsesråd vedr. 2008.
