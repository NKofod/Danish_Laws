Cirkulære om løn- og ansættelsesvilkår for  

 landbrugsarbejdere, gartneriarbejdere, gartnere og forsøgsmedarbejdere (Perst. nr. 049-03) Indholdsfortegnelse Cirkulære Indledning Bemærkninger til  

 organisationsaftalens enkelte bestemmelser Organisationsaftalen (bilag 1) § 1. Organisationsaftalens  

 dækningsområde § 2. Ansættelsesformer § 3. Basisløn § 4. Lønregulering § 5. Kvalifikations- og  

 funktionstillæg § 6. Ikke-pensionsgivende  

 tillæg § 7. Ungarbejdere § 8. Elever § 9. Arbejdstid § 10. Overarbejde § 11. Deltid § 12. Skiftehold § 13. Opholdsrum § 14. Ikrafttræden og  

 opsigelse Bilag 1a.
Protokollat om  

 arbejdstøj Bilag 1b.
Protokollat I (om  

 ændring af kirkegårds status) Bilag 1c.
Protokollat III  

 (om dyrebrugere og skovbrugere) Bilag 1d.
Protokollat om  

 deltid mellem Finansministeriet og Specialarbejderforbundet i Danmark Indledning 1.  

  

 Finansministeriet og Specialarbejderforbundet i Danmark har den  

 19. maj 2003 indgået vedlagte organisationsaftale for landbrugsarbejdere,  

 gartneriarbejdere, gartnere og forsøgsmedarbejdere (bilag 1).
 2.  

  

 Organisationsaftalen udgør sammen med StK-fællesoverenskomsten  

 af 2. juli 2002 (cirkulære af 2. juli 2002, Perst. nr. 015-02) det samlede  

 overenskomstgrundlag.
 3.  

  

    

 Organisationsaftalen er  

 en sammenskrivning af organisationsaftalen for Landbrugsarbejdere,  

 Gartneriarbejdere og Gartnere med organisationsaftalen for  

 Forsøgsmedarbejdere  

 ved Danmarks JordbrugsForskning.
 4.  

  

 Det er aftalt mellem parterne, at organisationsaftalen får  

 virkning fra 1. oktober 2003. De hidtidige organisationsaftaler for  

 Landbrugsarbejdere, Gartneriarbejdere og Gartnere og for Forsøgsmedarbejdere  

 ved Danmarks JordbrugsForskning samt aftalen om vilkår ved forsøg med nye  

 lønsystemer og etablerede lønforsøg i tilknytning til denne aftale, forlænges  

 til og med 30. september 2003.
 Ved indgåelse af  

 organisationsaftalen er der aftalt følgende med virkning fra 1. oktober 2003:
 Alle ansatte overgår til nyt  

 permanent lønsystem.
 Der indføres en  

 arbejdstidsnorm på 4 uger, medmindre andet aftales lokalt, jf. § 9, stk. 1.
 Der indføres betalt  

 spisepause, jf. § 9, stk. 3.
 Forhandlinger føres og  

 aftaler indgås i overensstemmelse med den mellem Finansministeriet og  

 centralorganisationerne indgåede rammeaftale om nye lønsystemer.
Bemærkninger til organisationsaftalens enkelte  

 bestemmelser Til § 1. Organisationsaftalens dækningsområde Organisationsaftalens  

 dækningsområde omfatter også dyrebrugere og skovbrugere ved en række  

 institutioner jf. protokollat 1c til organisationsaftalen.
Til § 2. Ansættelsesformer Om nummerordningen i § 2 har  

 en voldgiftskendelse af 30. maj 1996 i en konkret sag, hvor ledelsen undlod  

 at  

 genansætte en tillidsrepræsentant efter sæsonafskedigelse, fastslået, at det  

 krævede tvingende årsager (jf. § 11 om afskedigelse i aftalen om  

 tillidsrepræsentanter  

 i staten) at undlade at foretage genansættelse af tillidsrepræsentanten.  

 Opmanden bemærkede i kendelsen, at medarbejderen var valgt til  

 tillidsrepræsentant, indtil en anden medarbejder blev valgt.  

 Tillidsrepræsentanthvervet ansås i den konkrete sag for suspenderet i de  

 første  

 måneder af året, idet der i denne periode ikke var det fornødne antal  

 medarbejdere til at begrunde et valg af en ny tillidsrepræsentant.
 Stk. 3.  

  

 Såfremt ansættelsesmyndigheden ikke kan genantage en  

 sæsonansat omfattet af § 2, stk. 3, henstilles det, at ansættelsesmyndigheden  

 snarest underretter den pågældende herom.
Til § 3. Basisløn Ny løn indgås i henhold til  

 rammeaftale om nye lønsystemer, hvis bestemmelser er gældende, hvis andet  

 ikke  

 er nævnt i organisationsaftalen.
Til § 5. Kvalifikations- og funktionstillæg Ved opsigelse af aftale om  

  

 kvalifikationstillæg  

  

 , bevarer den  

 enkelte ansatte tillægget som en personlig ordning, medmindre andet aftales.
 Ved opsigelse af aftale om  

  

 funktionstillæg  

  

 , gives der skriftlig  

 meddelelse til den enkelte ansatte om aftalens opsigelse, og om at tillægget  

 bortfalder med et varsel svarende til den enkeltes individuelle  

 opsigelsesvarsel, medmindre andet aftales.
 Midlertidige tillæg  

  

 bortfalder  

    

 i overensstemmelse med de bestemmelser, der er fastsat om  

 tidsbegrænsningen.
 Tillidsrepræsentanter bør  

 have samme adgang til kvalifikations- og funktionstillæg, som hvis de havde  

 fuld mulighed for at fungere i deres sædvanlige job.
Til § 8. Elever Overenskomstens parter er  

 enige om, at der i perioden optages forhandlinger om forenkling af  

 elevlønningerne.
Forenklingen forudsættes som udgangspunkt at være  

 udgiftsneutral.
Til § 11. Deltid Med hensyn til anvendelsen  

 af bestemmelsen henvises til protokollat mellem Finansministeriet og  

 Specialarbejderforbundet i Danmark af 5. april 1995, der er gengivet som  

 bilag  

 1d til organisationsaftalen.
Til § 12. Skiftehold De ansatte er omfattet af  

 aftalen om natpenge mv.  

    

 til  

 tjenestemænd.
 Der ydes dog fortsat  

 landbrugsarbejdere ved statens forsøgsgårde de hidtidige satser for arbejde i  

 holddrift, men satserne reguleres ikke og disse bortfalder, når satserne i  

 værdi overhales af natpenge mv.
 Tilsvarende ydes der fortsat  

 et ureguleret tillæg på 165 kr. til landbrugsarbejdere, der arbejder som  

 staldpersonale på lørdage, søn- og helligdage.
Arbejdstøj Bestemmelsen om  

  

 arbejdstøj  

  

 er ophævet.
Indtil der er  

 indgået lokale aftaler om arbejdsbeklædning, gælder det  

    

 hidtidige regulativ, jf. bilag 1a.
 For ansatte inden for  

 bykirkegårdenes område indgås aftale mellem Kirkeministeriet og SID.
5. Ikrafttræden Dette cirkulære har virkning  

 fra 1. oktober 2003. Samtidig ophæves Personalestyrelsens cirkulære af 17.  

 september 1999 (Fmst.
Nr. 057-99) om løn- og ansættelsesvilkår for  

 landbrugsarbejdere, gartneriarbejdere og gartnere samt cirkulære af 17.  

 september 1999 (Fmst.nr. 056-99) om løn- og ansættelsesvilkår for  

 forsøgsmedarbejdere ved Danmarks JordbrugsForskning.
Finansministeriet, Personalestyrelsen, den  

 23. juli 2003 P.M.V.E.B.Henrik Bo Nielsen Bilag 1 Organisationsaftale  

 for landbrugsarbejdere, gartneriarbejdere, gartnere og forsøgsmedarbejdere § 1. Organisationsaftalens dækningsområde Organisationsaftalen  

 omfatter:
a.  

 	  

    

 Landbrugsarbejdere b.  

    

 	  

    

 Gartneriarbejdere ved statshaver, Danmarks  

 JordbrugsForskning og by- kirkegårde under  

 folkekirken.
c.  

    

 	  

    

 Gartnere ved statshaver, Danmarks  

 Jordbrugsforskning og bykirkegårde under  

 folkekirken.
 d.  

    

 	  

    

 Gartnere/gartneriarbejdere i øvrigt.
e.  

    

 	  

    

 Forsøgsmedarbejdere ved Danmarks  

 JordbrugsForskning, Københavns Universitet og Landbohøjskolen.
§ 2. Ansættelsesformer Ansættelse af  

 landbrugsarbejdere, gartneriarbejdere og gartnere sker på timeløn.  

 Forsøgsmedarbejdere ansættes dog på månedsløn.
 Stk. 2.  

  

 Overgang til månedslønsansættelse sker efter 5 måneders  

 uafbrudt ansættelse ved samme ansættelsesmyndighed.
Stk. 3.  

  

 Når en gartneriarbejder eller gartner, der er ansat ved en  

 statshave mv., har arbejdet i en institution i 300 dage, indgår vedkommende i  

 nummer og afskediges og genantages efter dette, for så vidt det efter  

 ledelsens  

 (ministeriets) skøn om den pågældendes kvalifikationer er foreneligt med  

 institutionens tarv.
I de 300 dage indregnes faktiske arbejdsdage,  

 søgnehelligdage og ferie, men ikke sygedage.
Der foretages særskilt  

 nummerering for henholdsvis faglærte gartnere og gartneriarbejdere.
Ved  

 afskedigelse og genantagelse er ledelsen (ministeriet) under iagttagelse af  

 den  

 for hver gruppe gældende nummerorden frit stillet med hensyn til valget af  

 faglært  

 eller ufaglært arbejdskraft.
Ancienniteten bortfalder,  

 når der er forløbet et år efter den pågældendes seneste afskedigelse fra  

 institutionen.
Indkaldelse til militærtjeneste, CF-tjeneste eller lignende  

 under stat eller kommune samt sygdom afskærer ikke de pågældende fra deres  

 anciennitetsforhold.
 Stk. 4.  

  

 Såfremt en ansat, der tidligere har været beskæftiget ved  

 ansættelsesmyndigheden, genansættes inden for samme arbejdsområde inden 3 år  

 efter den tidligere beskæftigelses ophør, medregnes dog tidligere  

 ansættelsesperioder ved ansættelsesmyndigheden ved opgørelsen i stk. 2, for  

 så  

 vidt den tidligere beskæftigelses ophør var begrundet i sygdom, graviditet og  

 fødsel, adoption eller et forhold, der ikke kan tilregnes den pågældende.
 Stk. 5.  

  

    

 For sæsonansatte  

 gartnere og gartneriarbejdere ved statshaver mv., der er omfattet af  

 nummerordningen i § 2, stk. 3, medregnes med virkning fra 1. oktober 1997  

 ledighedsperioden om vinteren som beskæftigelse ved afgørelse af, om den  

 ansatte opfylder mindstekravet om sammenlagt beskæftigelse (karenskravet) for  

 at blive omfattet af StK-fællesoverenskomstens pensionsordning.
§ 3. Basisløn Basislønnen udgør følgende  

 årlige grundbeløb:
Landbrugsarbejdere Trin 1 163.000 kr.
Trin 2 167.000 kr.
Gartneriarbejdere og Trin 1 175.000 kr.
Forsøgsmedarbejdere uden  

 faglig  

  

 uddannelse i øvrige land Trin 2 179.000 kr.
Gartneriarbejdere og  

    

 Forsøgs- Trin 1 186.500 kr.
medarbejdere uden faglig  

 uddannel-  

  

 se i hovedstaden og Arbejdere på  

  

 Hvidesten Trin 2 190.500 kr.
Faglærte  

 Landbrugsarbejdere, Trin 1 200.000 kr.
Gartnere og  

 Forsøgsmedarbejdere  

  

 med faglig uddannelse i øvrige land Trin 2 205.000 kr.
Gartnere,  

 Forsøgsmedarbejdere Trin 1 212.000 kr.
med faglig uddannelse i  

 hovedstaden  

  

 og Faglærte Arbejdere på Hvidesten Trin 2 216.500 kr.
Ledende  

 forsøgsmedarbejdere Hovedstaden 232.000 kr.
Provinsen 224.000 kr.
 Beløbene er angivet i 1.  

 oktober 1997 niveau.
 Basisløntrinene er 1-årige.
 For ansatte, der ved  

 overgang til nyt lønsystem er omfattet af lønforsøg, modregnes den aftalte  

 forhøjelse af basislønnen i personlige tillæg eller andre varige tillæg.
 Stk. 2.  

  

 Faglærte landbrugsarbejdere, der ansættes i stillinger,  

 hvortil der kræves en uddannelse som faglært landmand eller  

 landbrugsuddannelsen, aflønnes i øvrige land med en basisløn på 200.000 kr.  

 (trin 1) eller 205.000 kr. (trin 2) og i hovedstaden med en basisløn på  

 212.000  

 kr. (trin 1) eller 216.500 kr. (trin 2).
 Stk. 3.  

  

 Ikke-faglærte landbrugsarbejdere, der ansættes til at  

 udføre særligt kvalificeret arbejde og/eller selvstændigt arbejde i  

 forbindelse  

 med forsøg/projekter eller som leder af mindre hold/grupper, kan aflønnes på  

 niveau svarende til stk. 2 efter ansættelsesmyndighedens konkrete vurdering.
 Den pågældende skal have  

 erhvervet sig særlige kvalifikationer ved anden relevant beskæftigelse, evt.  

 kombineret med efteruddannelse.
 Stk. 4.  

  

 Faglærte arbejdere på "Hvidesten", der ansættes i  

 stillinger, hvortil der kræves en uddannelse som faglært, aflønnes med en  

 basisløn på 212.000 kr. (trin 1) eller 216.500 kr. (trin 2).
 Ikke faglærte arbejdere, der  

 ansættes til at udføre særligt kvalificeret arbejde og/eller selvstændigt  

 arbejde i forbindelse med forsøg/projekter eller som leder af mindre  

 hold/grupper, kan aflønnes på niveau svarende til faglærte arbejdere på  

 "Hvidesten" efter ansættelsesmyndighedens konkrete vurdering.
 Den pågældende ikke faglærte  

 arbejder skal have erhvervet sig særlige kvalifikationer ved anden relevant  

 beskæftigelse, evt. kombineret med efteruddannelse.
 Stk. 5.  

  

 Berettigede til at oppebære den for faglærte gartnere  

 fastsatte løn er de, der enten har modtaget en uddannelse i overensstemmelse  

 med bestemmelser fastsat i henhold til lærlingeloven, lov om erhvervsfaglig  

 grunduddannelse og lov om erhvervsuddannelserne eller, for så vidt den  

 pågældende uddannelse er afsluttet forinden sådanne bestemmelser er fastsat,  

 har udstået en læretid på mindst 3 år.
 Herudover gælder  

 bestemmelsen for gartneriarbejdere, der er eller har været aflønnet efter  

 stk.  

 6.
 Stk. 6.  

  

 Gartneriarbejdere ved statshaverne, Danmarks  

 Jordbrugsforskning og bykirkegårde under folkekirken, som har været  

 beskæftiget  

 med relevant gartnerarbejde i 3 år, kan efter aftale mellem institutionen og  

 tillidsrepræsentanten overgå til aflønning som gartner, jf. § 1 pkt. c, og  

 placeres på det nærmest liggende løntrin i de faglærtes skala.
 Forudsætningen herfor er, at  

 de pågældende har gennemgået:
 Jordbrugets  

 Efteruddannelsesudvalgs kurser til og med:
i  

 	  

    

 Anlægsgartnerteknik, trin 1, eller i  

 	  

    

 Plantevækst og etablering af grønne  

 anlæg eller i  

 	  

    

 Etablering og pleje af kirkegårdsanlæg  

 eller i  

 	  

    

 Andre tilsvarende relevante uddannelser  

 svarende til mindst 10 ugers teoretisk uddannelse.
 Stk. 7.  

  

 Forsøgsmedarbejdere, der ansættes i stillinger, som efter  

 institutionens skøn indebærer arbejdsledelse eller andet særligt kvalificeret  

 arbejde, betegnes som ledende forsøgsmedarbejdere.
 Stk. 8.  

  

 Forsøgsmedarbejdere uden faglig uddannelse kan efter  

 institutionens konkrete skøn oprykkes til aflønning som faglærte  

 forsøgsmedarbejdere.
§ 4. Lønregulering Basislønnen og centralt  

 aftalte tillæg reguleres med de generelle stigninger, der aftales centralt  

 ved  

 aftale- og overenskomstfornyelserne eller udmøntes via en generel  

 reguleringsordning.
 Stk. 2.  

  

 Tilsvarende gælder for lokalt aftalte kvalifikations- og  

 funktionstillæg, medmindre andet aftales.
§ 5. Kvalifikations- og funktionstillæg Der kan lokalt aftales  

 tillæg for særlige funktioner, der varetages i stillingen eller  

 stillingsgruppen, herunder arbejdsbestemte tillæg, der ydes for de timer/det  

 tidsrum, hvori den pågældende funktion udføres.
 Stk. 2.  

  

    

 Der kan ligeledes  

 lokalt aftales tillæg for kvalifikationer mv., dvs. på grundlag af den  

 ansattes  

 faglige og personlige kvalifikationer, kvaliteten i opgavevaretagelsen,  

 balancen i forhold til tilsvarende stillinger på det øvrige arbejdsmarked og  

 hensynet til rekruttering og fastholdelse.
Stk.  

    

 3.  

  

    

 Tillæg efter stk. 1 og 2 kan aftales i form  

 af varige eller midlertidige tillæg.
Tillæggene angives i grundbeløb (niveau  

 1.  

 oktober 1997).
 Stk. 4.  

  

 Der kan herudover lokalt aftales engangsvederlag, f.eks.  

 som honorering af en særlig indsats.
Stk.  

    

 5.  

  

 Der kan indgås  

 forhåndsaftaler/aftales retningslinier, hvori kriterierne og formen for  

 lønændringer er fastlagt.
Løntillæggene udmøntes i overensstemmelse hermed,  

 når  

 en eller flere medarbejdere opfylder de aftalte kriterier.
§ 6. Ikke-pensionsgivende tillæg Til gartnere og  

 gartneriarbejdere ved institutioner, der er pålagt snerydning og  

 glatførebekæmpelse, eksempelvis i medfør af politivedtægt eller anden  

 offentlig  

 bestemmelse, kan der af institutionen for ét år ad gangen ydes et ureguleret  

 tillæg for at påse behovet for samt være til rådighed for arbejde med  

 snerydning og glatførebekæmpelse på årligt kr. 6.600 kr.
 Tillægget udbetales med  

 1.100 kr. pr. måned i perioden 1. november til 30. april.
 Stk. 2.  

  

    

 Til  

 landbrugsarbejdere, der arbejder som staldpersonale, ydes et ureguleret  

 tillæg  

 på 165 kr. for arbejde i normal arbejdstid på lørdage, søn- og helligdage i  

 stedet for tilsvarende tillæg i henhold til natpengeaftalen.
Stk. 3.  

  

    

 Som betaling for  

 deltagelse i rådighedsvagttjeneste uden for normal arbejdstid for  

 forsøgsmedarbejdere ved Danmarks JordbrugsForskning ydes et beløb på 25 kr.  

 (1.  

 oktober 1997-niveau) pr. fulde rådighedstime.
Dette beløb udbetales ikke  

 under  

 effektiv tjeneste.
§ 7. Ungarbejdere Som ferieafløsere kan  

 antages ungarbejdere, der aflønnes med nedenstående procentdel af den for  

 området til enhver tid gældende løn, jf.  

    

 § 3:
For personer, der er fyldt  

 17, men ikke 18 år 75 % For personer, der er fyldt  

 16, men ikke 17 år 65 % For personer, der er fyldt  

 15, men ikke 16 år 50 % Lønoprykning finder sted den  

 førstkommende første i måneden efter, at ungarbejderen fylder år.
 Stk. 2.  

  

 I særlige tilfælde kan der mellem institutionen og  

 tillidsrepræsentanten træffes aftale om ansættelse af unge under 15 år til  

 særlige kortvarige arbejdsopgaver, bærplukning o. lign.
Ved særlige, kortvarige  

 arbejdsopgaver menes der et ansættelsesforhold på mindst 5 timer og højst 4  

 uger.
Unge beskæftiget med sådanne arbejdsopgaver aflønnes med 40 pct. af den  

 for området til enhver tid gældende løn, jf. lønoversigten i § 3.
 Stk. 3.  

  

 I særlige tilfælde kan ungarbejdere ansættes som  

 landbrugsarbejdere og aflønnes med de i stk. 1 nævnte procentdele af den til  

 enhver tid gældende timeløn på skalatrin 9.
§ 8. Elever Elever er omfattet af afsnit  

 III i fællesoverenskomsten med Statsansattes Kartel og aflønnes med følgende  

 procentsatser af skalatrin 18:
Hovedstadsområdet  

  

 Tåstrup og  

  

 Nordsjælland Det øvrige land Over 18 år Stedtillægssats VI Stedtillægssats III 1. uddannelsesår 40 % 40 % 2. uddannelsesår 48 % 48 % 3. uddannelsesår 57 % 57 % 4. uddannelsesår 65 % 65 % Under 18 år Stedtillægssats VI Stedtillægssats III 1. uddannelsesår 29 % 29 % 2. uddannelsesår 37 % 37 % 3. uddannelsesår 46 % 46 % 4. uddannelsesår 54 % 54 % Når elever, der har  

 påbegyndt deres uddannelse før det fyldte 18 år, fylder 18 år, henføres de  

 til  

 de satser, der er anført for elever over 18 år.
 Stk. 2.  

  

    

 For voksenelever kan  

 der indgås aftale mellem SID og institutionen om andre lønvilkår, dog  

 maksimalt  

 svarende til laveste skalatrin for den pågældende ufaglærte gruppe, jf. § 3,  

 stk. 1.
 Dette hindrer dog ikke, at  

 der fortsat kan indgås aftale om uddannelse i henhold til reglerne om  

 statslig  

 uddannelsesorlov, hvorunder den ansatte får udbetalt normal løn.
§ 9. Arbejdstid Arbejdstiden er  

 gennemsnitlig 37 timer om ugen.
Arbejdstiden opgøres over en samlet periode  

 på  

 4 uger, medmindre andet aftales lokalt.
 Stk. 2.  

  

 Den daglige arbejdstid fastsættes af institutionen efter  

 drøftelse med de ansatte og under hensyn til institutionens tarv.
Stk. 3.  

  

 Pauser af mindre end en 1/2 times varighed, hvorunder den  

 ansatte skal stå til rådighed for arbejdsgiveren og ikke kan forlade  

 arbejdsstedet,  

 medregnes i arbejdstiden.
Andre pauser medregnes ikke.
Stk. 4.  

  

 Ændring af arbejdstidens begyndelse og slutning samt  

 indførelse af weekend kan kun finde sted efter forhandling med de pågældende  

 arbejdere, eventuelt med den stedlige fagforening.
Denne bestemmelse omfatter  

 ikke landbrugsarbejdere.
 Stk. 5.  

  

 Der kan mellem virksomheden og den ansatte træffes aftale  

 om arbejde ud over ugenormen mod opsparing af fritimer til senere afvikling.
 De opsparede timer afvikles  

 efter aftale mellem den ansatte og virksomheden og skal normalt være afviklet  

 3  

 måneder efter opsparingen.
 Stk. 6.  

  

 For arbejdere på "Hvidesten" følges de hidtil  

 gældende regler med hensyn til frihed på 1. maj og grundlovsdag.
 Stk. 7.  

  

 Medarbejderrepræsentanter, der deltager i  

 menighedsrådsmøder uden for normal arbejdstid, godtgøres med normal timeløn  

 eller afspadserer time for time.
§ 10. Overarbejde Hvis arbejdets omfang har  

 oversteget den fastsatte norm, godtgøres den overskydende tid med tillæg på  

 50  

 % i form af overarbejdsbetaling eller afspadsering.
 Stk. 2.  

  

    

 Når en arbejder  

 tilsiges til forlængelse af arbejdstiden, skal det meddeles den pågældende  

 dagen forud.
 For manglende varsel ved  

 forlængelse af arbejdstiden ud over en time ydes et ureguleret tillæg på 9,70  

 kr.
Hvis der på  

 "Hvidesten" forlanges forlængelse af arbejdstiden, skal dette  

 meddeles arbejderen senest 3 timer inden normal arbejdstids ophør, den dag  

 arbejdet skal udføres.
I modsat fald ydes en godtgørelse på en  

 overarbejdstime  

 af 50 pct.
 Stk. 3.  

  

 Overarbejdstillægget beregnes på grundlag af den til enhver  

 tid gældende timeløn på de respektive basisløntrin inklusive varige  

 kvalifikations- og funktionstillæg, dog ikke rådighedstillæg.
 Stk. 4.  

  

 Overarbejde afspadseres inden 3 måneder efter dets  

 udførelse.
 Stk. 5.  

  

 Som betaling for tilkald uden vagt ydes en mindstebetaling  

 for 3 timer.
 Stk. 6.  

  

 Ved pasning af fyringsanlæg og drivhuse om aftenen og på  

 fridage betales for mindst 2 timer pr. gang.
 Stk. 7.  

  

 Der kan lokalt indgås aftale om betaling for  

 rådighedstjeneste.
§ 11. Deltid Ansættelse sker som  

 udgangspunkt på fuld tid.
 Stk. 2.  

  

 Der kan mellem institutionen og en allerede ansat træffes  

 aftale om overgang til deltidsansættelse.
 Stk. 3.  

  

 Før der sker nyansættelse på deltid, skal det undersøges,  

 om de pågældende arbejdsfunktioner lige så hensigtsmæssigt kan udføres af  

 allerede ansatte på deltid, der har de krævede kvalifikationer, og som ønsker  

 at overgå til en højere beskæftigelsesgrad.
 Stk. 4.  

  

 Tillidsrepræsentanten orienteres om indgåede aftaler om  

 deltidsansættelse.
 Stk. 5.  

  

 Den gennemsnitlige ugentlige arbejdstid for deltidsansatte  

 skal udgøre mindst 15 timer og højst 30 timer, og der ydes forholdsmæssig  

 løn.
 Stk. 6.  

  

 Overarbejde i forbindelse med deltidsansættelse bør kun  

 undtagelsesvis finde sted.
 Vedrørende anvendelse af  

 deltidsbestemmelsen henledes opmærksomheden på bilag 1d.
§ 12. Skiftehold De ansatte er omfattet af  

 den til enhver tid gældende aftale mellem Finansministeriet og  

 centralorganisationerne om natpenge mv. til tjenestemænd.
Til landbrugsarbejdere ved  

 statens forsøgsgårde ydes dog fortsat de hidtidige satser for arbejde i  

 holddrift.
Satserne reguleres ikke.
§ 13. Opholdsrum Arbejderne har krav på et  

 antageligt opholdsrum, der i tiden fra 15. september til 1. maj er opvarmet i  

 spisetiderne.
 I passende nærhed af  

 opholdsrummet skal forefindes vaskerum og skabe, der kan aflåses, til  

 opbevaring af tøj, og der skal forefindes forsvarligt aftrædelsesrum.
 Stk. 2.  

  

 Institutionen lader opholdsrummet renholde.
 Stk. 3.  

  

 Såfremt der ved arbejde uden for institutionen ikke anvises  

 arbejderne et antageligt opholdsrum, ydes der et tillæg på kr. 24,00 pr. dag.
§ 14. Ikrafttræden og opsigelse Organisationsaftalen har  

 virkning fra 1. oktober 2003 og kan af parterne opsiges skriftligt med 3  

 måneders varsel til en 31. marts, dog tidligst 31. marts 2005.
 Samtidig ophæves  

 organisationsaftale af 12. august 1999 for landbrugsarbejdere,  

 gartneriarbejdere og gartnere samt organisationsaftale af 12. august 1999 for  

 forsøgsmedarbejdere ved Danmarks Jordbrugsforskning.
København, den 19. maj 2003 Specialarbejderforbundet  

  

 i Danmark Finansministeriet  

  

 P.M.V.  

  

 E.B.
Hanne Gram Henrik Bo Nielsen Bilag 1a Protokollat  

  

 om arbejdstøj § 1.
 Der ydes arbejdstøj i  

 overensstemmelse med aftaler, der indgås lokalt mellem ledelsen og  

 tillidsrepræsentanten samt den lokale SID-afdeling.
 For ansatte inden for  

 bykirkegårdenes område indgås aftale mellem Kirkeministeriet og SID.
 § 2.
 Indtil der er indgået  

 sådanne aftaler, yder der arbejdstøj efter de hidtidig gældende regler som  

 anført nedenfor:
Regulativ om udlevering af arbejdstøj 1.
 Regulativet omfatter  

 følgende former for arbejdstøj, der er pointsat således:
Jakke 1,5 p Busseronne 1,5 p Job buks 1,5 p Overall eller kedeldragt 3,0 p Skjorter model I 1,5 p Vinterjakker 7,0 p Vinterbukser 6,0 p Fiberpels trøjer/islænder 6,0 p Fiberpels benklæder 5,0 p Fiberpels strømper  

 lange/korte 1,0 p Regntøj benklæder 4,5 p Regntøj trøjer 4,5 p Forklæde 2,0 p 2.
 De første to ansættelsesår  

 optjener den ansatte 1,875 points pr. måned svarende til 45 points og  

 herefter 1,4 points pr. måned.
 Udlevering af arbejdstøj  

 på baggrund af optjente points finder sted 2 gange årligt - april og oktober.
 Ved fratræden fra en  

 arbejdsplads før en 1. juni, svarer 1 point til 42,00 kr., som udbetales 1.  

 juni, såfremt den pågældende ikke er blevet genansat inden nævnte dato.
 3.
 Nyansatte får efter 3  

 måneders ansættelse udleveret 1 sæt arbejdstøj (bukser + jakke), som er  

 arbejdspladsens ejendom, indtil den pågældende har optjent points hertil samt  

 til det nedenfor nævnte regntøj.
Ved nyansættelse på  

 institutionen udleveres 1 sæt regntøj (bukser + trøje), for så vidt den  

 pågældende ikke allerede for egen regning har anskaffet dette.
Det udleverede  

 regntøj svarer til 9 points, der fradrages i de pr. førstkommende 1. juni  

 optjente points.
Eventuelle manglende points fradrages opgørelsen en  

 efterfølgende 1. juni.
 Ved ansættelse af  

 ferieafløsere og lignende korttidsansatte stiller institutionen regntøj til  

 rådighed.
 4.
 Der udleveres personlige  

 værnemidler i overensstemmelse med gældende regler.
 5.
 Den konkrete  

 administration af bestemmelserne aftales lokalt.
Bemærkninger til regulativet 1.
Kvalitetskrav Det udleverede arbejdstøj  

 skal som minimum være af samme kvalitet som det hidtil udleverede.
Såfremt  

 kvaliteten ikke direkte fremgår af regulativet, skal der være enighed herom  

 mellem institutionen og de ansatte, inden indkøb foretages.
 2.
Deltidsansattes optjening af points 1,875 points svarer til  

 160,3 timer.
Den deltidsansattes timer sammenlægges, således at den  

 pågældende for hver 160,3 timer optjener 1,875 points.
 I øvrigt ligestilles en  

 deltidsansat med en fuldtidsansat for så vidt angår regulativets punkt 3 til  

 6.
 3.
Ansættelse og afskedigelse Ved ansættelse og  

 afskedigelse på andet tidspunkt end ved en måneds begyndelse/ophør optjenes  

 points efter den i ovennævnte punkt 2 for deltidsansatte fastsatte regel.
 4.
Sygdom Under sygdom af kortere  

 varighed end én måned optjener den ansatte points, mens der ikke optjenes  

 points ved sygdom ud over én måneds varighed.
 5.
Ferie og helligdage Points optjenes pr. måned,  

 og der foretages derfor ikke fradrag for søgnehelligdage, forud aftalte  

 fridage med løn samt ferie.
 6.
Tidsbegrænsede ansættelser Personer, der ansættes for  

 en tidsbegrænset periode af højst 7 måneders varighed, herunder  

 ferieafløsere, og som ikke kan forventes genansat, skal ved ansættelsens  

 ophør have udbetalt de optjente points, der ikke er anvendt ved udlevering af  

 arbejdstøj.
København den 27. juni 1997 Specialarbejderforbundet i  

 Danmark Finansministeriet Hanne Gram P.M.V.  

  

 E.B Evald Nielsen Bilag 1b Protokollat I  

  

 om ændring af kirkegårds status) I tilslutning til  

 organisationsaftalen mellem Finansministeriet og Specialarbejderforbundet i  

 Danmark har parterne indgået aftale om følgende:
 Overgangsbestemmelse i  

 forbindelse med ændring af kirkegårds status.
 De på kirkegårde ansatte  

 gartnere og/eller gartneriarbejdere overgår til reglerne i Kirkeministeriets  

 cirkulære om løn- og ansættelsesvilkår for gravermedhjælp, hvis en  

 bykirkegård  

 ændrer status gennem en omklassificering af kirkegårdslederstillingen til en  

 graverstilling.
 Til udligning af den derved  

 fremkomne lønnedgang ydes der et personligt tillæg, der opgøres som  

 forskellen  

 mellem hidtil oppebåren løn (løn og faste tillæg efter organisationsaftalens  

 §  

 3) og den løn, den pågældende vil få efter reglerne om aflønning af  

 gravermedhjælp  

 på sidste løntrin.
 Det personlige tillæg  

 reduceres med alle fremtidige lønstigninger.
 Såfremt en kirkegård ændrer  

 status, således at en hidtidig graverstilling omklassificeres til en  

 kirkegårdslederstilling, overgår de for graveren ansatte medhjælpere til  

 reglerne i nærværende organisationsaftale efter følgende  

 overgangsbestemmelser:
Ved ændringer indplaceres en  

 ansat på det 1. skalatrin i organisationsaftalens § 3, stk. 1, der svarer til  

 den pågældendes uddannelse (og område), dog således at der de første 6  

 måneder  

 fortsat udbetales den hidtidige løn i henhold til cirkulære om løn- og  

 ansættelsesvilkår for gravermedhjælp.
Derefter udbetales der de næste 6  

 måneder  

 den hidtidige løn med et tillæg, der udgør halvdelen af forskellen mellem  

 denne  

 løn og den fremtidige løn i henhold til denne organisationsaftale.
Efter 1 år  

 aflønnes den pågældende fuldt ud i henhold til organisationsaftalen.
København, den 21. juni 1991 Specialarbejderforbundet  

  

 i Danmark Finansministeriet  

  

 P.M.V.  

  

 E.B.
Knud Ove Pedersen Niels Paludan Bilag 1c Protokollat III  

  

 (om dyrebrugere og skovbrugere) § 1.
 Ansatte ved Århus  

 Universitet, Statens Veterinære Serumlaboratorium i Århus, Odense Universitet  

 samt ved Tekniske Skoler med dyrebrugslinie, der har gennemgået en  

 erhvervsfaglig uddannelse som dyrebruger, og som varetager opgaver, der  

 forudsætter denne uddannelse, omfattes af organisationsaftalen og aflønnes  

 med  

 en årsløn, der svarer til lønnen for faglærte gartnere.
 § 2.
 Ansatte ved statshaver, der  

 har gennemgået en erhvervsfaglig uddannelse som skovbruger, og som varetager  

 opgaver, der forudsætter denne uddannelse, omfattes ligeledes af  

 organisationsaftalen  

 og aflønnes med en årsløn, der svarer til lønnen for faglærte gartnere.
 § 3.
 Faglærte slagtere ved  

 Danmarks JordbrugsForskning aflønnes med en årsløn svarende til faglærte  

 landbrugsarbejdere.
 § 4.
 Den ansatte oprykker til  

 nærmeste højere basisløntrin i det nye lønforløb.
§ 5 Elever er omfattet af  

 organisationsaftalens § 8.
København den 16. maj 1995 Specialarbejderforbundet  

  

 i Danmark Finansministeriet  

  

 P.M.V.  

  

 E.B.
Hanne Gram Evald Nielsen Bilag 1d Protokollat mellem  

 Finansministeriet og Specialarbejderforbundet i Danmark om  

 deltidsbestemmelsen  

 i organisationsaftalens § 11 Der er enighed om, at stk. 1 skal forstås således:
 Udgangspunktet er ansættelse  

 på fuld tid.
 Nyansættelse på deltid kan  

 finde sted, såfremt det er begrundet i institutionens forhold.
Inden der i konkrete  

 tilfælde sker ansættelse på deltid, drøftes spørgsmålet med  

 tillidsrepræsentanten.
Såfremt der ikke opnås enighed, kan institutionen  

 gennemføre deltidsansættelsen.
Organisationen kan påtale spørgsmålet i  

 henhold  

 til de fagretlige regler, hvis det gøres gældende, at deltidsansættelsen ikke  

 er begrundet i institutionens forhold.
 Der er i øvrigt enighed om:
 Inden den nye  

 deltidsbestemmelse bringes i anvendelse på institutionen, skal der finde en  

 generel drøftelse sted mellem institutionen og tillidsrepræsentanten.
 I tilfælde af, at der ikke  

 er valgt en tillidsrepræsentant, finder ovennævnte drøftelser sted med den  

 lokale afdelingsrepræsentant.
København den 5. april 1995 Specialarbejderforbundet  

  

 i Danmark Finansministeriet  

  

 P.M.V.
