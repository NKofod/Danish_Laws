Resumé  


  

 A overdrog i 1918 en skole, S til K kommune på nærmere bestemte vilkår,  

 herunder vedrørende reglerne for S's drift.
Påtaleretten med hensyn til  

 vilkårene skulle ved A's død overgå til dennes nevø, B.
I tilfælde af B's  

 forfald skulle den overgå til Undervisningsministeriet(UVM).
Justitsministeriet (JMT) tillod efter anmodning fra K ændring af  

 vilkårene.
Endvidere blev UVM fritaget for påtaleretten.
Begge dele skete i  

 medfør af arvelovens § 69. Bestyrelsen for S klagede til ombudsmanden over  

 JMT's permutation.
 Ombudsmanden fandt ikke, at den omstændighed, at de aftalte  

 vilkår var fastsat ved en overdragelse før arvelovens ikrafttræden, var til  

 hinder for, at arvelovens § 69 eller principperne i denne kunne finde  

 anvendelse.
 Heller ikke gymnasieloven fra 1977 fandtes at være til hinder for  

 den tilladte ændring af vilkårene.
 Endvidere fandt ombudsmanden under hensyn til, at ændringer af  

 vilkårene ville kræve JMT's tilladelse efter arvelovens § 69, ikke at JMT  

 havde  

 været forpligtet til at indsætte en ny påtaleberettiget. (J. nr.  

 1991-850-619).
 Permutation af vilkår for overdragelse af skole til kommune.
 Bestyrelsen for en skole  

 klagede over Justitsministeriets afgørelse af 21. november 1990 vedrørende  

 permutation af visse af vilkårene for A's overdragelse af A's Fællesskole, nu  

 S, til en kommune, K.
Det fremgik af oplysningerne  

 i sagen, herunder af et af professor, dr.jur.
C udarbejdet responsum, at  

 overdragelsen af skolen til K fandt sted i 1918, og at der i skødet bl.a.  

 blev  

 fastsat følgende vilkår for overdragelsen:
"Kommunen forpligter sig  

 til stedse at opretholde Skolen som en fuldstændig højere Almenskole med  

 Underklasser og ordnet saaledes, at der kun er adgang for Børn, hvis Forældre  

 nærer et særligt Ønske om Fællesundervisning, at der - saa vidt muligt -  

 findes  

 lige mange Drenge og Piger i hver Klasse, samt at der - med enkelte  

 undtagelser  

 i 1. og 2. Underklasse - ikke maa optages Elever, der har gaaet i  

 Særskole." Vedrørende skolens ordning og  

 drift skulle udarbejdes nærmere regler, som kunne underkastes revision, når  

 kommunalbestyrelsen fandt det nødvendigt, og som skulle revideres 10 år efter  

 overdragelsen.
Revision af reglerne skulle, så længe A var i live, ske efter  

 forhandlinger med hende.
De regler, som blev fastsat herom ved skolens  

 overtagelse, har stort set været gældende siden, og går bl.a. ud på, at  

 skolen  

 står åben for børn uden hensyn til forældres stand, økonomiske forhold eller  

 bopæl i byen, at skolen skal være en sammenhængende skole, bestående af en  

 grundskole og en fuldstændig højere almenskole, at eleverne skal kunne  

 forblive  

 på skolen i hele deres skoletid, idet adgang til henholdsvis mellemskole og  

 gymnasium dog kun står åben efter de til enhver tid for K's kommuneskoler  

 gældende bestemmelser, at elevtallet i hver klasse skal holdes på omtrent 21,  

 og at skolens nuværende klassetal ikke kan udvides ved oprettelse af flere  

 klasser på samme klassetrin.
Ved overdragelsen overtog K  

 skolens drift samt de understøttelser og pensioner, som hvilede på skolen,  

 idet  

 understøttelserne udgjorde mindre end 200 kr. årlig.
Kommunen fik til gengæld  

 overdraget ejendommen med inventar, vurderet til 185.000 kr., med en samlet  

 pantegæld på 111.000 kr., som i overensstemmelse med overdragelsesvilkårene  

 blev eftergivet kommunen ved A's død i 1947.
Den 10. marts 1938 underskrev  

 A for notarius publicus en erklæring, hvorefter "Paataleretten med  

 Hensyn  

 til de Bestemmelser, der i henhold til mit Tilbud til (K) og dennes Svar af  

 18.  

 Maj 1918 gælder med hensyn til Ordningen af (S) (A's Fællesskole) efter min  

 Død  

 skal overgaa til min Nevø, professor (B), eller i dennes forfald til  

 Undervisningsministeriet." Ved skrivelse af 14. juni  

 1989 ansøgte K om tilladelse til ændring af nogle af de vilkår, under hvilke  

 K  

 i sin tid modtog S.
Anmodningen omfattede bl.a. følgende spørgsmål: Antallet  

 af  

 elever i 1. klasse, indførelse af en fortrinsret til optagelse på skolen for  

 børn af det tidligere R's Skoles skoledistrikt omfattende op til halvdelen af  

 pladserne i en klasse og dublering af 1. klasse under visse nærmere  

 betingelser.
Anmodningen blev fremsendt af Undervisningsministeriet til  

 Justitsministeriet ved skrivelse af 29. marts 1990. Undervisningsministeriet  

 redegjorde i skrivelsen for, at man ikke fandt, at de ønskede ændringer var i  

 strid med de grundlæggende overdragelsesvilkår, at ændringerne ville kunne  

 gennemføres uden at komme i strid med den gældende lovgivning på  

 gymnasieområdet, og at pædagogiske grunde ikke kunne antages at tale imod  

 ændringerne.
Samtidig redegjordes for, at skolens ledelse, skolerådet og  

 Foreningen  

 S var stærkt imod de foreslåede ændringer.
Henvendelsen gav anledning  

 til en brevveksling mellem Justitsministeriet, K, Foreningen S og  

 Undervisningsministeriet.
Sidstnævnte oplyste i skrivelse af 11. oktober 1990  

 til Justitsministeriet, at A's testamentariske bestemmelse i 1938 vedrørende  

 påtaleretten blev konciperet uden forudgående drøftelser med ministeriet, og  

 gav samtidig udtryk for, at ministeriet fandt det rigtigst at bede sig  

 fritaget for den tillagte påtaleret, da der vil kunne opstå situationer, hvor  

 ministeriets forpligtelse som øverste skolemyndighed vil kunne komme til at  

 kollidere med de forpligtelser, der følger af påtaleretten.
Justitsministeriet traf  

 afgørelse i sagen ved skrivelse af 21. november 1990 stilet til  

 Undervisningsministeriet.
I afgørelsen henvises til, at det af  

 overdragelsesvilkårene fra 1918 fremgår, at de nærmere regler for skolens  

 ordning og drift blev fastsat til at gælde indtil videre, og at de kunne  

 fraviges ved bestemmelse truffet af kommunalbestyrelsen.
Justitsministeriet  

 fandt på dette grundlag, at K kunne træffe afgørelse om en forhøjelse af  

 elevtallet i 1. klasse samt om dublering af 1. klasse uden, at dette  

 forudsatte  

 Justitsministeriets tilladelse efter arvelovens § 69. Permutation efter  

 arvelovens § 69 fandtes derimod nødvendig, for så vidt angik den ønskede  

 bestemmelse om fortrinsret for børn fra det tidligere R's Skoles  

 skoledistrikt.  

 Justitsministeriet tillod den ønskede bestemmelse herom, idet ministeriet  

 navnlig  

 lagde vægt på, at fællesundervisning af drenge og piger i dag er sædvanligt.  

 Det var derfor ikke nødvendigt i fundatsen at sikre fortrinsret for forældre  

 med et særligt ønske herom.
Justitsministeriet imødekom samtidig i medfør af  

 arvelovens § 69, jf. bekendtgørelse nr. 29 af 15. februar 1965, eller dennes  

 analogi Undervisningsministeriets ansøgning om at blive fritaget for  

 påtaleretten med tilkendegivelse om, at Justitsministeriet ikke havde fundet  

 grundlag for at træffe bestemmelse om indsættelse af en anden  

 påtaleberettiget.
I skrivelse af 8. januar 1991  

 anmodede Foreningen S herefter justitsministeren om, at påtaleretten blev  

 tillagt foreningen, idet foreningen under henvisning til en principbeslutning  

 truffet af K om nedlæggelse af skolens gymnasieafdeling gav udtryk for  

 bekymring for, at der ville fremkomme langt mere vidtgående  

 permutationsønsker,  

 end Justitsministeriet ved sin afgørelse af 21. november 1990 havde taget  

 stilling til.
Justitsministeriet svarede i skrivelse af 4. februar 1991, at  

 ministeriet ikke fandt anledning til at indsætte foreningen som  

 påtaleberettiget.  

 Ministeriet havde herved navnlig lagt vægt på, at A ikke havde tilkendegivet,  

 hvem hun ønskede indsat i tilfælde af Undervisningsministeriets forfald, og  

 at  

 hendes interesser i øvrigt måtte anses for tilstrækkeligt varetaget ved, at  

 en eventuel ændring af gavebrevets vilkår ville kræve Justitsministeriets  

 tilladelse efter princippet i arvelovens § 69.
Med skrivelse af 23.maj 1991  

 indbragte Bestyrelsen for S sagen for mig.
Jeg forstod bestyrelsens  

 henvendelse  

 som en klage over følgende forhold:
1. Justitsministeriet har  

 ikke haft fornøden hjemmel til at træffe bestemmelse om permutation; dette  

 begrundes med at arvelovens § 69 som en senere tilkommende  

 lovbestemmelse ikke er anvendelig i nærværende sag, at overdragelsen af skolen i 1918 fandt sted efter en  

 forhandling med K om vilkårene, hvorfor der er tale om en kontraktlig aftale,  

 hvis vilkår ikke kan ændres ved permutation, og at en ændring af de ved overdragelsen fastsatte vilkår  

 strider imod den revision af gymnasieloven, som blev gennemført i 1977.
 2. Justitsministeriets  

 begrundelse for at tillade permutation af optagelseskriterierne til skolen  

 under henvisning til, at fællesundervisning i dag er sædvanligt, er ikke  

 holdbar.
3. Justitsministeriet må  

 antages at have haft pligt til at sørge for, at påtaleretten blev overført  

 til  

 en ny påtaleberettiget.
Bestyrelsen har dog under dette punkt tiltrådt, at  

 Justitsministeriet har fritaget Undervisningsministeriet for påtaleretten.
 I et brev til bestyrelsen  

 udtalte jeg følgende:
 "  

  

 Ad punkt 1, a  

  

 :
 Arvelovens § 69 er sålydende:
 "Har testator pålagt en  

 arving en bestemt anvendelse af arven eller indskrænkninger i rådigheden over  

 denne, kan justitsministeren, når hensynet til arvingens tarv taler derfor -  

 navnlig hvis forholdene har forandret sig - tillade sådanne afvigelser fra  

 testamentet, som ikke væsentlig fraviger testationens formål og karakter.
Stk. 2. Har testator indsat  

 nogen til at påse overholdelsen af sådan forskrift, kan afvigelsen ikke ske  

 uden dennes samtykke, medmindre særlige omstændigheder taler derfor." Af forarbejderne til  

 bestemmelsen, jf. betænkning nr. 291/1961 om arvelovgivningen s. 126-128,  

 fremgår, at den tilsvarende bestemmelse i tidligere kommissionsudkast havde  

 været formuleret som en regel, hvorefter Justitsministeriet "som  

 hidtil" kunne tillade sådanne afvigelser fra et testamente, som nu er  

 nævnt i arvelovens § 69. I det endelige forslag til § 69 udgik imidlertid  

 ordene "som hidtil", idet det fremgår af betænkningen s. 127, at  

 der  

 ikke herved tilsigtedes nogen realitetsændring.
 Har forholdene efter  

 testators eller en gavegivers død ændret sig væsentligt, synes det da også at  

 måtte følge af de almindelige retsgrundsætninger, som er udviklet bl.a. inden  

 for den såkaldte forudsætningslære, at der af hensyn til arvingen eller  

 gavemodtager vil kunne tillades sådanne afvigelser fra de oprindelige vilkår  

 i  

 testamentet eller gavebrevet, som ikke væsentligt fraviger testationens eller  

 gavens formål og karakter.
 At der ud fra almindelige  

 retsgrundsætninger tilkommer centraladministrationen en vis permutationsret,  

 som giver adgang til at ændre i testamenter, gavebreve, fundatser o.lign. er  

 endvidere forudsat i bekendtgørelse nr. 29 af 15. februar 1965, hvorved der  

 skete en overførelse til Justitsministeriet af alle sager om ændringer i  

 testamenter, gavebreve m.v.
 Jeg finder på denne baggrund  

 ikke anledning til at kritisere, at Justitsministeriet har fundet arvelovens  

 §  

 69 eller principperne heri anvendelig på en disposition foretaget før  

 arvelovens ikrafttræden i 1964.
 Ad punkt 1, b  

  

 :
 At overdragelsen i 1918 af  

 (A's) Fællesskole til (K) fandt sted efter en forudgående forhandling med  

 kommunen om vilkårene for overdragelsen, ændrer ikke det forhold, at der ved  

 overdragelsen og ved (A's) senere død i 1947 skete en i vid udstrækning  

 vederlagsfri overdragelse af meget betydelige værdier til (K). Der har derfor  

 efter min opfattelse klart været tale om en gavedisposition, som har pålagt  

 modtageren en bestemt anvendelse af gaven og visse indskrænkninger i  

 rådigheden over denne.
 Permutation efter arvelovens  

 § 69 eller principperne heri kan derfor kun anses for udelukket, hvis  

 begrænsningerne i rådigheden har karakter af en betingelse, hvis  

 ikke-overholdelse fører til, at gaven skal gå tilbage til (A's) arvinger.
 Efter min gennemgang af sagen  

 har jeg ingen holdepunkter for at antage, at de for overdragelsen fastsatte  

 vilkår har en sådan karakter.
 Ad punkt 1, c  

  

 :
 § 1, stk. 4, i gymnasieloven  

 fra 1977 havde følgende ordlyd:
"Til en offentlig  

 gymnasieskole kan der i særlige tilfælde være knyttet en skoleafdeling, der  

 tilbyder undervisning efter reglerne i kap. 2 i lov om folkeskolen." Af motiverne til  

 bestemmelsen, jf.
FT 1976/77, 2. samling, A 4653-54, fremgik, at bestemmelsen  

 var indsat for at ordningen for (3 nærmere angivne skoler) kunne videreføres,  

 idet motiverne sluttede med følgende bemærkning: "Ved den nu som stk. 4  

 foreslåede bestemmelse vil skolerne kunne videreføres med deres særlige  

 struktur,  

 hvilket man må anse for meget ønskeligt".
 Denne motivudtalelse kan dog  

 efter min opfattelse ikke medføre, at den citerede bestemmelse i den  

 tidligere  

 gymnasielov herefter har skullet fortolkes således, at der ikke fremover  

 kunne  

 ske ændringer i de nævnte skolers struktur.
 Gymnasieloven fra 1977 er nu  

 afløst af lov nr. 431 af 13. juni 1990 om gymnasier mv., hvis § 30 er  

 sålydende:
"Undervisning efter  

 reglerne i kapitel 2 i lov om folkeskolen, som ved lovens ikrafttræden  

 tilbydes  

 ved en offentlig gymnasieskole, kan opretholdes." I bemærkningerne til  

 bestemmelsen, jf. lovforslag nr. 75 fra folketingsåret 1989/90, er nævnt, at  

 bestemmelsen har til formål at opretholde hjemmelen til at videreføre  

 grundskoleafdelingerne ved (de samme 3 skoler som ovenfor), uden at man i  

 bemærkningerne udtaler sig om, i hvilket omfang denne hjemmel bør udnyttes.
 Ad punkt 2  

  

 :
Justitsministeriets  

 tilladelse til permutation af optagelseskriterierne til skolen er truffet i  

 medfør af den ovenfor citerede bestemmelse i arvelovens § 69 eller  

 principperne  

 heri, hvorefter Justitsministeriet skal tage stilling til, hvad hensynet -  

 navnlig når forholdene har forandret sig - til modtageren af gaven tilsiger,  

 og  

 om der er tale om en fravigelse af vilkårene for gaven, som ikke væsentlig  

 fraviger gavens formål og karakter.
Afgørelsen af disse spørgsmål beror på en  

 skønsmæssigt præget vurdering, som jeg efter de regler, der gælder for min  

 virksomhed, ikke kan kritisere, medmindre der foreligger særlige  

 omstændigheder.
 Efter min gennemgang af sagen  

 har jeg ikke fundet, at der foreligger sådanne særlige omstændigheder, at jeg  

 har grundlag for at kritisere, at Justitsministeriet under henvisning til, at  

 fællesundervisning nu er den almindelige ordning, har tilladt en permutation  

 af skolens optagelseskriterier.
 Ad punkt 3  

  

 :
I (A's) testamentariske  

 bestemmelse fra 1938 toges alene stilling til, hvem påtaleretten skulle  

 tilkomme i tilfælde af (B's) forfald, idet påtaleretten da skulle overgå til  

 Undervisningsministeriet.
Dette spørgsmål havde efter det oplyste ikke  

 forinden været forhandlet med Undervisningsministeriet.
