 (Til skifteretterne, revisionen af eksekutorboer i  

 København og amtsskatteinspektoraterne).
 I.
 1. Bekendtgørelse om arve- og gaveafgift samt  

 bekendtgørelse om indbetaling af skifteafgift i eksekutorboer vil blive  

 udsendt i nær fremtid.
 2. Som følge af den ændrede opbygning af landets  

 amtsskattemyndigheder henlægges visse regnskabs- og oppebørselsfunktioner  

 vedrørende gaveafgift samt vedrørende arveog skifteafgift i eksekutorboer,  

 der hidtil har været henlagt til det stedlige amtsskatteinspektorat eller den  

 stedlige amtstue, med virkning fra den 1. april 1973 til  

 amtsskatteinspektorat nr. 1, København.
 II.
 3. Arve- og skifteafgift i boer, der behandles af  

 eksekutorer, skal herefter indbetales til amtsskatteinspektorat nr.1,  

 København, jfr. bekendtgørelsen om arve- og gaveafgift, § 13, og  

 bekendtgørelsen om indbetaling af skifteafgift i eksekutorboer, § 1.
4. Beregningen af afgifterne foretages i eksekutorboer  

 som hidtil af eksekutor, som i denne henseende er undergivet tilsyn af  

 skifteretten.
Med virkning fra 1. januar 1973 foretages afgiftsrevisionen af  

 eksekutorboer, der hidtil har været foretaget af finansministeriet, af 2.  

 revisionsdepartement, jfr. bekendtgørelsen om arve- og gaveafgift, § 5, stk.  

 2.
 III.
5. Gaveafgift skal ligeledes indbetales til  

 amtsskatteinspektorat nr. 1, København, jfr. bekendtgørelsen om arve- og  

 gaveafgift, § 17, stk. 2. Derimod skal beregningen af gaveafgift; jfr.  

 bekendtgørelsens § 17, stk. 1, foretages af amtsskatteinspektoratet på det  

 sted, hvor modtageren har bopæl.
Har modtageren bopæl i udlandet, skal  

 beregningen foretages af amtsskatteinspektoratet på det sted, hvor giveren  

 har bopæl.
Gaveanmeldelse skal derfor indgives til det i bekendtgørelsens §  

 16, stk. 1, nævnte stedlige amtsskatteinspektorat.
Har modtageren - i det i  

 bekendtgørelsens § 16, stk. 1, 2. pkt., nævnte tilfælde giveren - bopæl i  

 Københavns eller Frederiksberg kommune, skal anmeldelse indgives til  

 amtsskatteinspektorat nr. 1, København, som foretager afgiftsberegningen.
6. Når det stedlige amtsskatteinspektorat har modtaget  

 en gaveanmeldelse og foretaget afgiftsberegning, sender det meddelelse herom  

 på de særlige gaveafgiftsberegningsblanketter til gavemodtager og giver.  

 Giroindbetalingskort med påført gavenummer og afgiftsbeløb vedlægges til den,  

 hos hvem afgiften opkræves.
En genpart af beregningsblanketten til denne  

 sendes til amtsskatteinspektorat nr. 1, København, som fører afgiftsbeløbet  

 til indtægt.
Det amtsskatteinspektorat, der har foretaget afgiftsberegningen,  

 skal således ikke føre beløbet til indtægt i sit regnskab.
 7. Samtidig med udsendelse af gaveafgiftsberegninger  

 og girokort sendes til amtsskatteinspektorat nr. 1, København, en  

 underskrevet fortegnelse in duplo indeholdende gavenumre, afgiftsbeløb og en  

 sammentælling af beløbene, jfr. pkt. 8. En genpart af denne fortegnelse  

 vedlagt de pågældende gaveanmeldelser med bilag sendes samtidig til 2.  

 revisionsdepartements 1. kontor.
 8. Gaveafgiftsberegningerne kan, for så vidt 3  

 måneders fristen for ændring af værdiansættelsen i gaveanmeldelsen eller  

 andre årsager ikke er til hinder herfor, udsendes samlet for en 14 dages  

 periode omkring den 8. og 23. i hver måned.
 9. Amtsskatteinspektorat nr. 1, København, vil  

 tilsende de respektive amtsskatteinspektorater det fornødne antal  

 giroindbetalingskort.
 10. Amtsskatteinspektorat nr. 1, København, påser  

 afgiftens rettidige indbetaling og drager om fornødent omsorg for, at beløbet  

 med eventuelle renter inddrives ved udpantning.
 11. For så vidt angår gaveafgiftsberegninger, der er  

 meddelt den afgiftspligtige inden den 1. april 1973, men hvor afgiften på  

 denne dato endnu ikke er indbetalt, indbetales gaveafgiften til det  

 amtsskatteinspektorat, som har foretaget beregningen, eller til det  

 amtsskatteinspektorat, der har overtaget en nedlagt amtsstues funktion.
12. Nye blanketter til gaveafgiftsberegninger, hvoraf  

 det fremgår, at beløbet skal indbetales til amtsskatteinspektorat nr.  

 1,København, vil snarest blive udsendt.
Indtil da må fornøden rettelse i  

 beregningsblankettens tekst foretages, således at det tydeligt fremgår, at  

 indbetaling ikke skal ske til beregningsmyndigheden, men til  

 amtsskatteinspektorat nr. 1, København, ved anvendelse af et vedlagt  

 girokort.
Rettelse kan ske ved, at der øverst i højre hjørne anføres:  

 "Indbetaling skal ske til amtsskatteinspektorat nr. 1, København.
Til  

 brug ved indbetalingen vedlægges girokort.
Benyttes anden betalingsmåde,  

 bedes girokortet medsendt". Bemærkningen nederst på  

 beregningsblanketten: "Denne skrivelse bedes medbragt eller medsendt ved  

 indbetalingen" samt påtegningen om kvittering på bagsiden overstreges.  

 Endvidere må ordet "hertil" i første linie slettes.
 IV.
13. Afdragsordninger vedrørende arve- eller  

 gaveafgift, der er etableret i henhold til lov om afgift af arv og gave, §  

 11, stk. 3, administreres indtil videre af det amtsskatteinspektorat, der  

 hidtil har varetaget afdragsordningernes afvikling.
Der vil senere blive  

 udsendt meddelelse om, hvornår disse afdragsordninger skal overføres til  

 amtsskatteinspektorat nr. 1, København.
 Skattedepartementet, den 29. marts 1973.
Hans P.
Gøtrik.
 /Poul Ridler.
