 Ved noteveksling i Dar es Salaam den 16. og 29. marts 1977 er der indgået  

 en overenskomst mellem Danmark og Tanzania om dansk økonomisk bistand til  

 etablering af en teknisk uddannelsesfond for tanzanianske statsborgere.  

 Ifølge overenskomsten yder den danske regering et beløb på 2.500.000 kroner  

 til fonden, som har til formål at finansiere uddannelsen af teknisk personale  

 til iværksættelse og drift af udviklingsvirksomhed, der kræver speciel  

 teknisk viden.
 Udenrigsministeriet, den 9. august 1977.
 Lise Østergaard.
 (* 1) Overenskomstens fulde tekst, der alene foreligger på engelsk, kan  

 fås ved henvendelse i udenrigsministeriet.
