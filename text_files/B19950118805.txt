I medfør af § 12 i lov nr. 190 af 29. april 1992 om æg og ægprodukter, § 20 i lov nr. 342 af 14. maj 1992 om mælk, mælkeprodukter, margarine m.v. (mælkeproduktloven), § 25 i lov nr.
343 af 14. maj 1992 om kød (kødloven), § 13 i lov nr. 341 af 14. maj 1992 om opdræt af vildt og ræve og § 13 i lov nr. 1106 af 21.
 december 1994 om zoonoser fastsættes:
 § 1.  Veterinærdirektoratet varetager forebyggelses-  

 og bekæmpelsesopgaver vedrørende husdyrsygdomme og zoonoser samt kontrol- og  

 tilsynsopgaver vedrørende udførsel og indførsel af levende dyr og produkter  

 heraf i henhold til den til enhver tid gældende lovgivning herom.
 Stk. 2.  Veterinærdirektoratet varetager kontrol- og  

 tilsynsopgaver vedrørende levnedsmidler og andre animalske produkter i  

 henhold til den til enhver tid gældende lovgivning herom.
 Stk. 3.  Veterinærdirektoratet har til opgave at føre  

 tilsyn med landets veterinærvæsen, at følge sundhedstilstanden blandt  

 husdyrene i Danmark og i fornødent omfang i andre lande samt at overvåge den  

 veterinære levnedsmiddelkontrol og det veterinære levnedsmiddeltilsyn i  

 henhold til den til enhver tid gældende lovgivning herom.
 § 2.  Veterinærdirektoratet afgør enkeltsager,  

 forbereder og udarbejder generelle retsforskrifter og vejledninger samt  

 forbereder enkeltsager m.v., der skal forelægges landbrugs- og  

 fiskeriministeren.
 § 3.  Veterinærdirektoratet yder faglig rådgivning og  

 anden bistand til landbrugs- og fiskeriministeren og andre myndigheder.
 § 4.  Veterinærdirektoratet deltager i behandlingen af  

 EU-sager og internationale sager.
 § 5.  Veterinærdirektoratet udøver vejlednings- og  

 informationsvirksomhed over for andre myndigheder og private.
 § 6.  Veterinærdirektoratet udøver formandsskabet og  

 sekretariatsfunktionen for:
 Stk. 2.  Veterinærdirektoratet udøver  

 sekretariatsfunktionen for Landbrugs- og Fiskeriministeriets Mastitisudvalg.
 Stk. 3.  Veterinærdirektøren udpeger en person med  

 juridisk embedseksamen som sekretær for Det Veterinære Sundhedsråd.  

 Veterinærdirektoratet behandler sager, der tilgår direktoratet fra Det  

 Veterinære Sundhedsråd, og som vedrører opgaver, som direktoratet er  

 ansvarligt for i henhold til nærværende bekendtgørelse, lovgivningen iøvrigt  

 eller anden bemyndigelse.
 § 7.  Beføjelser, der efter følgende love og  

 anordninger er tillagt landbrugs- og fiskeriministeren, udøves af  

 veterinærdirektøren, medmindre andet er fastsat, jf. §§ 8, 11 og 13:
 § 8.  Følgende beføjelser udøves dog af landbrugs- og  

 fiskeriministeren:
 3 beføjelsen i § 25 til at fastsætte regler om klageadgang og afgørelsers  

 endelighed og om andre myndigheders eller institutioners medvirken ved  

 varetagelse af opgaver efter loven eller efter regler fastsat i medfør af  

 loven.
 § 9.  Følgende beføjelser, der er tillagt landbrugs-  

 og fiskeriministeren ved lov om biavl, jf. lovbekendtgørelse nr. 585 af 6.  

 juli 1995, udøves af veterinærdirektøren:
 § 10.  Følgende beføjelser, der er tillagt landbrugs-  

 og fiskeriministeren ved lov om støtte til jordbrugets strukturudvikling og  

 til økologisk jordbrug m.v., jf. lovbekendtgørelse nr. 715 af 30. august  

 1995, udøves af veterinærdirektøren:
 § 11.  Veterinærdirektoratet udfører kontrol med  

 overholdelse af følgende af Det Europæiske Fællesskabs forordninger om  

 markedsordninger for landbrugsvarer:
 § 12.  Landbrugs- og fiskeriministeren udøver  

 beføjelserne i de i § 7, nr. 1-8 nævnte love til at foranledige lovene sat i  

 kraft for Grønland ved kongelig anordning og til at fastsætte særlige  

 tilpasningsbestemmelser.
 § 13.  Afgørelser, der er truffet af andre offentlige  

 myndigheder eller institutioner i forbindelse med varetagelse af opgaver  

 efter de i § 7 nævnte love kan påklages til veterinærdirektøren.  

 Veterinærdirektøren kan bestemme, at klagen har opsættende virkning.
 Stk. 2.  Veterinærdirektørens afgørelser efter stk. 1  

 kan ikke indbringes for landbrugs- og fiskeriministeren.
 § 14.  Andre afgørelser end de i § 13 nævnte truffet  

 af veterinærdirektøren kan påklages til landbrugs- og fiskeriministeren.
 Stk. 2.  En klage har opsættende virkning for et påbud  

 eller forbud, indtil landbrugs- og fiskeriministerens afgørelse foreligger  

 eller ministeren bestemmer andet.
 Stk. 3.  Veterinærdirektøren kan dog, hvor afgørelsen er  

 af væsentlig betydning for bekæmpelse af husdyrsygdomme og zoonoser eller for  

 beskyttelsen af den offentlige sundhed, samtidig med påbudet eller forbudet  

 bestemme, at dette skal efterkommes uanset klage.
 § 15.  Landbrugs- og fiskeriministeren kan bestemme,  

 at beføjelser, der i henhold til bekendtgørelsens §§ 7 og 9 - 10 udøves af  

 veterinærdirektøren, udøves af ministeren.
 Stk. 2.  Landbrugs- og fiskeriministeren kan give  

 veterinærdirektøren instruktioner vedrørende udøvelse af de beføjelser, der  

 er henlagt til veterinærdirektøren.
 § 16.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 878 af 20.  

 december 1989 om Veterinærdirektoratets opgaver og beføjelser.
