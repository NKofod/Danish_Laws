Nr BTL 229 Betænkning over Forslag til lov om udbetaling af godtgørelse til umyndige  

 HIV-positive blødere, transfusionssmittede m.fl.   

 Nr L 229 1992-93, 1. samling Afgivet af Sundhedsudvalget Afgivet: 19930401 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
Udvalgets spørgsmål og ministerens besvarelse heraf er optrykt som bilag til betænkningen.
 Herefter indstiller udvalget lovforslaget til vedtagelse  

 uændret .
Hanne Andersen (S) Dorte Bennedsen (S) Martin Glerup (S) Anna-Marie Hansen  

 (S) Tove Lindbo Larsen (S) nfmd.
Lone Møller (S) Birgitte Husmark (SF) Lis  

 Noer Holmberg (V) Karen Højte Jensen (KF) Fischer (KF) Brian Mikkelsen (KF)  

 Mariann Fischer Boel (V) Anders Mølgaard (V) Jørgen Winther (V) Jan Køpke  

 Christensen (FP) fmd.
Dorit Myltoft (RV) Inger Stilling Pedersen  

 (KRF) Centrum-Demokraterne havde ikke medlemmer i udvalget.
Bilag Udvalgets spørgsmål til Sundhedsministeren og dennes besvarelse heraf Spørgsmål 1:
Kan ministeren og Civilretsdirektoratet garantere, at der ikke med  

 lovforslaget åbnes for nogen form for misbrug, således at beløbet ikke kommer  

 den HIV-positive til gode? Svar:
 Hverken jeg eller Civilretsdirektoratet kan garantere, at en værge efter  

 lovforslaget ikke har mulighed for at foretage uberettigede dispositioner.  

 Det følger af, at der ikke generelt er noget indseende eller tilsyn med  

 værgens dispositioner over de umyndiges midler, bortset fra de i forslagets  

 §§ 4-5 nævnte situationer.
Formålet med lovforslaget er netop at sikre, at værgen - i lyset af den  

 umyndiges alvorlige sygdom - i almindelighed selv kan bestyre og råde over  

 den godtgørelse, der tilkommer den umyndige, uden tilsyn og kontrol fra det  

 offentlige.
Det har dog samtidig været vigtigt for mig at søge at begrænse  

 risikoen for, at den umyndige påføres tab eller en unødig risiko.
Derfor skal  

 større pengebeløb indsættes i et pengeinstitut eller anbringes i værdipapirer  

 i særskilt depot i den umyndiges navn, jf. forslagets § 3, ligesom værgen kun  

 med statsamtets samtykke må foretage større og eventuelt økonomisk risikable  

 og belastende dispositioner som køb af fast ejendom og ydelse af ikke  

 ubetydelige gaver og lån, jf. forslagets §§ 4-5.
 Spørgsmål 2:
Hvis der sker misbrug, vil der så være erstatningspligt for det  

 offentlige? Svar:
 Foretager værgen efter lovens ikrafttræden uberettigede dispositioner, vil  

 værgen være erstatningspligtig over for den umyndige for den skade, der  

 herved er forvoldt den pågældende, jf. bemærkningerne til forslagets § 1. Det  

 offentlige vil ikke i denne situation være erstatningspligtig.
 Såfremt værgen derimod før lovens ikrafttræden har foretaget uberettigede  

 dispositioner, der har medført, at den umyndige har lidt et tab som følge af,  

 at godtgørelser fejlagtigt blev udbetalt direkte til værgen, vil den umyndige  

 kunne gøre erstatningskrav gældende mod såvel værgen som Sundhedsministeriet,  

 jf. bemærkningerne til forslagets § 6.
