Indledning Som følge af det såkaldte serviceeftersyn blev det i efteråret 1994  

 besluttet at gennemføre ændringer i lov om en aktiv arbejdsmarkedspolitik og  

 lov om arbejdsløshedsforsikring mv.
 Ændringerne vedrører særligt forhold vedrørende handlingsplaner,  

 delperiode 2 og afslag på tilbud mv.
 Vejledningen beskriver grundlaget for aktiveringen af ledige i delperiode  

 2, og skitserer nogle eksempler på modeller for AF-regionernes  

 tilrettelæggelse af de nye muligheder for individuelle og tilpassede forløb i  

 delperiode 2.
Tilbudsmulighederne i delperiode 1 og 2 Delperiode 1 Tilbudsmulighederne i delperiode 1 består uændrede bortset fra retten til  

 selvfunden offentlig eller privat jobtræning, som er ophævet.
Delperiode 2 Den overordnede målsætning med delperiode 2 indsatsen er - som i  

 delperiode 1 - at ledige kan opnå ordinær beskæftigelse, jf. § 33 i lov om en  

 aktiv arbejdsmarkedspolitik.
 Det er Arbejdsmarkedsrådet, der planlægger indsatsen og  

 Arbejdsmarkedsrådet kan, udover formidlet arbejde, i den forbindelse anvende  

 følgende tilbud til ledige i delperiode 2:
* Information og vejledning * Uddannelse * Etableringsydelse * Offentlig jobtræning * Privat eller offentlig individuel jobtræning * Selvfunden privat individuel eller almindelig jobtræning * Jobrotation i forbindelse med enten jobtræningstilbud hos offentlig  

 arbejdsgiver eller selvfunden privat (individuel) jobtræning Den ledige har endvidere mulighed for at tage børnepasnings- og  

 uddannelsesorlov (jf. reglerne herom).
 Det eneste tilbud, der ikke længere findes i delperiode 2 i forhold til  

 delperiode 1, er tilbuddet om privat jobtræning.
 Herudover er muligheden for ledige i delperiode 2 til at afstå fra tilbud  

 i en sammenhængende periode på 12 måneder ophævet.
 Derimod er der i delperiode 2 indført en ret til selvfunden privat  

 almindelig eller individuel jobtræning.
Kombinationer af redskaber i delperiode 2 Der er ingen begrænsninger i adgangen til at anvende og kombinere  

 redskaberne i delperiode 2. Det gælder dog generelt, at det er  

 Arbejdsformidlingens pligt at sammensætte forløbet/ene på en sådan måde, at  

 indkomstloftet i delperiode 2 ikke brydes, jf. dog reglerne om  

 selvfunden jobtræning og befordringsgodtgørelse ved individuel jobtræning  

 eller uddannelse.
Indfrielsen af den overordnede målsætning med indsatsen i delperiode 2  

 forudsætter, at der sammensættes individuelle forløb tilpasset den enkelte  

 lediges forudsætninger og behov med henblik på, at det samlede forløb fører  

 frem til en opkvalificering af den ledige.
I praksis indebærer det, at det  

 individuelle og tilpassede forløb til den enkelte ledige vil bestå af  

 kombinationer af 2 eller flere af de redskaber, der er tilgængelige i  

 delperiode 2.
Der vil f.eks. kunne aftales et indviduelt jobtræningsforløb eller et  

 almindeligt jobtræningsforløb i hele delperioden, hvor der efter nærmere  

 aftale med arbejdsgiveren og den ledige er indlagt relevant uddannelse, eller Der vil f.eks. kunne aftales et ordinært uddannelsesforløb i en del af  

 perioden m.h.p. efterfølgende jobtræning hos en relevant arbejdsgiver.
eller I forhold til de ledige, der over en meget lang periode har været uden  

 ordinær beskæftigelse, kan der f.eks. tilbydes individuel jobtræning m.h.p.  

 at genoptræne de nødvendige arbejdsmæssige kvalifikationer i en kortere eller  

 længere periode, hvorefter den ledige kan tilbydes et almindeligt  

 jobtræningsforløb.
Den konkrete etablering af forløbene i delperiode 2 vil kunne  

 tilrettelægges i »blokke« for hele perioden i forbindelse med  

 udarbejdelse af den indviduelle handlingsplan.
Dermed bliver hele forløbet i  

 delperiode 2 nemmere at overskue for den enkelte ledige.
Det regionale samarbejde om delperiode 2 indsatsen Det er en forudsætning for tilrettelæggelsen af delperiode 2 indsatsen, at  

 Arbejdsmarkedsrådet og Arbejdsformidlingen samarbejder med a-kasser,  

 uddannelsesinstitutioner og (amts)kommunerne herom.
 A-kassernes underretning af Arbejdsformidlingen i forbindelse med den  

 lediges overgang til delperiode 2 er således en af forudsætningerne for at  

 gennemføre indfasningen af de lediges ret og pligt til aktivering i op til  

 fuld tid.
 Der er endvidere i bekendtgørelsen lagt op til, at Arbejdsformidlingen  

 indgår aftaler med de enkelte a-kasser om rådføringsfrister.
Tilsvarende spiller samarbejdet med (amts)kommunerne en afgørende rolle i  

 forbindelse med tilvejebringelse af offentlige jobtræningspladser, samt i  

 forbindelse med gennemførelsen af de konkrete tilbud.
Det kan i den  

 forbindelse være hensigtsmæssigt, at man regionalt nærmere aftaler en  

 ansvarsfordeling mellem Arbejdsformidlingen og (amts)kommunerne i forhold til  

 den konkrete organisering af uddannelsesforløbet/ene i tilknytning til den  

 offentlige jobtræning.
 Endelig spiller samarbejdet med uddannelsesinstitutionerne en central  

 rolle i forbindelse med tilvejebringelsen og udformningen af de  

 uddannelsestilbud, herunder vejledningsforløb, der skal tilbydes de ledige i  

 delperiode 2.
Kort om enkelte redskaber Handlingsplaner i delperiode 2 Der skal forud for afgivelse af tilbud i delperiode 2 fortsat udarbejdes  

 en handlingsplan, der tager udgangspunkt i den lediges ønsker og  

 forudsætninger samt arbejdsmarkedets behov.
Dog vil råderummet for udarbejdelsen af handlingsplanen indsnævre sig  

 efterhånden som ledighedsperioden skrider frem.
Det gælder således særligt  

 den lediges forudsætninger, og dermed også indholdet af de job/funktioner,  

 som delperiode 2 ledige reelt vil kunne varetage.
Det fremgår af bemærkningerne til lovforslaget, at handlingsplanen ikke må  

 virke forsinkende for aktiviteterne.
Da den ledige i delperiode 2 samtidig  

 har ret og pligt til aktivering i op til fuld tid indebærer dette, at  

 hensynet til den lediges ønsker vejer mindre tungt i forbindelse med  

 udarbejdelsen af handlingsplanen i delperiode 2.
 Dette betyder, at handlingsplanen i forhold til delperiode 2 må tage  

 udgangspunkt i hvilke tilbud, der er realistiske både set i forhold til den  

 enkelte lediges kvalifikationer, men også set i forhold til de muligheder  

 Arbejdsformidlingen har for at tilvejebringe et konkret tilbud, jf. i øvrigt  

 § 38, stk. 3 i bekendtgørelse om en aktiv arbejdsmarkedsindsats.
 Der henvises i øvrigt til arbejdsministerens besvarelse af spørgsmål nr.  

 76 fra Folketingets Arbejdsmarkedsudvalg.
Uddannelse Uddannelse kan i princippet tilbydes på 3 forskellige måder:
- Som et selvstændigt tilbud, hvor forsørgelsen kan udgøres af  

 uddannelsesgodtgørelse, kursusgodtgørelse i henhold til AMU-reglerne,  

 dagpenge (§62 a) eller orlovsydelse.
Uddannelsestilbuddet kan f.eks. gives i  

 tilknytning til et indviduelt eller almindeligt jobtræningsforløb.
- Som en del af et almindeligt eller individuelt jobtræningsforløb, jf. de  

 hidtidige regler for at indlægge en vis mængde uddannelse i tilknytning til  

 jobtræningsforløbet.
Dette indebærer, at forsørgelsen vil udgøres enten af  

 løn eller projektydelse.
- Som et supplerende tilbud til jobtræning i forbindelse med nedsættelse  

 af arbejdstiden som følge af indkomstloftet.
Her vil forsørgelsen svare til  

 den udbetalte løn under jobtræningsforløbet.
Jobtræning I delperiode 2 kan den ledige alene modtage tilbud om jobtræning indenfor  

 det offentlige område.
Jobtræning kan tilbydes både i staten og (amts)kommunerne.
Ansættelse vil  

 typisk finde sted indenfor de udmeldte kvoter.
 Det skal i den forbindelse bemærkes, at den særlige delperiode 2 kvote i  

 staten ikke længere er reserveret til individuel jobtræning (før 1. april  

 1995: Særlig tilrettelagt jobtræning), men kan anvendes til ansættelse af  

 ledige i såvel individuel jobtræning som almindelig jobtræning.
Der vil typisk være forskel i de persongrupper blandt de ledige, som  

 individuel henholdvis almindelig jobtræning retter sig mod.
Almindelig  

 jobtræning retter sig således primært mod de såkaldt »stærke  

 ledige«, mens indviduel jobtræning retter sig mod de »svagere  

 grupper« på arbejdsmarkedet, der ikke umiddelbart er  

 arbejdsmarkedsparate og som ikke har de nødvendige arbejdsmarkedsmæssige  

 kvalifikationer efter et langt fravær fra det ordinære arbejdsmarked.
Der stilles således færre krav til produktiviteten i et individuelt  

 jobtræningsforløb.
Almindelig jobtræning omfatter jobfunktioner, der også kan  

 udføres som ustøttet lønarbejde, mens individuel jobtræning kun må omfatte  

 arbejde, der ellers ikke ville blive udført som almindeligt lønnet arbejde.
Typisk vil individuel jobtræning have karakter af f.eks.  

 beskæftigelsesprojekter, føl- og praktikordninger, men ligesom ved særligt  

 tilrettelagt jobtræningsforløb er der mulighed for at få løst en række  

 samfundsnyttige opgaver i både offentligt og privat regi.
Individuel  

 jobtræning kan etableres på en almindelig arbejdsplads hos en offentlig eller  

 privat arbejdsgiver eller hos folkeoplysende organisationer m.v.
Udover offentlig jobtræning er der mulighed for selvfunden privat  

 almindelig eller individuel jobtræning.
De selvfundne almindelige  

 jobtræningsforløb vil kunne anvendes i kombination med de øvrige redskaber i  

 delperiode 2, herunder i forbindelse med jobrotationsprojekter.
Indkomstgarantien Fra den 1. april 1995 har ledige i delperiode 2 ved deltagelse i tilbud  

 efter lov om en aktiv arbejdsmarkedspolitik - bortset fra tilbud om  

 uddannelse og etableringsydelse efter lovens kap. 6 og 8 - ret til at modtage  

 et beløb, der sammenlagt med den lediges indtægt ved tilbuddet efter fradrag  

 af arbejdsmarkedsbidraget svarer til dagpengenes højeste beløb pr. uge, jf. §  

 55, stk. 2 i lov om arbejdsløshedsforsikring mv.
Indkomstloftet Den lediges indkomst i delperiode 2 under deltagelse i tilbud må ikke  

 overstige dagpengenes højeste beløb (indkomstloftet), bortset fra ved  

 ordinært arbejde og i selvfunden privat jobtræning, jf. § 34, stk. 1, i lov  

 om en aktiv arbejdsmarkedspolitik.
 Befordringsgodtgørelse i forbindelse med individuel jobtræning eller  

 uddannelse er uafhængig af indkomstloftet, dvs. at godtgørelsen kan udbetales  

 uanset om den samlede indtægt herved overstiger dagpengenes højeste beløb.
 Indkomstloftet betyder, at det kan blive nødvendigt at reducere den  

 ugentlige arbejdstid, hvis indtægten på grund af timelønnens størrelse  

 inklusive tillæg vil overstige dagpengenes højeste beløb efter fradrag af  

 arbejdsmarkedsbidraget.
Ugentlig arbejdstid Udgangspunktet er, at den ledige skal være aktiveret i op til fuld tid i  

 hele delperiode 2, jf. dog de særlige regler for indfasningen af delperiode 2  

 konceptet.
Individuel jobtræning aflønnes med projektydelse.
Projektydelsens  

 størrelse er indenfor det offentlige område aftalt til at ligge mellem 70,04  

 og 73,49 kr. pr. time (sats pr. 1. januar 1995), hvilket indebærer, at der  

 kan arbejdes på fuld tid uden, at indkomstloftet brydes.
Eventuelt  

 overarbejde vil dog skulle afspadseres.
Almindelig jobtræning aflønnes med overenskomstmæssig løn - dog maksimalt  

 82,13 kr. pr. time i det offentlige (sats pr. 1. april 1994). På grund af  

 indkomstloftet, jf. ovenfor, vil hovedreglen derfor være, at den ugentlige  

 arbejdstid reduceres.
Er aflønningen i delperiode 2 på 82,13 kr. pr. time,  

 vil den ugentlige arbejdstid - når der ses bort fra eventuelle tillæg - være  

 på ca. 31 timer om ugen.
Det bemærkes i den forbindelse, at  

 Arbejdsformidlingen har opfyldt forpligtelsen til at tilbyde aktivering i op  

 til fuld tid, hvis tilbuddet i de situationer, hvor den ugentlige arbejdstid  

 nedsættes under hensyntagen til indkomstloftet, har en ugentlig arbejdstid på  

 mellem 30 og 37 timer.
Dette gælder således typisk i forbindelse med tilbud  

 om jobtræning.
 Arbejdsformidlingen kan imidlertid i de situationer, hvor den ugentlige  

 arbejdstid reduceres på grund af indkomstloftet give den ledige et  

 supplerende tilbud i form af uddannelse, men da indkomstloftet ikke må  

 brydes, ydes der ikke godtgørelse herfor, jf. § 142, stk. 4. Indkomstloftet  

 hindrer dog ikke Arbejdsformidlingen i at betale en eventuel studieafgift  

 eller lignende.
Nedsættelse af ret og pligt til tilbud ved ordinær beskæftigelse I medfør af § 33, stk. 2, 2. pkt. er der i § 142 a i bekendtgørelse om en  

 aktiv arbejdsmarkedsindsats fastsat regler om nedsættelse af retten og  

 pligten til tilbud, såfremt den ledige opnår ordinær ustøttet arbejde.
 Begrundelsen herfor er, dels at den ledige herved får en reel mulighed for  

 at have ordinær beskæftigelse, dels at det findes rimeligt, at  

 Arbejdsformidlingens forpligtelse til at skaffe tilbud nedsættes i det  

 omfang, en ledig selv skaffer sig ordinær beskæftigelse.
Bestemmelsen om nedsættelse af ret og pligt til tilbud (§ 142a) er  

 udformet således, at indkomstloftet, jf. § 142, stk. 1, nedsættes  

 forholdsmæssigt svarende til omfanget af det ordinære arbejde.
Dette betyder,  

 at indkomstloftet kun gælder for timer med støttet arbejde.
Den ledige har  

 herudover indtægten fra sit ordinære arbejde.
 Det er naturligvis en forudsætning for nedsættelsen af arbejdstiden i  

 tilbuddet, at gældende opsigelsesvarsler iagttages, jf. § 142 a, stk. 3.  

 Nedsættelse vil derfor først kunne få virkning fra tidspunktet for udløbet af  

 opsigelsesvarslet.
Eksempler på nedsættelse af tilbud Eksemplerne er forenklede, idet der bl.a. ikke er taget højde for fradrag  

 af arbejdsmarkedsbidrag, diverse tillæg m.v.
Det er således selve  

 beregningsmetoden, der illustreres.
Eksempel 1 En ledig i delperiode 2 får tilbudt jobtræning hos en kommunal  

 arbejdsgiver.
Lønnen er 81,97 kr. pr. time, jf. § 48, stk. 2. På grund af  

 indkomstloftet, jf. § 142, stk. 1, bliver arbejdstiden nedsat under hensyn  

 hertil, jf. § 142, stk. 3:
Dagpengenes højeste beløb er p.t. 2.545 kr. for en uge, jf. § 47 i lov om  

 arbejdsløshedsforsikring m.v.
Arbejdstiden bliver herefter (2.545 : 81,97) =  

 31 timer.
Efter to måneders forløb opnår den ledige ordinær beskæftigelse på 10  

 timer pr. uge.
Da den samlede ugentlige arbejdstid herved bliver over 37  

 timer, jf. § 142a, stk. 1, skal indkomstloftet herefter nedsættes  

 forholdsmæssigt svarende til omfanget af den ordinære beskæftigelse, jf. §  

 142a, stk. 2:
 Arbejdstiden i jobtræningstilbuddet bliver herefter:
 (1857 : 81,97) = 22 1/2 timer pr. uge.
Eksempel 2 En (fuldtidsforsikret) ledig har ordinær beskæftigelse på 20 timer pr.  

 uge.
Den ledige får tilbudt individuel jobtræning hos en offentlig  

 arbejdsgiver.
Projektydelsen er 70,04 kr. pr. time.
På grund af det ordinære  

 arbejde tilbydes den individuelle jobtræning ikke på fuld tid (37 timer).  

 Indkomstloftet bliver nedsat til:
 Arbejdstiden i det individuelle jobtræningstilbud bliver herefter:
 (1.169 : 70,04) = 16 1/2 timer pr. uge.
 I det samme eksempel men ved tilbud om almindelig kommunal jobtræning  

 ville arbejdstiden herefter blive:
 (1.169 : 81,97) = 14 timer pr. uge.
Eksempel 3 En ledig tilbydes jobtræning hos en kommunal arbejdsgiver.
På grund af  

 indkomstloftet fastsættes arbejdstiden til 31 timer pr. uge, jf. eksempel 1.
Den ledige opnår ordinær beskæftigelse i 5 timer pr. uge.
Da arbejdstiden  

 i tilbuddet sammenlagt med den ordinære beskæftigelse ikke overstiger 37  

 timer pr. uge, skal indkomstloftet og dermed arbejdstiden i  

 jobtræningstilbuddet ikke nedsættes, jf. § 142a, stk. 1.
Aktiveringen af ledige, der modtager en ydelse i henhold til § 55,  

 stk. 4 i lov om arbejdsløshedsforsikring mv.
 Ifølge § 55, stk. 4 i lov om arbejdsløshedsforsikring, bevarer et medlem,  

 der ved udløbet af delperiode 2 er fyldt 50 år, og som ved fortsat medlemskab  

 ville kunne opfylde anciennitetskravet for at kunne gå på efterløn ved det  

 fyldte 60. år, retten til en ydelse efter § 55, stk. 2 indtil det  

 fyldte 60. år. § 55, stk. 2 angiver længden af delperiode 2 samt størrelsen  

 af den ydelse, medlemmet er berettiget til.
Retten efter § 55, stk. 4 omfatter kun retten til en ydelse.
Ledige  

 medlemmer, som modtager en ydelse efter § 55, stk. 4 i  

 arbejdsløshedsforsikringsloven, er forpligtet til at lade sig aktivere i det  

 omfang, Arbejdsformidlingen ud fra en konkret vurdering skønner det  

 hensigtsmæssigt.
Arbejdsformidlingen har dog ikke pligt hertil, og den ledige  

 er ikke omfattet af retten og pligten til tilbud i op til fuld tid for  

 delperiode 2 ledige.
