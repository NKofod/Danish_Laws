Arbejdspladsvurdering  

  manglende tidstermin og plan for opfølgning Nævnet traf følgende A F G Ø R E L S E Arbejdsmiljøklagenævnet ophæver påbudet om, at Xx skal  

 gennemføre en arbejdspladsvurdering, som indeholder alle elementerne i  

 bekendtgørelsen  

 om arbejdets udførelse.
 Arbejdsmiljøklagenævnet er enig med Arbejdstilsynet i,  

 at Xx skal anvende autoriseret rådgiver ved løsning af arbejdsmiljøproblemet  

 med arbejdet med kasser med planter.
B E G R U N D  

 E L S E Med hensyn til arbejdspladsvurderingen har  

 Arbejdsmiljøklagenævnet lagt vægt på, at virksomhedens arbejdspladsvurdering opfylder de  

 formelle krav, idet der findes en arbejdspladsvurdering,  

 arbejdspladsvurderingen er skriftlig og tilgængelig, og  

 sikkerhedsorganisationen har været inddraget.
 Arbejdsmiljøklagenævnet finder, at en  

 arbejdspladsvurdering ikke er et selvstændigt tilsynsobjekt, og de  

 indholdsmæssige mangler ikke er så væsentlige, at der i realiteten ikke  

 foreligger en arbejdspladsvurdering.
 Arbejdsmiljøklagenævnet beder Arbejdstilsynet være  

 virksomheden behjælpelig med opfølgning på manglerne i form af vejledning.
Med hensyn til anvendelsen af autoriseret rådgiver har  

 Arbejdsmiljøklagenævnet lagt vægt på, at der er givet et påbud, som er  

 omfattet  

 af § 4 i bekendtgørelsen om brug af autoriserede rådgivere.  

 Efter denne bestemmelse skal der anvendes  

 rådgiver, hvis der gives påbud på grund af for eksempel løft af byrder på  

 mere  

 end 7 kg i ¾ arms afstand til over skulderhøjde.
Begrundelsen for påbudet er,  

 at der løftes byrder på mellem 12 og 15 kg, og at hovedparten af arbejdet  

 foregår i ¾ armlængdes afstand.
Desuden løftes kasser fra gulvhøjde til 213  

 centimeters højde.
 Der er alene mulighed for at undlade at anvende  

 autoriseret rådgiver, hvis Yy indenfor det sidste år har løst et identisk  

 arbejdsmiljøproblem, og løsningen kan overføres.
 I klagen har Xx spurgt, om Arbejdstilsynet har hjemmel  

 i loven til at undlade rådgivning ved et besøg i 2002 for så alligevel at  

 udstede påbud i 2005.
 Arbejdstilsynet har pligt til at vejlede virksomheder.
Arbejdsmiljøklagenævnet har ikke taget stilling til, om  

 Arbejdstilsynet eventuelt har overtrådt sin vejledningspligt i 2002. Dette  

 medfører imidlertid ikke, at Arbejdstilsynet fremtidigt er afskåret fra at  

 påse, om arbejdsmiljøreglerne overholdes.
Arbejdsmiljøklagenævnet finder  

 således, at Arbejdstilsynet kan give påbud om at løse arbejdsmiljøproblemet i  

 2005.
 Arbejdsmiljøklagenævnet henviser til bekendtgørelse nr.  

 268 af 18. marts 2005 af lov om arbejdsmiljø, § 13 c, § 15 a, § 72, §  

 77,  

 stk. 1, § 77 a, til bekendtgørelse nr. 559 af 17. juni 2004 om arbejdets  

 udførelse, § 6 a og § 6b og endelig til bekendtgørelse nr. 554 af 17. juni  

 2004  

 om brug af autoriserede arbejdsmiljørådgivere til løsning af bestemte  

 arbejdsmiljøproblemer (Problempåbud), § 2, § 4 og §§ 21-27.
Arbejdsmiljøklagenævnet har bemærket, at  

 Arbejdstilsynet har henvist til §§ 20-27 i bekendtgørelsen om brug af  

 autoriseret arbejdsmiljørådgiver.
Henvisningen til § 20 er forkert, idet § 20  

 vedrører psykisk arbejdsmiljø.
 Arbejdsmiljøklagenævnet ændrer således delvist  

 Arbejdstilsynets afgørelse af 21. marts 2005.
 Arbejdstilsynet skal senest den 21. oktober 2005 have  

 modtaget meddelelse om indgåelse af en aftale om rådgivning.
 ./. Der er vedlagt en kopi af afgørelsen til  

 repræsentanten  

 for de ansatte.
 Sign.
1. Sagsforløb Arbejdstilsynet fremstiller sagen om  

 arbejdspladsvurdering således:
 Virksomheden har ikke gennemført en  

 arbejdspladsvurdering (APV), der indeholder alle de i Bekendtgørelse om  

 arbejdets udførelse § 6 stk. 3 oplistede elementer, idet punkterne vedrørende  

 handlingsplanen ikke er fyldestgørende beskrevet.
 I Deres tilbagemelding af 10. marts 2005, oplyser De  

 bl.a., at De mener, at De har udarbejdet en APV, som er i overensstemmelse  

 med  

 At arbejdsmiljøvejviser 45.
At medarbejdere og ledelse er blevet enige om at de  

 forhold, som udgjorde en umiddelbar risiko for arbejdsmiljøet skulle  

 prioriteres højt, samt at forhold, som MED-udvalget fandt godt kunne vente,  

 ikke blev udført straks.
Arbejdstilsynet fastholder imidlertid påbudet, idet  

 der  

 som ovenfor nævnt ikke i handlingsplanen findes en synlig tidstermin for  

 løsning af problemer, samt at der ikke er opsat en plan for opfølgning på  

 tiltagene. Arbejdstilsynet fremstiller sagen om brug af  

 autoriseret rådgiver til løsning af arbejdsmiljøproblem med pakning af kasser  

 med blomster på paller således:
I gartneriet blev det oplyst og demonstreret, at der i  

 forbindelse med forsendelser blev pakket kasser med planter på paller.  

 Kasserne  

 vejede imellem 12 og 15 kg stykket og var 50 cm høje.
Pallen hvorpå kasserne  

 blev pakket var 13 cm høj.
Kasserne blev pakket med 4 i højden, det vil sige der  

 blev pakket til en højde på 213 cm.
Når den sidste kasse skulle sættes på  

 pallen, skete dette i højder over skulderhøjde.
Endvidere blev der pakket  

 kasser under midtlårshøjde, når de nederste lag skulle pakkes.
 Pakkearbejdet foregik primært i 3/4 arms afstand.
 Det blev oplyst, at der blev pakket 16 paller på en  

 arbejdsdag, hvor det øverste lag var over skulderhøjde.
Arbejdstilsynet har den 10. marts 2005 modtaget svar  

 på høringsskrivelse.
I svaret oplyser De, at der straks vil blive gjort  

 forsøg  

 med en sakselift. 2. Arbejdstilsynets  

 afgørelse Arbejdstilsynet traf den 21. marts 2005 følgende  

 afgørelse om arbejdspladsvurdering:
Det påbydes virksomheden at gennemføre  

 arbejdspladsvurdering indeholdende alle elementerne jvf.
Bekendtgørelse om  

 arbejdets udførelse. Arbejdstilsynet traf samme dag følgende afgørelse om  

 brug af autoriseret rådgiver til løsning af arbejdsmiljøproblem med pakning  

 af  

 kasser med blomster på paller:
1. påbud Der skal træffes effektive foranstaltninger til, at  

 (pakning af) kasser med planter kan foretages i en sikkerheds- og  

 sundhedsmæssigt fuldt forsvarlig arbejdsstilling.
Endvidere skal der træffes  

 effektive tekniske foranstaltninger til, at løft af kasser med planter, kan  

 udføres på en sikkerheds- og sundhedsmæssig forsvarlig måde, således at de  

 ansatte ikke udsættes for sundhedsskadelige belastninger på kroppens led,  

 muskler og sener. og 2. påbud 1.  

 	  

 Det påbydes  

 arbejdsgiveren at bruge en autoriseret rådgiver til løsning af  

 arbejdsmiljøproblemet.
2.  

 	  

 Det påbydes  

 endvidere arbejdsgiveren at følge kravene i § 20 - 27 i kapitel 3 i  

 bekendtgørelse om brug af autoriserede arbejdsmiljørådgivere til løsning af  

 bestemte arbejdsmiljøproblemer (se vedlagte bilag). Arbejdstilsynet vurderede følgende:
 Det er Arbejdstilsynets vurdering at løft af kasser,  

 der vejer 12-15 kg, i højder over skulderhøjde og under midtlårshøjde vil  

 medføre en sundhedsskadelig belastning på led, muskler og sener på de ansatte  

 ryg, arme og skuldre.
 Baggrunden for vurderingen (er) rækkeafstanden i  

 forbindelse med løftet, kassens vægt og løftehøjde.
Arbejdstilsynet fastholder påbudet, idet der ikke er  

 fundet en endelig løsning på problemet. 3. Klagen til  

 Arbejdsmiljøklagenævnet Jobcenter Århus Nord har den 5. april 2005 anført  

 følgende i klagen:
 Arbejdstilsynet har i brev af 18. marts 2005 fastholdt  

 påbud om gennemførelse af APV og anført, at påbudet om ny APV senest skal  

 være  

 gennemført 1. juni 2005.
 Jobcenter Århus Nord har til sagen fremsendt  

 høringssvar dateret 10. marts 2005 og blandt andet henvist til følgende citat  

 fra arbejdsmiljøvejviser 45, hvoraf fremgår:
 citat:
Virksomheden bestemmer selv, hvordan den vil  

 gennemføre arbejdspladsvurderingen, og hvor omfattende den skal være.
Det  

 vigtigste er, at man finder en metode, som kommer rundt om problemerne, at  

 arbejdspladsvurderingen er skriftlig, og at den omfatter disse elementer:
-  

 	  

 Gennemgang af virksomhedens arbejdsmiljøforhold -  

 	  

 Beskrivelse af problemerne og deres omfang -  

 	  

 Hvis der er konstateret problemer, skal arbejdspladsvurderingen  

 også omfatte:
-  

 	  

 Prioritering af problemerne og en plan for deres løsning -  

 	  

 Opfølgning på arbejdet citat slut Arbejdstilsynet har modtaget kopi af såvel APV som  

 handleplaner og nævner i sin begrundelse for at fastholde et påbud, at der  

 ikke  

 er synlige tidsterminer i handleplanen, og at der ikke er opsat en plan for  

 opfølgning.
 Dette er vi ikke enige i, da APV skemaet er udarbejdet  

 med alle de oplysninger, der gør os i stand til al arbejde med en løsning af  

 de  

 konstaterede problemer.
 Endvidere fremgår  

 det af Bekendtgørelse om arbejdets udførelse § 6 b stk. 6, at en  

 arbejdspladsvurdering  

 ikke skal sendes til eller godkendes af Arbejdstilsynet, medmindre der er  

 fastsat særlige regler herom i henhold til arbejdsmiljøloven.
 Ovennævnte forstår vi således, al Arbejdstilsynet  

  

 ikke  

  

 skal godkende den gennemførte APV på særlige formkrav, men tilse at det  

 konkrete arbejde i virksomheden udføres sikkerheds- og sundhedsmæssigt  

 forsvarligt i overensstemmelse med arbejdsmiljølovgivningen.
 Det er på den baggrund vores opfattelse, at det er  

 virksomhedens ansvar (ledelse og medarbejdere), at der - med skyldig  

 hensyntagen til virksomhedens daglige drift - tilrettelægges en proces, der  

 bredt tager hensyn til, at såvel det psykiske som det fysiske arbejdsmiljø  

 overholder arbejdsmiljølovens bestemmelser.
 Netop det psykiske arbejdsmiljø har været et vigtigt  

 omdrejningspunkt for os under denne gennemførelse af APV, da vi har været i  

 en  

 situation, hvor nedskæringer m.v. har medført en samlet personalereduktion på  

 30 personer indenfor lige knap 3 år, hvilket svarer til ca. 1/3 af alle  

 ansatte.
 Enhver med viden om, hvilke reaktioner dette kan  

 afstedkomme i en organisation, kan ikke være i tvivl om, at arbejdet med  

 arbejdsmiljøet nødvendigvis har højeste prioritering, da det ellers ville  

 afstedkomme langt mere alvorlige problemstillinger, end arbejdstilsynet har  

 registreret.
 Vi har under gennemførelsen af det tilpassede syn i  

 2005 fremlagt al den ønskede dokumentation, der bekræfter ovenstående  

 herunder  

 APV skemaer med tilhørende handleplaner samt resultatet af en  

 arbejdsklimaundersøgelse der er gennemført i 2004, samt oplyst at det  

 fortløbende arbejde med APV er videreført i MED organisationen, som har en  

 vigtig  

 rolle i virksomhedens arbejdsmiljøarbejde.
På baggrund af ovennævnte omfatter vores klage jf. § 81  

 følgende; APV / handleplaner er udarbejdet i overensstemmelse med  

 lovbekendtgørelse nr. 784 og i overensstemmelse med arbejdsmiljøvejviser 45.  


  

 Arbejdsmiljøklagenævnet bedes konkret redegøre for de forhold, hvor det kan  

 dokumenteres, dette ikke er tilfældet og arbejdsmiljøet af den årsag har  

 udgjort en risiko for de ansatte.
 Vi har læst § 6 b stk. 6 i Bekendtgørelsen om  

 arbejdets udførelse  

.  


  

 Arbejdsmiljøklagenævnet  

 bedes redegøre for, hvor det af lovgivningen fremgår, at Arbejdstilsynet skal  

 have tilsendt / eller godkende APV og Handleplan.
 Subsidiært bedes Arbejdsmiljøklagenævnet rejse  

 spørgsmålet, om Arbejdsmiljøvejviser 45 og Bekendtgørelsen om arbejdets  

 udførelse § 6 b stk. 6 bør ændres, da der efter vor opfattelse er tale  

 om  

 misvisende og ikke vejledende oplysninger.
Øvrige punkter Vi har noteret os, at Arbejdstilsynet  

  

 ikke  

  

 under  

 tidligere besøg/processer har haft bemærkninger, hverken til godkendelse af  

 centrets byggeri i 2001 - med diverse installationer/procesudsugning - eller  

 ved tilpasset syn i 2002 over samme forhold, som Arbejdstilsynet til vores  

 store overraskelse så i 2005 - ved det det nylig afholdte Tilpasset  

 Syn  

 udsteder påbud mod.
 Vi har omgående udbedret de punkter, som  

 Arbejdstilsynet i forbindelse med det aktuelle Tilpasset Syn har  

 fundet  

 anledning til at påtale af såvel bygnings- som installationsmæssig karakter.
 Fra vores side kan dette kun tolkes som ansvarlig  

 handling, hvor vi viser, at vi både har evne og vilje til at værne om  

 arbejdsmiljøet, og hvor centerets sikkerhedsorganisation er inddraget i alle  

 faser.
 På baggrund af ovennævnte omfatter vores klage jvf. §  

 81 følgende:
Vi har positivt vist at have et ønske om dialog med  

 Arbejdstilsynet dels i 2001 (nyt byggeri) og dels i 2002 (Tilpasset Syn), og  

 på  

 intet tidspunkt har Arbejdstilsynet (jvf.
Lovbekendtgørelse nr. 784 - § 72  

 ATs  

 arbejdsopgaver) haft bemærkninger til de forhold, som der nu er udstedt påbud  

 mod.
 Arbejdsmiljøklagenævnet bedes redegøre for,  

 om Arbejdstilsynet har hjemmel i lovgivningen til at undlade at give  

 rådgivning  

 og vejledning, når Arbejdstilsynet bliver bekendt med ovennævnte konkrete  

 forhold uden at have bemærkninger til tekniske installationer (lyskontakt  

   

 kontrol for procesudsugning) for så alligevel at udstede påbud over  

 forholdene  

 ved Tilpasset Syn i 2005.
 Pakning af kasser  

 med blomster på paller (Arbejdsmiljøproblem nr.: 152422)  

  

 Af vores høringssvar af 10. marts 2005 fremgår, at vi vil gøre forsøg med  

 installation af sakselift og løftegrej med henblik på at lette arbejdet med  

 håndtering af kasser.
Den 1. april 2005 har vi til Arbejdstilsynet fremsendt  

 dokumentation på, at der er etableret (nedstøbt) sakselift og indkøbt  

 elektrisk  

 palleløfter til løft i variabel højde.
Indkøringen har ikke givet anledning  

 til  

 overvejelser om yderligere foranstaltninger, da grundig instruktion og et  

 generelt moderat arbejdstempo herudover vil forhindre EGA arbejde og  

 tunge/svære  

 løft.
 På baggrund af ovennævnte omfatter vores klage jf. § 81  

 følgende:
Arbejdstilsynet har udstedt påbud om brug af  

 arbejdsmiljørådgiver.
Det er vores opfattelse, at vi har løst problemet og at  

 en arbejdsmiljørådgiver ikke vil kunne tilføre nyt i sagen (jvf.
AT  

 vejledning  

 F. 1.4. punkterne 1.3  2.1.1  2.1.3)  


  

 Det drejer sig i sagen ikke om en produktionsenhed med højrepetitve  

 arbejdsfunktioner, men en enhed (jobcenter) med et relativt lavt  

 produktionstempo, hvor der tages ekstraordinære hensyn til de medarbejdere,  

 der  

 løser opgaverne for eksempel i form af hyppige pauser, færre løft etc.,  

 hvilket  

 også var konklusionen ved Tilpasset Syn 2002.  

  

  4. Arbejdstilsynets  

 udtalelse Arbejdstilsynet har i udtalelse af 19. maj 2005  

 vurderet følgende:
   

  

 APV:
 Det afgørende punkt er her, om handlingsplanen som et  

 led i Jobcentrets APV opfylder lovgivningens krav.
 Arbejdsmiljølovens § 15 a, stk. 2, nr. 3 fastsætter, at  

 der skal udarbejdes en skriftlig APV, der bl.a. indeholder en prioritering og  

 opstilling af en handlingsplan til løsning af virksomhedens  

 arbejdsmiljøproblemer.
Beskæftigelsesministeriets bekendtgørelse nr. 559 af  

 17. juni 2004 om arbejdets udførelse § 6b, stk. 3, nr. 4: Prioritering  

 og  

 opstilling af en handlingsplan til løsning af virksomhedens  

 arbejdsmiljøproblemer,  

 som ikke kan løses umiddelbart.
Af planen skal fremgå, i hvilken rækkefølge  

 og  

 i hvilken takt de konstaterede problemer skal løses.  

  

 Stk. 6: En arbejdspladsvurdering skal  

 ikke sendes til eller godkendes af Arbejdstilsynet, medmindre der er fastsat  

 særlige regler herom i henhold til arbejdsmiljøloven.
Arbejdsmiljøvejviser nr. 45 omfatter ganske vist  

 Hjemmepleje og Døgninstitutioner mv. for voksne, men følgende fremgår af side  

 3  

 i alle arbejdsmiljøvejvisere:  

  

 Virksomheden bestemmer selv, hvordan den vil gennemføre  

 arbejdspladsvurderingen, og hvor omfattende den skal være.
Det vigtigste er,  

 at  

 man finder en metode, som kommer rundt om problemerne, at  

 arbejdspladsvurderingen er skriftlig, og at den omfatter disse elementer:
-  

 	  

 Gennemgang af  

 virksomhedens arbejdsmiljøforhold -  

 	  

 Beskrivelse af  

 problemerne og deres omfang -  

 	  

 Hvis der er  

 konstateret problemer, skal arbejdspladsvurderingen også omfatte:
-  

 	  

 Prioritering af  

 problemerne og en plan for deres løsning -  

 	  

 Opfølgning på  

 arbejdet At-Vejledning nr.
D.1.1 om Arbejdspladsvurdering uddrag  

 af pkt. 8.4:  

  

 En handlingsplan er både en aktivitets- og en tidsplan.
Den er  

 nødvendig,  

 fordi man sjældent kan løse alle arbejdsmiljøproblemer på én gang.
Det skal  

 fremgå af planen, i hvilken rækkefølge de konstaterede problemer bliver  

 prioriteret og løst.
Det er ofte nødvendigt, at handlingsplanen bliver  

 omhyggeligt gennemarbejdet, da det kan kræve en del ressourcer - både  

 økonomisk  

 og arbejdsmæssigt - at løse alle arbejdsmiljøproblemer under ét.
Derfor bør  

 ledelsen og sikkerhedsorganisationen i fællesskab diskutere handlingsplanen  

 og  

 prioriteringen.
Diskussionen skal munde ud i nogle realistiske mål og  

 tidsplaner.
Handlingsplanen bør indeholde:
-  

 	  

 En kort beskrivelse af  

 problemerne -  

 	  

 En kort beskrivelse af  

 de valgte løsninger -  

 	  

 Oplysninger om,  

 hvornår løsningerne vil være gennemført -  

 	  

 Navn på den, der er  

 ansvarlig for, at løsningen gennemføres -------------------- Arbejdstilsynet må for det første afvise, at den nævnte  

 bestemmelse om at en APV ikke skal indsendes, begrænser Arbejdstilsynets  

 tilsynsret og pligt efter arbejdsmiljølovens § 72.
 Ved afgivelse af påbudet er der herfra lagt afgørende  

 vægt på, at den modtagne handlingsplan på en lang række områder og vedrørende  

 forskelligartede krav angiver Budgetprioritering som planlagt  

 dato.
Arbejdstilsynet må fastholde, at det skal fremgå af en  

 handlingsplan i hvilken rækkefølge og takt de konstaterede problemer skal  

 løses.
Det må nødvendigvis indebære, at der i hvert fald alt overvejende er  

 fastsat konkrete tidsterminer.
 Det er for så vidt rigtigt, at der langt hen ad vejen  

 er metodefrihed for den enkelte virksomhed, således at  

 tilrettelæggelsen og  

 gennemførelsen af APV-en foregår i et godt samarbejde primært med  

 virksomhedens  

 sikkerhedsorganisation.
 Visse krav som det ovennævnte fremgår dog af  

 lovgivningen og kan ikke fra viges.
 Pakning af kasser med blomster på paller:  

  

 Klagen angår her alene rådgivningspåbudet og kun ud fra den betragtning, at  

 Jobcentret har efterkommet det materielle påbud, men uden at gøre brug af en  

 rådgiver.
 Arbejdstilsynets bekendtgørelse nr. 554 af 17. juni  

 2004 om brug af autoriserede arbejdsmiljørådgivere til løsning af bestemte  

 arbejdsmiljøproblemer (Problempåbud) § 2, stk. 1:  

  

 Konstaterer Arbejdstilsynet ved afgivelse af påbud eller rapport om  

 væsentligt  

 problem alvorlige og komplekse arbejdsmiljøproblemer, der indebærer risiko  

 for  

 sikkerhed og sundhed som angivet i § 3-20, kan efterkommelse heraf alene ske  

 ved brug af autoriseret arbejdsmiljørådgiver  

  

 § 4:  

  

 Enkeltløft af  

 byrder, der udføres som  

 led i den sædvanlige arbejdsfunktion og mere end nogle få gange dagligt ved  

 vægtgrænser, der overstiger 25 kg tæt ved kroppen, 15 kg i underarms afstand  

 eller 7 kg i 3/4 arms afstand, og der samtidigt forekommer en eller flere  

 forværrende faktorer i form af uhåndterlig eller ustabil byrde, asymmetrisk  

 løft, løft over skulder- højde eller under knæhøjde, bæring af byrden mere  

 end  

 2 meter, utilstrækkelig plads, uhensigtsmæssigt underlag.
 § 21, stk. 1: Arbejdsgiveren har pligt til at bruge en  

 autoriseret arbejdsmiljørådgiver til at bistå med rådgivning til løsning af  

 de  

 arbejdsmiljøproblemer, der følger af kapitel 2.
Uddrag af At-vejledning nr.
F. 1.4:  

  

 1.3. Betingelser for problempåbud  

  

 For at sikre enkelhed, gennemsigtighed og ensartethed er det fastlagt i  

 reglerne, hvornår et arbejdsmiljøproblem er så alvorligt og kompliceret at  

 løse, at Arbejdstilsynets påbud om at løse problemet også medfører pligt til  

 at  

 bruge autoriseret rådgivning.  

  

 Problempåbud gives til alle typer af virksomheder, uanset om virksomheden i  

 øvrigt har en tilfredsstillende arbejdsmiljøindsats.
Problempåbud kan således  

 også gives til virksomheder med arbejdsmiljøcertifikat, hvis Arbejdstilsynet  

 konstaterer, at virksomheden har et bestemt arbejdsmiljøproblem, der er  

 omfattet af reglerne om problempåbud.  

  

 Problempåbud afgives, uanset om virksomheden har arbejdsmiljøproblemet med i  

 sin arbejdspladsvurdering eller på anden måde arbejder på en løsning.
Det  

 skyldes, at arbejdsmiljøproblemet er så alvorligt og komplekst, at det er  

 vurderet, at det er nødvendigt med rådgivning for at få det løst.
 Pkt. 2.1.1-3 gennemgår betingelserne for at afgive  

 rådgivningspåbud i forbindelse med det ergonomiske område.
--------------------- Da det endelige påbud blev givet, havde Job centret  

 intentioner om at efterkomme det, men havde ikke gjort det.
Herefter var det  

 korrekt, at der blev givet påbud vedrørende ergonomi, og det tilhørende  

 rådgivningspåbud er klart hjemlet i den nævnte bekendtgørelse.  

  

 Den materielle del af det endelige påbud er herefter korrekt efterkommet, men  

 kravet om, at det skulle ske ved brug af en autoriseret rådgiver er ikke  

 opfyldt.
 Arbejdstilsynet må fastholde påbudet, og at det ikke er  

 efterkommet.
Som bekendtgørelsens § 2, stk. 1 er formuleret er der  

 ikke mulighed for at efterkomme et rådgivningspåbud uden at gøre  

 brug af en  

 rådgiver.  

  

 Hvis klagenævnet stadfæster påbudet, vil Arbejdstilsynet være indforstået  

 med,  

 at sagen afsluttes ved at Jobcentret entrerer med en autoriseret rådgiver, og  

 at denne efter en undersøgelse eventuelt kun redegør for, at påbudet er løst  

 på  

 et forsvarligt fagligt niveau. 5. Nyt efter  

 klagen I tilbagemelding af 1. april 2005 oplyste Amtet, at der  

 var monteret gulvlift, der nedsænkes til korrekt arbejdshøjde samt sakselift  

 for løft af planter og paller.
 Arbejdstilsynet har den 19. april 2005 bekræftet, at de  

 angivne tiltag er velegnede løsninger på det ergonomiske problem i  

 forbindelse  

 med Pakning af kasser med blomster på paller.
6. Regler Bekendtgørelse nr.  

 268 af 18. marts 2005 af lov om arbejdsmiljø § 13 c.  

  

 Beskæftigelsesministeren fastsætter  

 regler om autorisation af arbejdsmiljørådgivere, herunder om pligt til at  

 benytte en autoriseret arbejdsmiljørådgiver, når Arbejdstilsynet påbyder  

 rådgivning,  

 jf. § 77 a.
§ 15 a.  

  

 Arbejdsgiveren skal sørge for, at  

 der udarbejdes en skriftlig arbejdspladsvurdering af sikkerheds- og  

 sundhedsforholdene på arbejdspladsen under hensyntagen til arbejdets art, de  

 arbejdsmetoder og arbejdsprocesser, der anvendes, samt virksomhedens  

 størrelse  

 og organisering.
Arbejdspladsvurderingen skal forefindes i virksomheden og  

 være  

 tilgængelig for virksomhedens ledelse, de ansatte og Arbejdstilsynet.
En  

 arbejdspladsvurdering skal revideres, når der sker ændringer i arbejdet,  

 arbejdsmetoder og arbejdsprocesser m.v. og disse ændringer har betydning for  

 sikkerhed og sundhed under arbejdet, dog senest hvert tredje år.
 Stk. 2.  

  

 En arbejdspladsvurdering skal omfatte en  

 stillingtagen til virksomhedens arbejdsmiljøproblemer, og hvordan de løses,  

 under iagttagelse af de forebyggelsesprincipper, der er angivet i  

 arbejdsmiljølovgivningen.  

 Vurderingen skal indeholde følgende elementer:
 1)  

 	  

 Identifikation og  

 kortlægning af virksomhedens arbejdsmiljøforhold.
 2)  

 	  

 Beskrivelse og  

 vurdering af virksomhedens arbejdsmiljøproblemer.
 3)  

 	  

 Prioritering og  

 opstilling af en handlingsplan til løsning af virksomhedens  

 arbejdsmiljøproblemer.
 4)  

 	  

 Retningslinjer for  

 opfølgning på handlingsplanen.
 Stk. 3.  

  

 Arbejdsgiveren skal inddrage  

 sikkerhedsorganisationen eller de ansatte i planlægningen, tilrettelæggelsen  

 og  

 gennemførelsen af samt opfølgningen på arbejdspladsvurderingen, jf.  

 stk. 1  

 og 2.
 Stk. 4.  

  

 Beskæftigelsesministeren fastsætter nærmere  

 regler om arbejdsgiverens pligter efter stk. 1-3.
§ 72.  

  

 Arbejdstilsynet har til opgave at 1)  

 	  

 vejlede virksomheder,  

 branchearbejdsmiljøråd, arbejdsmarkedets organisationer og offentligheden om  

 arbejdsmiljømæssige spørgsmål, 2)  

 	  

 bistå  

 Beskæftigelsesministeriet med forberedelse af regler i henhold til loven, 3)  

 	  

 udstede forskrifter i  

 henhold til bemyndigelse fra beskæftigelsesminist eren, 4)  

 	  

 holde sig orienteret  

 om den tekniske og sociale udvikling med henblik på forbedring af arbejdet  

 for  

 sikkerhed og sundhed i arbejdsmiljøet, 5)  

 	  

 behandle planer for  

 arbejdsprocesser, arbejdssteder, tekniske hjælpemidler m.v. samt stoffer og  

 materialer  

 og meddele tilladelser i henhold til loven eller administrative regler, 6)  

 	  

 påse, at loven og de  

 forskrifter, der gives med hjemmel i loven, overholdes, bortset fra  

 §§ 17  

 a-c.
 § 77.  

  

 Arbejdstilsynet  

 kan påbyde, at forhold, der strider mod loven eller mod regler eller  

 afgørelser  

 i medfør af loven, bringes i orden straks eller inden en frist.
 § 77 a.  

  

 Beskæftigelsesministeren fastsætter  

 regler om, at Arbejdstilsynet kan påbyde arbejdsgiveren at indhente bistand  

 fra  

 en autoriseret arbejdsmiljørådgiver, herunder i en nærmere bestemt periode,  

 samt om rådgivningspåbuddets indhold, omfang og varighed og de nærmere vilkår  

 herfor, herunder om arbejdsgivers pligter.
Bekendtgørelse nr.  

 559 af 17. juni 2004 om arbejdets udførelse § 6 a.  

  

 Arbejdsgiveren skal sørge for, at der  

 udarbejdes en skriftlig arbejdspladsvurdering af sikkerheds- og  

 sundhedsforholdene på arbejdspladsen navnlig med henblik på at sikre en  

 skriftlig behandlingsmåde i forbindelse med den nærmere planlægning,  

 tilrettelæggelse og gennemførelse af arbejdspladsvurderingen, og at sikre, at  

 resultatet heraf gøres synlig, jf. § 6 b, stk. 5. Udarbejdelse  

 af arbejdspladsvurderingen kan ske i elektronisk form.
Stk. 2.  

  

 For at sikre, at alle arbejdsmiljøforhold  

 inddrages i arbejdspladsvurderingen, skal arbejdsgiveren sørge for, at  

 virksomhedens sikkerhedsorganisation inddrages i og deltager i hele processen  

 vedrørende planlægningen, tilrettelæggelsen, gennemførelsen og opfølgningen,  

 samt ajourføringen af arbejdspladsvurderingen.
Det skal gennem en påtegning  

 på  

 arbejdspladsvurderingen fra sikkerhedsorganisationen dokumenteres, at  

 sikkerhedsorganisationen har været inddraget.
 Stk. 3.  

  

 I virksomheder, hvor der ikke skal oprettes  

 sikkerhedsorganisation, skal de ansatte på tilsvarende måde inddrages i  

 udarbejdelsen  

 af arbejdspladsvurderingen, jf. stk. 2.
 § 6 b.  

  

 En arbejdspladsvurdering skal  

 udarbejdes under hensyntagen til arbejdets art, de tekniske hjælpemidler,  

 stoffer og materialer, arbejdsmetoder og arbejdsprocesser, der anvendes i  

 virksomheden, arbejdsstedets indretning, samt virksomhedens størrelse og  

 organisering.
Stk. 2.  

  

 En arbejdspladsvurdering skal under  

 iagttagelse af de forebyggelsesprincipper, der er angivet i bilag 1, omfatte  

 en  

 stillingtagen til de arbejdsmiljøproblemer, der er i virksomheden, og hvordan  

 de skal løses.
De nødvendige løsninger skal angives i  

 arbejdspladsvurderingen.
Stk. 3.  

  

 Arbejdsgiveren kan selv vælge, efter hvilken  

 metode en arbejdspladsvurdering skal udarbejdes.
Ved den valgte metode skal  

 det  

 dog sikres, at vurderingen indeholder følgende elementer:
 1)  

 	  

 Identifikation og  

 kortlægning af virksomhedens arbejdsmiljøforhold, herunder om der er  

 arbejdsmiljøproblemer  

 samt problemernes art og omfang.
 2)  

 	  

 Beskrivelse og  

 vurdering af virksomhedens arbejdsmiljøproblemer, he runder problemernes art,  

 alvor og omfang, samt årsagerne til problemerne for at kunne igangsætte de  

 nødvendige løsninger.
 3)  

 	  

 Inddragelse af  

 virksomhedens sygefravær med henblik på vurdering af, om forhold i  

 virksomhedens  

 arbejdsmiljø kan medvirke til sygefraværet.
4)  

 	  

 Prioritering og  

 opstilling af en handlingsplan til løsning af virksomhedens  

 arbejdsmiljøproblemer,  

 som ikke kan løses umiddelbart.
Af planen skal fremgå, i hvilken rækkefølge  

 og  

 i hvilken takt de konstaterede problemer skal løses.
 5)  

 	  

 Retningslinier for  

 hvordan der skal følges op på handlingsplanen, herunder hvem der har ansvaret  

 for gennemførelse af planen, samt hvornår og hvordan der skal føres tilsyn og  

 kontrol med de iværksatte foranstaltninger, herunder om igangsatte løsninger  

 er  

 fyldestgørende, og om handlingsplanen skal revideres m.v.
 Stk. 4.  

  

 En arbejdspladsvurdering skal ajourføres, når  

 der sker ændringer i arbejdet, arbejdsmetoder og arbejdsprocesser m.v., som  

 har  

 betydning for virksomhedens arbejdsmiljø, dog senest hvert tredje år.
 Stk. 5.  

  

 En arbejdspladsvurdering skal forefindes i  

 virksomheden og være til rådighed for virksomhedsledere, arbejdsledere,  

 øvrige  

 ansatte og Arbejdstilsynet.
 Stk. 6.  

  

 En arbejdspladsvurdering skal ikke sendes til  

 eller godkendes af Arbejdstilsynet, medmindre der er fastsat særlige regler  

 herom i henhold til arbejdsmiljøloven.
Bekendtgørelse nr.  

 554 af 17. juni 2004 om brug af autoriserede arbejdsmiljørådgivere til  

 løsning  

 af bestemte arbejdsmiljøproblemer (Problempåbud) § 2.  

  

 Konstaterer Arbejdstilsynet ved  

 afgivelse af påbud eller rapport om væsentligt problem alvorlige og komplekse  

 arbejdsmiljøproblemer, der indebærer risiko for sikkerhed og sundhed, som  

 angivet  

 i §§ 3-20, kan efterkommelse heraf alene ske ved brug af autoriseret  

 arbejdsmiljørådgiver.
 Stk. 2.  

  

 Der afgives ikke påbud efter stk.1, hvis  

 arbejdsgiveren inden for det seneste år har løst et identisk  

 arbejdsmiljøproblem i samme produktionsenhed, og løsningen umiddelbart kan  

 overføres.
§ 4.  

  

 Enkeltløft af byrder, der udføres som  

 led i den sædvanlige arbejdsfunktion og mere end nogle få gange dagligt 1)  

 	  

 ved vægtgrænser, der  

 overstiger 25 kg tæt ved kroppen, 15 kg i underarms afstand eller 7 kg i 3/4  

 arms afstand, og 2)  

 	  

 der samtidigt  

 forekommer en eller flere forværrende faktorer i form af uhåndterlig eller  

 ustabil  

 byrde, asymmetrisk løft, løft over skulderhøjde eller under knæhøjde, bæring  

 af  

 byrden mere end 2 meter, utilstrækkelig plads, uhensigtsmæssigt underlag.
 § 21.  

  

 Arbejdsgiveren har pligt til at bruge  

 en autoriseret arbejdsmiljørådgiver til at bistå med rådgivning til løsning  

 af  

 de arbejdsmiljøproblemer, der følger af kapitel 2.
 Stk. 2.  

  

 Arbejdsgiveren skal benytte en  

 arbejdsmiljørådgiver, der er autoriseret, jf. bekendtgørelsen om autorisation  

 af arbejdsmiljørådgivere til at bistå virksomheder med efterkommelse af påbud  

 om brug af rådgivning, til at bistå med rådgivning til løsning af netop det  

 arbejdsmiljøproblem, der danner grundlag for rådgivningspåbudet.
 Stk. 3.  

  

 Påbud om brug af en autoriseret  

 arbejdsmiljørådgiver kan ikke efterkommes ved at benytte en autoriseret  

 rådgiver, der hører ind under den juridiske enhed, som har modtaget et påbud  

 om  

 autoriseret rådgivning.
Kapitel 3 Arbejdsgiverens pligter § 21.  

  

 Arbejdsgiveren har pligt til at bruge  

 en autoriseret arbejdsmiljørådgiver til at bistå med rådgivning til løsning  

 af  

 de arbejdsmiljøproblemer, der følger af kapitel 2.
 Stk. 2.  

  

 Arbejdsgiveren skal benytte en  

 arbejdsmiljørådgiver, der er autoriseret, jf. bekendtgørelsen om autorisation  

 af arbejdsmiljørådgivere til at bistå virksomheder med efterkommelse af påbud  

 om brug af rådgivning, til at bistå med rådgivning til løsning af netop det  

 arbejdsmiljøproblem, der danner grundlag for rådgivningspåbudet.
 Stk. 3.  

  

 Påbud om brug af en autoriseret  

 arbejdsmiljørådgiver kan ikke efterkommes ved at benytte en autoriseret  

 rådgiver, der hører ind under den juridiske enhed, som har modtaget et påbud  

 om  

 autoriseret rådgivning.
 § 22.  

  

 Arbejdsgiveren skal sørge for, at  

 sikkerhedsorganisationen inddrages og deltager i rådgivningsprocessen  

 vedrørende løsningen af det bestemte arbejdsmiljøproblem.
 Stk. 2.  

  

 I virksomheder, hvor der ikke skal oprettes  

 sikkerhedsorganisation, skal de ansatte på tilsvarende måde inddrages i  

 løsningen af det bestemte arbejdsmiljøproblem.
 § 23.  

  

 Arbejdsgiveren skal ind  

  

 g  

  

 å en skriftlig  

 aftale med en autoriseret arbejdsmiljørådgiver om rådgivning til løsning af  

 det  

 arbejdsmiljøproblem, der følger af kap. 2.
 Stk.    

 2.  

  

 Aftalen skal forefindes i  

 virksomheden og være til rådighed for virksomhedsledere, arbejdsledere,  

 øvrige  

 ansatte og Arbejdstilsynet.
 § 24.  

  

 Aftalen, jf. § 23, skal opfylde  

 minimumskravene i bilag 1.
 § 25.  

  

 Arbejdsgiveren skal give en  

 tilbagemelding til Arbejdstilsynet om indgåelse af en aftale om rådgivning,  

 senest 6 uger efter at arbejdsgiveren har modtaget påbud fra Arbejdstilsynet  

 om  

 brug af rådgivning til løsning af arbejdsmiljøproblemet.
 Stk. 2.  

  

 Tilbagemeldingen skal påtegnes af  

 sikkerhedsorganisationen eller, i virksomheder der ikke har pligt til at  

 etablere sikkerhedsorganisation, af en repræsentant for de ansatte.
 Stk. 3.  

  

 Arbejdsgiveren skal sørge for, at  

 tilbagemeldingen påtegnes af den autoriserede arbejdsmiljørådgiver, som  

 herved  

 bekræfter, at der er indgået en aftale i henhold til bilag 1.
 § 26.  

  

 Arbejdsgiveren skal indhente en  

 redegørelse fra arbejdsmiljørådgiveren, når arbejdsmiljøproblemet er løst.  

 Redegørelsen skal indeholde oplysninger om:
1)  

 	  

 hvordan påbudet er  

 efterkommet, og 2)  

 	  

 hvordan  

 sikkerhedsorganisationen eller de ansatte har været inddraget.
 Stk. 2.  

  

 Arbejdsgiveren har pligt til at videregive  

 redegørelsen til sikkerhedsorganisationen eller, i virksomheder der ikke har  

 pligt til at etablere sikkerhedsorganisation, til en repræsentant for de  

 ansatte.
 Stk. 3.  

  

 Redegørelsen skal forefindes i virksomheden og  

 være til rådighed for virksomhedsledere, arbejdsledere, øvrige ansatte og  

 Arbejdstilsynet.
 § 27.  

  

 Arbejdsgiveren skal give en  

 tilbagemelding til Arbejdstilsynet om, hvordan påbudet er efterkommet.
 Stk. 2.  

  

 Tilbagemeldingen skal påtegnes af  

 sikkerhedsorganisationen eller, i virksomheder der ikke har pligt til at  

 etablere sikkerhedsorganisation, af en repræsentant for de ansatte.
 Stk. 3.  

  

 Arbejdsgiveren skal sørge for, at  

 tilbagemeldingen påtegnes af den autoriserede arbejdsmiljørådgiver, der  

 herved  

 bekræfter, at arbejdsgiveren har efterkommet problempåbudet.
