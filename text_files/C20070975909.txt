Meddelelse om sanktionspåstande mv  

 i dopingsager 1. Indledning I denne meddelelse fastsættes retningslinjer for  

 sanktionspåstande mv. i sager om overtrædelse af lov nr. 232 af 21. april  

 1999  

 om forbud mod visse dopingmidler med senere ændringer (dopingloven).
 Afsnit 2  

 i meddelelsen indeholder generelle retningslinjer  

 for sanktionspåstande mv., herunder retningslinjer for nedsættelse af bøder.  

 Endvidere indeholder dette afsnit retningslinjer vedrørende konfiskation af  

 dopingmidler og udbytte fra dopingkriminalitet.
 Loven om forbud mod visse dopingmidler er omtalt  

 nærmere i  

  

 afsnit 3.1.
Der er ikke tidligere udsendt generelle  

 retningslinjer vedrørende tiltalerejsning mv. ved overtrædelse af lov om  

 forbud  

 mod visse dopingmidler.
Der findes derimod lokale retningslinier, der efter  

 det  

 oplyste er blevet anvendt i en række politikredse og endvidere synes at være  

 blevet fulgt af domstolene.
Retningslinjerne i denne meddelelse tager derfor  

 udgangspunkt i de lokale retningslinjer, jf.  

  

 afsnit 3.2.  

 Afsnittet  

 omhandler både sanktionspåstande i sager om besiddelse af dopingmidler til  

 eget  

 forbrug og i sager om overdragelse mv.
 Ikrafttræden omtales i  

  

 afsnit 4.
Det er hensigten løbende at foretage revision af  

 denne meddelelse i det omfang, ny lovgivning eller domspraksis giver  

 anledning  

 til udsendelse af nye retningslinjer for anklagemyndighedens  

 sanktionspåstande  

 i dopingsager.
Der kan derfor forventes udsendt rettelsesblade, som i øvrigt  

 også vil blive lagt på Rigsadvokatens hjemmeside og på Anklagemyndighedens  

 Intranet.
 2. Generelle retningslinjer for  

 sanktionspåstande mv.
2.1. Nedsættelse af bøder 2.1.1.  

 Indledning Ved lov nr. 218 af 31. marts 2004 om ændring af  

 straffeloven og retsplejeloven (Ændring af strafferammer og bestemmelser om  

 strafnedsættelse  

 mv.) blev der gennemført en modernisering af straffelovens strafferammer mv.
I lovforslagets pkt. 3.9.1. er det nævnt, at  

 Rigsadvokaten efter vedtagelsen af lov nr. 475 af 31. maj 2000 om ændring af  

 færdselsloven (Bødefastsættelse) foretog en forenkling af de vejledende  

 retningslinjer for nedsættelse af bøder til personer med særlig lav  

 betalingsevne på færdselslovens område.
Der blev således indført en ordning  

 med  

 nedsættelse af bøder til det halve for personer mellem 15 og 18 år uden en  

 konkret vurdering af indtægtsforholdene og til personer med en indtægt, der  

 er  

 mindre end tre fjerdedele af dagpengebeløbet for en fuldtidsbeskæftiget.
 Der er i forslaget til loven under pkt. 3.9.3. om  

 Justitsministeriets overvejelser vedrørende bøder bl.a. anført følgende:
»Justitsministeriet har overvejet spørgsmålet om udmåling af bøder til  

 personer med særlig lav indtægt i lyset af den forenkling og ændring af  

 bødepraksis efter færdselsloven, som er omtalt ovenfor under pkt. 3.9.1.  

 Rigsadvokaten har oplyst, at han er ved at revidere det vejledende  

 bødekatalog.  

 Rigsadvokaten vil i den forbindelse foretage en tilsvarende forenkling mv.  

 inden for hele det område, der er omfattet af det vejledende bødekatalog.« På dette grundlag fastsættes retningslinjer for  

 nedsættelse af bøder, der svarer til ordningen på færdselslovens område, jf.  

 nedenfor.
2.1.2. Bøder til unge under 18 år og til  

 personer med særlig lav indtægt Bøden til unge under 18 år  

 skal generelt nedsættes til  

 det halve beløb i overensstemmelse med retningslinjerne i afsnit 2.2.2. i  

 Rigsadvokatmeddelelse nr. 4/2000 om sanktionspåstande mv. i færdselssager.
 Nedsættelsen af bøden skal ske ved  

 anklagemyndighedens foranstaltning i forbindelse med udsendelse af  

 bødeforelæg  

 eller ved nedlæggelse af påstand om bøde.
 Bøden til personer med særlig lav indtægt  

 kan  hvis den sigtede  

 fremlægger den fornødne dokumentation for sine indtægtsforhold   

 nedsættes til  

 det halve beløb i overensstemmelse med retningslinjerne i afsnit 2.2.3. i  

 Rigsadvokatmeddelelse nr. 4/2000 om sanktionspåstande mv. i færdselssager.
Opmærksomheden henledes på, at rigsadvokaturen  

 udsender rettelsesblade til Rigsadvokatmeddelelse nr. 4/2000 om  

 sanktionspåstande mv. i færdselssager med oplysning om det indtægtsbeløb, der  

 kan begrunde nedsættelse af bødestraffen.
Dette sker normalt i januar måned,  

 således at det nye indtægtsbeløb gælder for overtrædelser begået efter  

 årsskiftet.
 Det bemærkes, at det er  

  

 forholdene på  

 gerningstidspunktet, der er afgørende for en eventuel nedsættelse  

 både med  

 hensyn til sigtede under 18 år og sigtede med en særlig lav indkomst.
2.2. Konfiskation 2.2.1. Indledning Straffelovens §§ 75 - 77 a indeholder bestemmelser  

 om konfiskation.
De almindelige betingelser for konfiskation af udbytte og  

 genstande fremgår af § 75, mens § 76 bestemmer, hos hvem konfiskation kan  

 finde  

 sted.
2.2.2. Konfiskation af ulovlige dopingmidler Findes nogen i besiddelse af ulovlige dopingmidler,  

 skal midlerne søges beslaglagt og konfiskeret, jf.  

  

 straffelovens § 75, stk.  

 2.
 I medfør af § 1, stk. 1, nr. 18, i bekendtgørelse  

 nr. 850 af 27. oktober 1993, som ændret ved bekendtgørelse nr. 887 af 19.  

 september 2000, kan der i sager, hvor der ikke bliver spørgsmål om højere  

 straf  

 end bøde, vedtages  

  

 udenretlig konfiskation  

 af dopingmidler, som sigtede  

 ikke lovligt er i besiddelse af.
 Efter straffelovens  

  

 § 76, stk. 1, kan  

 konfiskation af bl.a. de i § 75, stk. 2, nævnte genstande ske hos den, der er  

 ansvarlig for lovovertrædelsen, og hos den, på hvis vegne han har handlet.
2.2.3. Konfiskation af udbytte Udbytte ved en strafbar handling eller et hertil  

 svarende beløb kan helt eller delvis konfiskeres i medfør af  

  

 straffelovens §  

 75, stk. 1.
Dette indebærer, at der påstås konfiskation af  

  

 salgssummen  

 i medfør af § 75, stk. 1, såfremt salgssummen for midlet helt eller delvis er  

 i  

 behold.
Hvis dette ikke er tilfældet, påstås konfiskation af et beløb, der  

 svarer til udbyttet.
 Udgangspunktet for  

  

 beregningen af udbyttet  

 er  

 det beløb, som er kommet ind ved salget, med fradrag af indkøbsprisen.  

 Omkostninger forbundet med salget, herunder betaling af personer for  

 medvirken  

 ved salget, fradrages ikke.
 Det beløb, der påstås konfiskeret, anføres i  

 anklageskriftet.
 Udenretlig konfiskation  

 af pengeudbytte indvundet  

 ved en strafbar handling kan ske i sager, hvor der ikke bliver spørgsmål om  

 højere straf end bøde, jf. § 2 i bekendtgørelse nr. 850 af 27. oktober 1993,  

 som ændret ved bekendtgørelse nr. 887 af 19. september 2000.
 Efter straffelovens  

  

 § 76, stk. 1, kan  

 konfiskation efter § 75, stk. 1, ske hos den, hvem udbyttet er tilfaldet  

 umiddelbart ved den strafbare handling.
3. Retningslinjer for  

 tiltalerejsning og strafpåstande ved overtrædelse af lov om forbud mod visse  

 dopingmidler 3.1. Lov om forbud mod visse dopingmidler Ved lov nr. 916 af 8. december 1993 om forbud mod  

 visse dopingmidler (dopingloven), som ændret ved lov nr. 232 af 21. april  

 1999,  

 blev bl.a. ind- og udførsel, salg og besiddelse af visse dopingmidler  

 forbudt,  

 medmindre der er tale om lægeordineret anvendelse til sygdomsforebyggelse  

 eller  

 -behandling eller til videnskabelige formål.
Doping er en fællesbetegnelse for stoffer, herunder  

 lægemidler og euforiserende stoffer, der er fremmede for kroppen eller  

 benyttes  

 i store mængder eller på særlig måde med det formål at forøge idrætsudøveres  

 præstationer.
Dopingloven regulerer salg og besiddelse mv. af lægemidler, der  

 anvendes til doping, mens ind- og udførsel, salg og besiddelse af  

 euforiserende  

 stoffer er reguleret i lov om euforiserende stoffer, jf.  

 Rigsadvokatmeddelelse  

 nr. 6/2006 om sanktionspåstande mv. i narkotikasager.
Hvis dopingmidler anvendes uden medicinsk  

 begrundelse eller i doser, der langt overstiger anbefalingen, eller over  

 længere tidsrum end sædvanligt, kan brugen indebære store helbredsmæssige  

 risici  

 for idrætsudøveren.
Formålet med loven er at begrænse raske menneskers brug  

 af  

 dopingmidler, og et væsentligt element i den forbindelse er forbuddet mod, at  

 private indfører, overdrager og forhandler midlerne, samt mod at private  

 besidder midlerne til andet end de udtrykkeligt nævnte formål.
Indenfor det idrætsretlige system sanktioneres  

 idrætsudøveres brug af dopingmidler, og det er i forarbejderne til loven  

 anført, at det fortsat skal være idrætsorganisationerne, der har ansvaret for  

 bekæmpelsen af doping i den organiserede idrætsverden.
Uanset at det  

 idrætsretlige system kan fastsætte f.eks. karantæne over for en idrætsudøver,  

 der har anvendt doping, finder dopingloven dog også anvendelse ved ulovlig  

 besiddelse mv. af dopingmidler hos en idrætsudøver, der er undergivet de  

 idrætsretlige regler.
 Dopinglovens §§ 1-3 har følgende ordlyd:
 »§ 1. Loven finder  

 anvendelse på følgende grupper af dopingmidler:
 Anabole steroider.
 Testosteron og derivater  

 heraf samt tilsvarende stoffer med androgen virkning.
 Væksthormon.
 Erytropoietin og midler, som  

 har lignende virkning ved at øge mængden af røde blodlegemer i blodet til  

 over  

 normale værdier for alder og køn.
Midler, som øger produktion  

 og frigørelse af væksthormon, testosteron  

 og derivater heraf eller af tilsvarende stoffer med androgen virkning eller naturligt  

 erytropoietin.
 § 2. Sundhedsministeren  

 bemyndiges til at fastsætte, hvilke andre grupper af dopingmidler denne lov  

 gælder for.
 § 3. De i §§ 1 og 2  

 omhandlede dopingmidler må ikke fremstilles, indføres, udføres forhandles,  

 udleveres, fordeles eller besiddes, medmindre der er tale om anvendelse til  

 sygdomsforebyggelse eller behandling eller til videnskabeligt formål.
[ ]« Ved lovændringen i 1999 blev § 1, nr. 4, der  

 omhandler EPO, indsat.
Ved samme lov blev § 2 indsat, således at det ikke  

 fremover er nødvendigt at ændre loven, når der er behov for, at yderligere  

 dopingmidler omfattes af loven.
Der er dog (i maj 2007) endnu ikke udstedt en  

 bekendtgørelse i medfør af § 2.
 Lægemiddelstyrelsen har udarbejdet en vejledende  

 liste over stoffer, der falder ind under lovens § 1.
 Listen, der ikke er udtømmende, ajourføres med jævne  

 mellemrum og findes på Lægemiddelstyrelsens hjemmeside (  

  

 www.laegemiddelstyrelsen.dk  

  

 ).
 Såfremt der er tvivl om, hvorvidt et bestemt middel  

 falder ind under lovens § 1, kan spørgsmålet forelægges for  

 Lægemiddelstyrelsen.
3.2. Sanktionspåstande ved overtrædelse af  

 lov om forbud mod visse dopingmidler Straffebestemmelsen for overtrædelse af lov om  

 forbud mod visse dopingmidler findes i lovens § 4:
 »§ 4. Overtrædelse af § 3,  

 stk. 1, eller vilkår som nævnt i § 3, stk. 3, 2. pkt., straffes med bøde  

 eller  

 fængsel i indtil 2 år.
Stk. 2. Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.« Der er ikke tidligere udsendt retningslinjer  

 vedrørende sanktionspåstanden i sager om dopingmidler.
Som nævnt under afsnit  

 1  

 har der været fastsat lokale retningslinjer, der tager udgangspunkt i de nu  

 ophævede bødetakster vedrørende stoffer i lægemiddelgruppen, som var fastsat  

 i  

 Rigsadvokatens Vejledning om bødetakster i politisager (bødekataloget) fra  

 1991. Disse retningslinjer er efter det oplyste i almindelighed anvendt i en  

 række politikredse og synes endvidere at være blevet fulgt af domstolene.
 Retningslinjerne i denne meddelelse tager  

 udgangspunkt i de lokale retningslinjer, og bøderne er herefter i  

 overensstemmelse med den generelle revision af bødekataloget forhøjet under  

 hensyn til løn- og prisudviklingen siden 1991.
 Forhøjelsen af bødepåstanden i forbindelse med  

 revision af bødekataloget fra 1991 er nævnt i pkt. 2.3. i de almindelige  

 bemærkninger til forslaget til lov nr. 445 af 9. juni 2004 om ændring af lov  

 om  

 euforiserende stoffer og straffuldbyrdelsesloven, hvoraf det fremgår:
»Rigsadvokaten er for tiden ved at foretage en generel revision af  

 bødekataloget.
I den forbindelse vil Rigsadvokaten som følge af den  

 almindelige  

 pris- og lønudvikling siden sidste revision af bødekataloget i 1991 foretage  

 en  

 regulering af bødetaksterne, således at minimumsbøden fremover bliver  

 forhøjet.« På  

 denne baggrund er forhøjelsen som udgangspunkt sket med 38 pct., hvilket  

 svarer  

 til satsreguleringsprocenten (uden tilpasningsprocenten) i perioden 1992  

   

 2007, jf. lov nr. 373 af 28. maj 2003 om en satsreguleringsprocent.
Endvidere  

 er der i forhold til de lokale retningslinjer, som er blevet anvendt i flere  

 politikredse, sket en forenkling til færre bødetakster, hvilket medfører, at  

 der for visse mængder er sket en forhøjelse med mere end 38 procent og for  

 andre mængder med mindre end 38 procent.
Herudover er bødetaksterne fastsat  

 til  

 runde beløb.
På den baggrund skal anklagemyndigheden anvende  

 nedenstående  

  

 bødepåstande  

 i sager om overtrædelse af lov om visse  

 dopingmidler.
Det bemærkes i den forbindelse, at mængden af dopingmidler i  

 praksis som udgangspunkt opgøres i antal enheder uafhængigt af  

 stofkoncentrationen, og uafhængigt af om midlerne er i pille- eller  

 ampulform.
Antal  

 enheder Bødepåstand 1-49 1.000 50-99 1.500 100-199 2.500 200-299 3.500 300-399 5.000 400-499 6.500 500-599 8.000 600-699 9.000 700-799 10.500 800-899 12.000 900-999 13.000 Bødepåstandene  

 finder anvendelse i sager om  

  

 besiddelse af dopingmidler til eget forbrug,  

 idet der ved besiddelse af større mængder end 1.000 enheder som udgangspunkt  

 nedlægges påstand om frihedsstraf, jf. nedenfor.
Ved  

 besiddelse  

  

 i fængsler  

 af mængder under 1.000 enheder bør der nedlægges  

 påstand om frihedsstraf.
Det gælder, uanset om den pågældende er tidligere  

 straffet for overtrædelse af lov om forbud mod visse dopingmidler, jf.
TfK  

 2002.615/1Ø og TfK 2004.227V nedenfor.
Retspraksis  

 vedrørende  

  

 besiddelse med henblik på videreoverdragelse af mængder under  

 1.000 enheder  

 er begrænset.
Som udgangspunkt kan sådanne sager afgøres med  

 bøder, jf. bødepåstandene ovenfor.
Dog bør der i sager om videreoverdragelse,  

 hvor overdragelsen har været systematisk og angår ikke ubetydelige mængder,  

 nedlægges påstand om frihedsstraf.
I  

  

 gentagelsestilfælde, hvor der er sket videreoverdragelse, bør der som  

 udgangspunkt nedlægges påstand om frihedsstraf, jf.
TfK2002.555V nedenfor,  

 hvor  

 en tiltalt for besiddelse af 786 enheder delvis med henblik på  

 videreoverdragelse blev straffet med fængsel i 60 dage.
Landsretten lagde i  

 den  

 forbindelse vægt på den mængde, som tiltalte fandtes i besiddelse af, og på,  

 at  

 tiltalte flere gange tidligere var straffet for overtrædelse af lov om forbud  

 mod visse dopingmidler.
 Findes en person i  

  

 besiddelse af dopingmidler,  

 der overstiger 1.000 enheder, nedlægges som udgangspunkt påstand om  

  

 frihedsstraf.  

 Der lægges i øvrigt ved straffastsættelsen vægt på, om dopingmidlet er  

 videreoverdraget, eller om det har været bestemt til eget forbrug, og om  

 tiltalte tidligere er straffet for ligeartet kriminalitet.
 Som eksempler på landsretspraksis, kan nævnes  

 følgende domme, hvor der er idømt frihedsstraf, idet det bemærkes, at der  

 stort  

 set ikke findes trykt praksis på området:
Tiltalte havde over en periode på ca. et halvt år  

 besiddet dopingmidler til en værdi af ca. 128.000 kr. med henblik på  

 fordeling  

 mellem 2 forhandlere.
Retten idømte tiltalte  

  

 60 dages fængsel  

 og lagde  

 vægt på forholdets grovhed - herunder den betydelige mængde og værdien heraf  

 -  

 samt at det er forbundet med betydelig helbredsrisiko at indtage pågældende  

 midler, og på, at tiltalte havde samarbejdet med politiet.
Tiltalte havde i to tilfælde modtaget, besiddet og  

 videreleveret en postpakke indeholdende en ikke ubetydelig mængde doping og i  

 et tilfælde medvirket til modtagelse af en postpakke indeholdende 16.180  

 enheder dopingmidler med henblik på besiddelse og viderelevering samt  

 besiddet  

 yderligere 1.441 enheder.
Tiltalte blev straffet med  

  

 4 måneders fængsel,  

 der i landsretten blev gjort betinget med vilkår om 60 timers  

 samfundstjeneste.
Tiltalte blev dømt for over en periode på 3 år at  

 have indført dopingmidler til en samlet værdi af 500.000 kr. samt videresolgt  

 dopingmidler til en værdi af 400.000 kr.
Retten lagde vægt på, at der var  

 blevet indført og videresolgt en betydelig mængde over et længere tidsrum og  

 idømte ham  

  

 4 måneders fængsel.
 Tiltalte, der tidligere var straffet to gange for  

 overtrædelse af lov om forbud mod visse dopingmidler, blev for besiddelse  

 delvis med henblik på videresalg af 786 enheder, straffet med  

  

 fængsel i 60  

 dage.
 Tiltalte, der ikke tidligere var straffet for  

 overtrædelse af lov om forbud mod visse dopingmidler, blev for besiddelse i  

 alt  

 586 enheder under afsoning i Statsfængslet i Horserød, straffet med  

  

 fængsel  

 i 7 dage.
 Tiltalte, der tidligere var straffet for  

 overtrædelse af lov om forbud mod visse dopingmidler, blev for besiddelse af  

 20  

 ampuller med anabolske steroider i Statsfængslet ved Nørre Snede straffet med  

  

 fængsel  

 i 7 dage.
4. Ikrafttræden De nye bøder i afsnit 3.2. for overtrædelse af lov  

 om forbud mod visse dopingmidler finder anvendelse for lovovertrædelser  

 begået  

 den  

  

 1. juni 2007  

 eller senere.
