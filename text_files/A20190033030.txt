Lov om ændring af straffeloven (Betydningen af tro, kulturelle forhold og lign. i forbindelse med straffens fastsættelse) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I straffeloven, jf. lovbekendtgørelse nr. 1156 af 20. september 2018, som ændret senest ved § 8 i lov nr. 174 af 27. februar 2019, foretages følgende ændring:
 1. § 80 indsættes som stk. 3:
»Stk. 3 Ved vurderingen efter stk. 2 kan det ikke indgå som formildende omstændighed, at gerningen har baggrund i tro, kulturelle forhold el. lign.« § 2 Loven træder i kraft den 1. april 2019.
§ 3 Loven gælder ikke for Færøerne og Grønland.
Givet i Jagthuset, Trend Skov, den 30. marts 2019 Under Vor Kongelige Hånd og Segl MARGRETHE R.
