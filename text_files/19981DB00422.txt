Betænkning afgivet af Skatteudvalget den  

 28. april 1999 Betænkning over Forslag til folketingsbeslutning om beskatning  

 af Europa-parlamentarikeres frynsegoder [af Kristian Thulesen Dahl (DF) m.fl.] Udvalget har behandlet beslutningsforslaget i nogle  

 møder.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum-Demokraternes, Det Radikale  

 Venstres og Kristeligt Folkepartis medlemmer af udvalget)  

 beslutningsforslaget til  forkastelse.
 Flertallet noterer sig, at skatteministeren ved 1.  

 behandling af beslutningsforslaget tilkendegav, at regeringen har taget  

 initiativ til at kontakte Europa-Kommissionen vedrørende beskatning af  

 Europa-parlamentarikeres rejse- og opholdsgodtgørelse, og at de danske  

 medlemmer af Europa-Parlamentet efter skatteministerens opfattelse i  

 princippet er omfattet af de samme nationale skatteregler vedrørende  

 rejse- og opholdsgodtgørelse, som gælder for danske  

 lønmodtagere.
 Henvendelsen til Europa-Kommissionen har til formål  

 at afklare, om en afgørelse ved EF-domstolen er til hinder for  

 national beskatning.
 Der henvises i den forbindelse til Skatteministeriets brev  

 af 15. januar 1999 til Udenrigsministeriet, der er optrykt som bilag til  

 betænkningen.
 Et mindretal (Socialistisk Folkepartis, Dansk  

 Folkepartis, Enhedslistens og Fremskridtspartiets medlemmer af udvalget)  

 indstiller beslutningsforslaget til vedtagelse uændret.
Per Kaalund (S)  

 Jens Peter Vernersen (S) nfmd.  

 Erik Mortensen (S) Anna-Marie Hansen (S)  

 Hugo Sørensen (S) Aage Frandsen (SF)  

 Sonja Albrink (CD) Morten Helveg Petersen (RV)  

 Frank Aaen (EL) Peter Brixtofte (V) fmd.  

 Mariann Fischer Boel (V) Svend Aage Jensby (V)  

     Børge Klit Johansen (KRF) Flemming Hansen (KF)  

 Brian Mikkelsen (KF) Klaus Kjær (DF)  

 Kim Behnke (FP) Bilag Henvendelse af 15. januar 1999 fra Skatteministeriet til  

 Udenrigsministeriet Udenrigsministeriet Asiatisk Plads 2 1448 København K.
 Vedr. beskatning af Europa-parlamentarikernes rejse- og  

 opholdsgodtgørelse.
Skatteministeriet anmoder i vedlagte brev om Kommissionens  

 vurdering af spørgsmålet om national beskatning af en eventuel  

 difference mellem Europa-parlamentarikernes faste rejsegodtgørelse og  

 de faktiske udgifter, som medlemmerne måtte have ved rejseaktivitet i  

 forbindelse med Parlamentets officielle møder m.v.
Der henvises i  

 brevet til den gældende danske praksis, der baserer sig på den  

 opfattelse, at fællesskabsretten er til hinder for en sådan  

 national beskatning.
 Udenrigsministeriet anmodes herved om at foranledige  

 brevet videresendt til Kommissionen.
Med venlig hilsen Hans Refslund kt.chef Europa-Kommissionen Generalsekretariatet Rue de la Loi 200 B   1049 Bruxelles Belgien Vedr. spørgsmål om beskatning af  

 Europa-parlamentarikernes rejse- og opholdsgodtgørelse.
 Der er fra politisk side, bl.a. over for Folketinget,  

 rejst spørgsmål om, hvorvidt det er foreneligt med EU-retten  

 nationalt at beskatte de faste rejse- og opholdsgodtgørelser, som  

 Parlamentet udbetaler til sine medlemmer i forbindelse med disses deltagelse  

 i Parlamentets officielle møder m.v., for så vidt angår  

 det eventuelle overskud, der måtte være mellem de udbetalte  

 godtgørelser og medlemmernes faktiske udgifter ved deres  

 rejseaktivitet.
Til brug for afklaringen af spørgsmålet skal  

 Skatteministeriet herved anmode om Kommissionens vurdering af  

 beskatningsspørgsmålet, herunder Kommissionens fortolkning af  

 EF-Domstolens dom af 15. september 1981 i sagen »Lord Bruce of Donington mod  

 Eric Gordon Aspden«.
Dommen, som netop omhandler spørgsmålet om  

 national beskatning af en overkompensation i forbindelse med den  

 rejseaktivitet, som et parlamentsmedlem havde i forbindelse med sit hverv, er  

 som følge heraf af afgørende betydning for det rejste  

 beskatningsspørgsmål.
 Fra dansk side har man hidtil været af den  

 opfattelse, at EU-retten, som det kommer til udtryk i den nævnte dom,  

 er til hinder for national beskatning af den del af de faste  

 rejsegodtgørelser, der måtte ligge ud over det enkelte  

 parlamentsmedlems faktiske udgifter ved rejseaktivitet i forbindelse med  

 deltagelse i Parlamentets officielle møder m.v.
