Mineralolieafgiftsloven - benzinafgift -  

 afgiftsdifferentiering Ved Skatteministeriets bekendtgørelse nr. 881 af  

 10. oktober 2001om ikrafttræden af lov om ændring af lov om  

 energiafgift af mineralolieprodukter mv. og andre afgiftslove, trådte  

 ændringen af mineralolieafgiftslovens § 1, stk. 2, jf.  lov nr. 1297 af  

 20. december 2000, om afgiftsnedsættelse på 3 øre pr.  

 liter for benzin, der udleveres fra benzinstationer, som opfylder visse  

 skærpede miljømæssige krav, i kraft den 12. oktober  

 2001.
Det præciseres i meddelelsen, at  

 afgiftsnedsættelsen gælder for benzin, som benzinstationen  

 får leveret fra og med den dato, hvor tilsynsmyndigheden har modtaget  

 meddelelse om, at benzinstationen opfylder de skærpede  

 miljømæssige krav, jf.
Miljø- og Energiministeriets  

 bekendtgørelse nr. 555 af den  9. juni 2001, om forebyggelse af jord-  

 og grundvandsforurening fra benzin- og dieselsalgsanlæg.
Meddelelsen  

 indeholder samtidig en beskrivelse af den administrative procedure i  

 tilknytning hertil.
 Lovgrundlag mv.
 Mineralolieafgiftslovens § 1, stk. 2 har følgende  

 ordlyd:
"Afgiften på benzin, som udleveres fra  

 benzinstationer, nedsættes med 3 øre/l fra det tidspunkt, hvor  

 tilsynsmyndigheden har fået meddelelse om, at indretningen og driften  

 af den pågældende benzinstation opfylder Miljø- og  

 Energiministeriets skærpede krav til indretning og drift af  

 benzinstationer." Af bemærkningerne i L94 , forslag til lov om  

 ændring af lov om energiafgift af mineralolieprodukter m.v og andre  

 afgiftslove, fremgår følgende:
"Differentieringsforslaget er bygget op efter samme model  

 som lov nr. 235 af 6. april 1995 om differentiering i forbindelse med  

 dampretur mv." Af bekendtgørelse nr. 881 af 10. oktober 2001om  

 ikrafttræden af lov om ændring af lov om energiafgift af  

 mineralolieprodukter mv. og andre afgiftslove fremgår  

 følgende:
"... træder i kraft 12. oktober 2001, dog ikke for  

 benzinstationer, der er etableret efter den 30. september 2001 og er placeret  

 mindre end 20 km fra Danmarks landfaste grænse til Tyskland." Miljø- og Energiministeriets har udstedt  

 bekendtgørelse nr. 555 af den  9. juni 2001, om forebyggelse af jord-  

 og grundvandsforurening fra benzin- og dieselsalgsanlæg  

 (benzinstationsbekendtgørelsen). Bekendtgørelsen, der  

  trådte i kraft den 1. juli 2001, indeholder Miljø-og  

 Energiministeriets skærpede krav til indretning og drift af  

 benzinstationer, som skal være opfyldt for at blive omfattet af  

 ordningen.
 Benzinstationer, der er etableret efter 30. september  

 2001, skal fra etableringstidspunktet opfylde de skærpede  

 miljømæssige krav i benzinstationsbekendtgørelsen, jf.  

 kapitel 2.
 Benzinstationer, som er etableret før 1. oktober  

 2001, skal sende en meddelelse til tilsynsmyndigheden, når de opfylder  

 de skærpede miljømæssige krav i  

 benzinstationsbekendtgørelsen, jf. kapitel 3.
 Bygningsreglementet 1995 kapitel 1.5, stk. 1 har  

 følgende ordlyd:
"Når et byggearbejde er afsluttet, skal der ske  

 færdigmeldning til kommunalbestyrelsen, og byggearbejder, der  

 kræver byggetilladelse, må ikke tages i brug uden  

 kommunalbestyrelsens tilladelse.
Kommunalbetyrelsen kan forlange de  

 oplysninger, som er nødvendige for at give tilladelsen." Administrativ procedure mv.
 Da reglerne i benzinstationsbekendtgørelsen er  

 forskellige alt efter om benzinstationerne er etableret før 1. oktober  

 2001, eller om benzinstationerne er etableret efter 30. september 2001, vil  

 beskrivelsen af den administrative procedure være opdelt efter de to  

 perioder.
 En benzinstation anses for etableret fra det tidspunkt,  

 hvor kommunalbestyrelsen har modtaget en færdigmelding om, at  

 byggearbejdet er afsluttet, og klar til at blive taget i brug, jf.  

 bestemmelserne i bygningsreglementet 1995 kapitel 1.5.
Det er alene helt nye benzinstationer, der kan anses for  

 etableret.
Benzinstationer, som ombygges eller renoveres i større  

 eller mindre grad, anses ikke som etableret, men som en eksisterende  

 benzinstation.
Benzinstationer etableret før 1. oktober 2001 For at være berettiget til at få leveret  

 benzin med en afgiftsrabat på 3 øre/l, skal benzinstationer, som  

 er etableret før 1. oktober 2001, sende en meddelelse til  

 tilsynsmyndigheden, når de opfylder kravene i  

 benzinstationsbekendtgørelsen.
Afgiftsdifferentieringen har virkning fra den dag, hvor  

 tilsynsmyndigheden har modtaget meddelelsen.
Tilsynsmyndigheden kvitterer for  

 modtagelsen af meddelelsen overfor benzinstationen, og underretter den lokale  

 told- og skatteregion herom med angivelse af modtagelsesdatoen.  

 Modtagelsesdatoen skal fremgå af kvitteringen.
Benzin, der fra og med  

 denne dato leveres til benzinstationer, som opfylder kravene i  

 benzinstationsbekendtgørelsen, kan herefter ske med en afgiftsrabat  

 på 3 øre/l.
Alle betingelserne i benzinstationsbekendtgørelsen,  

 skal være opfyldt, for at benzinstationen er berettiget til at få  

 leveret benzin med en afgiftsrabat på 3 øre/l.
Viser det sig ved  

 tilsynsmyndighedens kontrol, at alle betingelserne ikke var opfyldt på  

 meddelelsestidspunktet, både vedr. indretning og drift, skal forholdet  

 berigtiges, dvs. at uberettiget opnået rabat skal tilbagebetales, og  

 der kan derefter først ske levering af benzin med en afgiftsrabat  

 på 3 øre/l, når alle betingelserne er opfyldt, og  

 tilsynsmyndigheden har fået meddelelse herom efter samme procedure som  

 beskrevet ovenfor.
Dette gælder ligeledes, hvis betingelserne på  

 et senere tidspunkt efter meddelelsestidspunktet ikke overholdes.
Leverandøren skal sikre sig, at benzinstationen er  

 berettiget til at få leveret benzin med en afgiftsrabat på 3  

 øre/l.
Leverandøren skal forinden levering med en afgiftsrabat  

 på 3 øre/l være i besiddelse af et eksemplar af  

 benzinstationens meddelelse (evt. kopi) om opfyldelse af  Miljø- og  

 Energiministeriets skærpede krav til indretning og drift af  

 benzinstationer samt tilsynsmyndighedens kvittering med angivelse af  

 modtagelsesdatoen.
 Benzinstationer, der er etableret efter 30. september 2001, og som er  

 placeret mere end 20 km fra Danmarks landfaste grænse til Tyskland.
 Benzinstationer, der er etableret efter 30. september  

 2001, skal fra etableringstidspunktet opfylde Miljø- og  

 Energiministeriets skærpede krav til indretning og drift af  

 benzinstationer (benzinstationsbekendtgørelsen). Efter bestemmelserne  

 i bygningsreglementet 1995 kapitel 1.5, skal der ske færdigmelding til  

 kommunalbestyrelsen, når et byggearbejde er slut, hvorefter  

 kommunalbestyrelsen udsteder en ibrugtagningstilladelse.
 En færdigmelding anses for en meddelelse til  

 tilsynsmyndigheden om, at byggeriet opfylder de skærpede krav.  

 Benzinstationer, der er etableret efter 30. september 2001, og som er  

 placeret mere end 20 km fra Danmarks landfaste grænse til Tyskland, er  

 berettiget til at få leveret benzin med en afgiftsrabat på 3  

 øre/l fra den dag, hvor tilsynsmyndigheden udsteder  

 ibrugtagningstilladelsen, dog med virkning fra det tidspunkt, hvor  

 tilsynsmyndigheden har modtaget færdigmeldingen, og under  

 forudsætning af, at tilsynsmyndigheden ikke har haft nogen  

 anmærkninger til byggeriet hvad angår opfyldelse af kravene i  

 benzinstationsbekendtgørelsen.
Tilsynsmyndigheden skal ved udstedelsen af  

 ibrugtagningstilladelsen oplyse benzinstationen om modtagelsesdatoen for  

 færdigmeldingen evt. ved en kopi af denne, hvoraf modtagelsesdatoen  

 fremgår.
Tilsynsmyndigheden underretter den lokale told- og  

 skatteregion om udstedelsen af ibrugtagningstilladelsen med angivelse af dato  

 for modtagelse af færdigmeldingen.
Alle betingelserne i benzinstationsbekendtgørelsen  

 skal være opfyldt, for at benzinstationen er berettiget til at få  

 leveret benzin med en afgiftsrabat på 3 øre/l.
Viser det sig ved  

 tilsynsmyndighedens kontrol, at alle betingelserne, både vedr.  

 indretning og drift, ikke var opfyldt på det tidspunkt, hvor  

 tilsynsmyndigheden har modtaget færdigmeldingen, eller at betingelserne  

 på et senere tidspunkt ikke overholdes, skal forholdet berigtiges, dvs.  

 at uberettiget opnået rabat skal tilbagebetales, og der kan derefter  

 først ske levering af benzin med en afgiftsrabat på 3  

 øre/l, når alle betingelserne er opfyldt, og tilsynsmyndigheden  

 har fået meddelelse herom.
Leverandøren skal sikre sig, at benzinstationen er  

 berettiget til at få leveret benzin med en afgiftsrabat på 3  

 øre/l.
Leverandøren skal forinden levering med en afgiftsrabat  

 på 3 øre/l være i besiddelse af et eksemplar af  

 benzinstationens færdigmelding, have dokumentation for hvornår  

 tilsynsmyndigheden har modtaget denne evt. ved kopi af færdigmeldingen,  

 hvoraf modtagelsesdatoen fremgår, samt et eksemplar af  

 ibrugtagningstilladelsen (evt. kopi).
 Der kan ske regulering tilbage til tidspunktet for  

 tilsynsmyndighedens modtagelse af færdigmeldingen.
 Leverandøren skal derudover være  

 opmærksom på, at benzinstationen skal være etableret mere  

 end 20 km fra Danmarks landfaste grænse til Tyskland for at kunne  

 få leveret benzin med en afgiftsrabat på 3 øre/l.
