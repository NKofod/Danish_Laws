En boligstøttemodtager klagede over, at kommunen ved beregningen af  

 støtte lagde en årlig leje på 14.640 kr. til grund til trods for, at den  

 faktiske leje androg 26.400 kr.
Kommunen sammenlignede lejen med lejen for en  

 tilsvarende almennyttig lejlighed i byen.
 Nævnet pålagde kommunen at beregne boligstøtten på grundlag af den  

 faktisk betalte leje, idet denne leje ikke skønnedes at være urimeligt høj  

 sammenlignet med lejen uden offentligt tilskud i det almennyttige byggeri,  

 jf. pkt. 6.9. i Boligstyrelsens vejledning af 22.10.1987 om individuel  

 boligstøtte.
 D.d. har man tilskrevet N.N. således:
 »Ved brev af 18. maj 1985 har De klaget over, at Fakse kommune har  

 beregnet Deres boligsikring efter en årlig husleje på kr. 14.640,- fremfor  

 kr. 26.400,-, som De skal betale for lejemålet.
 Deres klage har været tilsendt Fakse kommune, som har fremsendt sagsakter  

 og afgivet en udtalelse, hvis indhold De er gjort bekendt med.
Af sagen fremgår, at De den 30. april 1985 søgte om boligsikring til en  

 lejlighed beliggende vej 2, 1. i Fakse Ladeplads.
Lejligheden er på 48 (m2),  

 og den månedlige leje udgør kr. 2.200,- excl. varme.
 Ved beregning af boligsikring sammenlignedes (m2) - prisen mellem Deres  

 lejlighed og en tilsvarende lejlighed i det sociale boligbyggeri i Grønningen  

 i Fakse, hvor (m2) - prisen udgjorde kr. 305,- pr. år, svarende til kr.  

 1.220,- månedlig for en lejlighed på 48 (m2).
Amtsankenævnets sekretariat har i forbindelse med ankesagens behandling  

 drøftet størrelsen af huslejen i Grønningen i Fakse med »Borgerlig  

 Socialt Boligselskab« i København.
For 1985/86 vil (m2) - prisen for en  

 lejlighed pa 60 (m2) udgøre kr. 380,40 pr. år som husleje for lejerne.
Den  

 reelle husleje vil imidlertid være højere, idet der hertil kommer et  

 rentesikringsbeløb for 1985/86 på kr. 271,75 pr. (m2).
 Overstiger lejen i væsentlig grad den normale leje for sædvanlige  

 lejligheder af tilsvarende størrelse, eller må lejen anses for delvis  

 betaling for luksuriøst udstyr eller beliggenhed, kan kommunalbestyrelsen  

 ifølge boligstøttelovens § 11, stk. 5 nedsætte lejen med et beløb, der svarer  

 til forskellen.
 Når man sammenligner med lejen for lejlighederne i statsstøttet byggeri,  

 herunder ejendomme tilhørende almennyttige selskaber, må den særlige  

 nedsættelse af lejen, som skyldes statsstøtten - statslån, driftstilskud,  

 rentesikring, rentebidrag eller lignende - dog efter pkt. 6.9. i  

 boligstyrelsens cirkulære af 30. august 1982 tages i betragtning, således at  

 der regnes med lejen uden denne nedsættelse.
 Amtsankenævnet har herefter behandlet sagen i sit møde den 24. oktober  

 1985, hvor man besluttede at pålægge det sociale udvalg at beregne Deres  

 boligsikring fra ansøgningstidspunktet den 30. april 1985 på grundlag af  

 Deres faktiske husleje på kr. 26.400,-, idet denne husleje ikke skønnes at  

 være urimeligt høj, sammenlignet med huslejen uden offentlig tilskud i  

 almennyttigt boligbyggeri.
Amtsankenævnets afgørelse er endelig og kan ikke indbringes for anden  

 administrativ myndighed.
Boligstyrelsen kan dog optage en sag til behandling,  

 når det skønnes, at sagen er af principiel betydning.
Klage til boligstyrelsen, Stormgade 10, 1470 København K., skal ske inden  

 4 uger efter modtagelsen af denne skrivelse.' Hvilket herved meddeles.
