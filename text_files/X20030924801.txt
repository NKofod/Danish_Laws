Andelsboligforening - ophør af erhvervsmæssig  

 udlejning - ophørsbeskatning - beregningsprincip for skattepligtig  

 ejendomsavance Spørgsmål Vil andelsboligforeningen være skattepligtig af en eventuel  

 avance ved afståelser af lejligheder i perioden 1995-1999, hvis de sidste 207  

 m² ikke længere udlejes til et ikke-medlem, sådan at disse kvadratmeter  

 overtages af en ny andelshaver? Hvis spørgsmål 1 besvares bekræftende, ønskes oplyst,  

 hvorledes og på hvilket grundlag en eventuel avance skal opgøres, herunder om  

 der skal foretages en samlet opgørelse eller en opgørelse over den enkelte  

 lejlighed.
 Hvis spørgsmål 1 besvares bekræftende, ønskes oplyst om der  

 skal ske beskatning i det enkelte indkomstår, hvori der er sket  

 "afståelse" eller om der alene skal ske beskatning i det  

 indkomstår,  

 hvor den erhvervsmæssige virksomhed ophører.
Svar Ad 1. Ja, se sagsfremstilling og begrundelse.
 Ad 2. Se sagsfremstilling og begrundelse.
 Ad 3. Se sagsfremstilling og begrundelse.
Beskrivelse af de faktiske  

 forhold Andelsboligforeningen ejer en ejendom med et boligareal på ialt  

 1.826 m².
Andelsboligforeningen overtog ejendommen i 1994, hvor de 1.225 m²  

 blev benyttet af andelshavere.
I perioden 1995-1999 er 394 m² fordelt på 6  

 lejligheder ændret fra at være udlejet til et ikke-medlem til at være  

 overtaget  

 af en andelshaver.
 På nuværende tidspunkt er 207 m² udlejet til ikke-medlemmer.  

 Andelsboligforeningen overvejer, hvorvidt disse 207 m² fortsat skal være  

 udlejet, eller om de skal overdrages til en eventuel ny andelshaver.
 Andelsboligforeningens ejendom er ikke opdelt i ejerlejligheder.
Styrelsens indstilling og  

 begrundelse Ad. spørgsmål 1 I medfør af selskabsskattelovens § 1, stk. 1, nr. 6, er de  

 omfattede foreninger skattepligtige af indtægt ved erhvervsmæssig virksomhed  

 samt af fortjeneste eller tab ved afhændelse, afståelse eller opgivelse af  

 formuegoder, der har eller har haft tilknytning til den erhvervsmæssig  

 virksomhed.
Overskud som sådanne foreninger indvinder ved leverancer til  

 medlemmer betragtes ikke som en erhvervsmæssig indtægt, jf.  

 selskabsskattelovens § 1, stk. 5. Udlejning af lejligheder til ikke-medlemmer  

 betragtes derimod som erhvervsmæssige virksomhed.
Dette gælder såvel  

 udlejning  

 af beboelses- som af erhvervslejemål.
 Af selskabsskattelovens § 5, stk. 6, jf. stk. 4, fremgår, at  

 foreninger m.v. omfattet af selskabsskattelovens § 1, stk. 1, nr. 6, som helt  

 eller delvist ophører med at drive erhvervsmæssig virksomhed, skattemæssigt  

 stilles som ved ophør af virksomhed og salg til handelsværdi af de aktiver og  

 passiver, der er i behold hos foreningen m.v. på tidspunktet for ophøret af  

 den  

 erhvervsmæssige virksomhed.
Der foreligger ikke delvist ophør, blot fordi en tidligere aftager  

 melder sig ind i foreningen, således at den hidtidige erhvervsmæssige  

 omsætning  

 med vedkommende glider ud af foreningens erhvervsmæssige indkomst, jf. herved  

 J.O.
Engholm Jacobsen, Selskabsskatteloven med kommentarer (1997), side 166.  

 Landsskatteretten har endvidere i kendelserne i SKM2002.40.LSR og  

 SKM2002.39.LSR, fastslået, at en ændret anvendelse af lejligheder i en  

 andelsboligforening, således at disse overgår fra at være udlejet til  

 ikke-medlemmer til i stedet at benyttes af medlemmer på andelsbasis, ikke  

 medfører, at der foreligger helt eller delvist ophør af erhvervsvirksomhed,  

 så  

 længe udlejning af lejligheder til andre ikke-medlemmer herved ikke er  

 ophørt,  

 jf. selskabsskattelovens § 5, stk. 6.
Told- og Skattestyrelsen finder derfor, at der ikke skal ske  

 ophørsbeskatning af foreningen, så længe der fortsat sker udlejning til  

 ikke-medlemmer.
Ophørsbeskatning skal først gennemføres på tidspunktet, hvor  

 andelsboligforeningens sidste udlejede lejlighed overgår til anvendelse af et  

 medlem på andelsbasis.
Det har i den forbindelse ingen betydning, om  

 lejlighederne, der udlejes til ikke-medlemmer, anvendes til beboelse eller  

 erhverv.
Ad. spørgsmål 2 og 3 Det følger af afgørelser fra Landsskatteretten, se SKM2002.39.LSR,  

 at ophørsbeskatning af en andelsforening skal ske efter principperne i  

 ejendomsavancebeskatningsloven, således at den skattepligtige avance opgøres  

 som en forholdsmæssig andel af den efter ejendomsavancebeskatningsloven  

 beregnede avance, svarende til forholdet mellem den erhvervsmæssige  

 anvendelse  

 og den ikke-erhvervsmæssige anvendelse af den faste ejendom i perioden efter  

 ikrafttrædelsen af lov nr. 374 af 18/5 1994 (Lov om ændring af forskellige  

 skattelove (andelsselskaber)), jf. lovens § 17, stk. 1 og 2.
 Som følge heraf er det den samlede ejendoms handelsværdi ved ophør  

 af foreningens erhvervsmæssige virksomhed, der skal lægges til grund ved  

 avanceopgørelsen.
 Ved beregning af den forholdsmæssige andel af avancen, der som  

 følge af den erhvervsmæssige tilknytning er skattepligtig, anvendes den  

 fordelingsnøgle, som for hvert år frem til skattepligtens ophør er anvendt  

 ved  

 fordeling af driftsudgifter, der ikke entydigt kan henføres enten til den  

 erhvervsmæssige virksomhed eller den ikke-erhvervsmæssige virksomhed.
 Denne fordelingsnøgle vil typisk være forholdet mellem  

 lejlighedernes areal eller forholdet mellem lejeindtægter fra ikke-medlemmer  

 og  

 boligafgift fra medlemmer.
 Hvis fordelingsnøglen eksempelvis i 5 år fra foreningens stiftelse  

 og til ophør af udlejning har været 60/100, 50/100, 40/100, 30/100 og 20/100,  

 vil den skattepligtige avance udgøre 200/500 eller 40 pct. af avancen opgjort  

 efter ejendomsavancebeskatningsloven for hele ejendommen.
 Ligningsrådet  

  

 tiltrådte  

 styrelsens indstilling og begrundelse.
