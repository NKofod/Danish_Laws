 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 2 i lov af 25. juni 1870 om udgivelsen af en Lovtidende og  

 en Ministerialtidende, som ændret ved lov nr. 467 af 14. december 1923 og lov  

 nr. 279 af 18. juni 1951, fastsættes:
 § 1.  Forskrifter, som Statens Luftfartsvæsen  

 udfærdiger i henhold til lov om luftfart, jfr. lovbekendtgørelse nr. 408 af  

 11. september 1985, indføres ikke i Lovtidende.
 § 2.  Ministeriet for offentlige arbejder vil i en i  

 Lovtidende optaget bekendtgørelse meddele, hvorledes oplysning om indholdet  

 af de i § 1 nævnte forskrifter vil kunne fås.
 § 3.  Anordningen træder i kraft den 1. april 1986.
 Stk. 2.  Samtidig ophæves anordning nr. 42 af 15.  

 februar 1964 om, at forskrifter, der udfærdiges af luftfartsdirektoratet,  

 ikke indføres i Lovtidende.
Givet på Amalienborg, den 27. januar  

 1986 Under Vor Kongelige Hånd og Segl MARGRETHE R.
