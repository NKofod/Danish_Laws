 Den 17. maj 1979 undertegnedes i Nairobi en luftfartsoverenskomst mellem  

 Danmark og Kenya.
 Overenskomsten og en dertil knyttet noteveksling har følgende ordlyd:
OVERENSKOMST mellem Kongeriget Danmarks regering og Republikken Kenyas regering om  

 luftruter mellem og udover deres respektive territorier Kongeriget Danmarks regering og Republikken Kenyas regering, som er parter i konventionen om international civil luftfart, der åbnedes  

 for undertegnelse i Chicago den 7. december 1944, og som ønsker at afslutte en overenskomst med det formål at oprette  

 luftruter mellem og ud over deres respektive territorier, er blevet enige om følgende:
Artikel 1 Definitioner Artikel 2 Chicago-konventionens anvendelighed Denne overenskomsts bestemmelser er undergivet bestemmelserne i  

 konventionen for så vidt disse bestemmelser er anvendelige på international  

 lufttrafik.
Artikel 3 Indrømmelse af rettigheder Artikel 4 Udpegelse af luftfartsselskaber Artikel 5 Tilbagekaldelse eller suspension af driftstilladelse Artikel 6 Anvendelse af love og forskrifter Artikel 7 Godkendelse af fartplaner Artikel 8 Principper vedrørende driften af den aftalte trafik Artikel 9 Afgifter for benyttelse af lufthavne og faciliteter De afgifter, der inden for hver kontraherende parts territorium pålægges  

 luftfartøjer tilhørende den anden kontraherende parts udpegede  

 luftfartsselskab for benyttelse af lufthavne og andre luftfartsfaciliteter,  

 skal ikke være højere end de afgifter, der pålægges luftfartøjer tilhørende  

 det nationale luftfartsselskab, som driver lignende international lufttrafik.
Artikel 10 Fritagelse for toldafgifter, undersøgelsesgebyrer og andre lignende  

 afgifter Artikel 11 Udlosning af udstyr, materiel og forsyninger Det sædvanlige luftfartøjsudstyr, såvel som materiel og forsyninger, der  

 beholdes om bord i luftfartøjer tilhørende den ene kontraherende part kan kun  

 udlosses på den anden kontraherende parts territorium med tilladelse fra  

 dette territoriums toldmyndigheder.
I sådanne tilfælde kan de undergives  

 nævnte myndigheders opsyn indtil de genudføres eller på anden måde afhændes i  

 overensstemmelse med toldbestemmelserne.
Artikel 12 Takster Artikel 13 Overførsel af indtægter Artikel 14 Bestemmelser om statistisk materiale En kontraherende parts luftfartsmyndigheder skal efter anmodning tilsende  

 den anden kontraherende parts luftfartsmyndigheder periodisk statistisk  

 materiale eller andre lignende oplysninger, der vedrører den trafik, der af  

 de respektive udpegede luftfartsselskaber udføres på de aftalte ruter.
Artikel 15 Luftfartsselskabernes repræsentation Artikel 16 Konsultationer Artikel 17 Afgørelse af tvister Artikel 18 Ændringer Enhver af de kontraherende parter aftalt ændring af denne overenskomst  

 og/eller dens tillæg træder i kraft, når den er blevet bekræftet ved  

 udveksling af noter.
Artikel 19 Ændring af overenskomst i overensstemmelse med de multilaterale traktater Denne overenskomst skal ændres således, at den er i overenstemmelse med  

 enhver multilateral overenskomst, som måtte blive bindende for begge  

 kontraherende parter.
Artikel 20 Registrering af overenskomst og ændringer Denne overenskomst og enhver efterfølgende ændring deri skal registreres i  

 Organisationen for international civil Luftfart.
Artikel 21 Opsigelse Hver kontraherende part kan når som helst give den anden kontraherende  

 part meddelelse om sin beslutning om at bringe denne overenskomst til ophør.  

 En sådan opsigelse skal samtidig sendes til Organisationen for international  

 civil Luftfart.
I så fald ophører denne overenskomst tolv (12) måneder efter  

 datoen for den anden kontraherende parts modtagelse af meddelelsen, medmindre  

 opsigelsen efter aftale trækkes tilbage inden denne periodes udløb.
I  

 tilfælde af, at bekræftelse af modtagelsen fra den anden kontraherende part  

 ikke foreligger, skal opsigelsen anses for at være modtaget fjorten (14) dage  

 efter, at Organisationen for international civil Luftfart har modtaget  

 meddelelsen.
Artikel 22 Ikrafttræden Denne overenskomst træder i kraft på den dato, da den er blevet  

 underskrevet på begge kontraherende parters vegne.
 Til bekræftelse heraf har undertegnede, som er behørigt bemyndiget dertil  

 af deres respektive regeringer, underskrevet denne overenskomst.
 Udfærdiget i to eksemplarer i Nairobi,  

 den 17. maj 1979.
For Kongeriget Danmarks regering Hans Jespersen Ambassadør For Republikken Kenyas regering I.
E.
Omolo-Okero Minister for energi og kommunikation TILLÆG Ruteliste Ruten, som skal beflyves af Kenyas udpegede  

 luftfartsselskab:
 Pladser i Kenya/Entebbe/Cairo/Rom/København/Stockholm/Oslo/Helsingfors og  

 vice versa.
 Ruter, som skal beflyves af Danmarks  

 udpegede luftfartsselskab:
Bemærkning Ved driften af en aftalt trafik på enhver angiven rute kan det af hver  

 kontraherende part udpegede luftfartsselskab på en eller samtlige flyvninger  

 undlade at lande på en hvilken som helst plads, forudsat at trafikken udgår  

 fra eller ophører på en plads på den pågældende kontraherende parts  

 territorium.
Kongelig Dansk Ambassade Nairobi Den 16. oktober 1979 Departementschefen Ministeriet for energi og kommunikation Electricity House Nairobi Bringes 93. D:
Hr. departementschef, Under henvisning til den mellem Kongeriget Danmarks regering og  

 Republikken Kenyas regering den 17. maj 1979 undertegnede  

 luftfartsoverenskomst har jeg den ære at meddele Dem, at den danske regering  

 i overensstemmelse med overenskomstens artikel 4 udpeger Det Danske  

 Luftfartselskab (DDL) til at beflyve de ruter, der er angivet i det til  

 overenskomsten knyttede tillæg.
 I denne forbindelse har jeg den ære på min regerings vegne at bekræfte  

 følgende aftale:
1. Uanset bestemmelserne i overenskomstens artikel 5  

 kan Det Danske Luftfartselskab (DDL), der samarbejder med Det Norske  

 Luftfartselskap A/S (DNL) og AB Aerotransport (ABA) under betegnelsen  

 Scandinavian Airlines System (SAS), udføre lufttrafik i henhold til  

 overenskomsten med luftfartøjer, besætninger og udstyr tilhørende det ene af  

 de to andre luftfartsselskaber eller dem begge.
Så længe lufttrafik udføres  

 under betegnelsen SAS, kan denne ikke drives af DDL som et individuelt  

 selskab.
 2.I det omfang, Det Danske Luftfartselskab (DDL) benytter luftfartøjer,  

 besætninger og udstyr tilhørende de andre luftfartsselskaber, der er  

 deltagere i Scandinavian Airlines System (SAS), vil overenskomstens  

 bestemmelser finde anvendelse på sådanne luftfartøjer, besætninger og udstyr  

 på samme måde, som hvis de var luftfartøjer, besætninger og udstyr tilhørende  

 Det Danske Luftfartselskab (DDL), og de kompetente danske myndigheder og Det  

 Danske Luftfartselskab (DDL) påtager sig det fulde ansvar herfor i henhold  

 til overenskomsten.
 Hvis Republikken Kenyas regering tilslutter sig disse ordninger, har jeg  

 den ære at foreslå, at dette brev og Deres svar af samme indhold betragtes  

 som en bekræftelse af vore to regeringers aftale om dette forhold.
Med venlig hilsen Hans Jespersen Ambassadør Ministeriet for transport og kommunikation Departementschefens kontor Den 9. februar 1980 Hans Excellence Hans Jespersen Kongelig Dansk Ambassade NAIROBI Deres Excellence, Vi tillader os at henvise til Deres brev, ref. 93.D., dateret den 16.  

 oktober 1979, vedrørende udpegelsen af Det Danske Luftfartselskab (DDL) i  

 henhold til artikel 4 i den eksisterende luftfartsaftale mellem Republikken  

 Kenya og Kongeriget Danmark.
 Jeg ønsker at bekræfte, at Kenyas regering accepterer udpegelsen af  

 ovennævnte luftfartsselskab i henhold til de forsikringer, der er givet i  

 Deres ovenfor nævnte brev.
 Jeg ønsker også at meddele Dem, at i overensstemmelse med artikel 4 i den  

 nævnte aftale og ligeledes i overensstemmelse med stk. 6 i det konfidentielle  

 aftalememorandum, undertegnet af de to regeringer den 23. november 1978,  

 udpeger Kenyas regering herved Kenya Airways til at beflyve de ruter, der er  

 angivet i nævnte aftales tillæg.
 Det er Kenyas regerings opfattelse, at dette brev tillige med Deres  

 ovenfor nævnte brev og Deres svar på stk. 3 ovenfor, skal betragtes som en  

 bekræftelse af vore regeringers aftale om dette forhold.
Med venlig hilsen S.
J.
Mbugua Departementschef Kongelig Dansk Ambassade Nairobi Den 11. juni 1980 Departementschefen Ministeriet for transport og kommunikation P.
O.
Box 52692 Nairobi 93. D.
Hr. departementschef, Jeg har den ære at henvise til Deres brev dateret 9. februar 1980, ref.  

 MTC/B/CA/ 10/4/18, i besvarelse af vort brev dateret 16. oktober 1979  

 vedrørende udpegelse ifølge artikel 4 i den kenyansk/danske luftfartsaftale.
 Jeg har bemærket, at i overensstemmelse med den nævnte aftales artikel 4  

 og ligeledes i overenstemmelse med stk. 6 i det fortrolige aftalememorandum  

 (* 1), undertegnet af de to regeringer den 23. november 1978, har Kenyas  

 regering udpeget Kenya Airways til at beflyve de ruter, der er angivet i  

 nævnte aftales tillæg.
 Den danske regering er enig med Kenyas regering i, at dette brev tillige  

 med Deres brev af 9. februar 1980 og vort brev af 16. oktober 1979 skal  

 betragtes som en bekræftelse af vore to regeringers aftale om dette forhold.
Med venlig hilsen Hans Jespersen Ambassadør Overenskomsten trådte i medfør af artikel 22 i kraft den 17. maj 1979.
Udenrigsministeriet, den 5. oktober 1982 Uffe Ellemann-Jensen (* 1) Ikke medtaget i bekendtgørelsen.
