Bekendtgørelse om gebyr for  

 tilladelse til DR og TV 2/DANMARK A/S til distribution af lyd- og  

 billedprogrammer ved hjælp af jordbaserede digitale tv-sendemuligheder I medfør af § 39, stk. 3, i lov om radio- og  

 fjernsynsvirksomhed, jf. lovbekendtgørelse nr. 506 af 10. juni 2004,  

 fastsættes:
 § 1.  

  

 Det  

 årlige gebyr for tilladelse til DR og TV 2/DANMARK A/S eller et af dem i  

 forening ejet selskab, til distribution af lyd- og billedprogrammer ved hjælp  

 af jordbaserede digitale tv-sendemuligheder i henhold til radio- og  

 fjernsynslovens kapitel 2 fastsættes af Radio- og tv-nævnet således, at  

 gebyret  

 dækker den andel af udgifterne til Radio- og tv-nævnets samlede virksomhed,  

 herunder sekretariatsudgifter, der har relation til DRs og TV 2/DANMARK  

 A/S  

 distribution af lyd- og billedprogrammer ved hjælp af jordbaserede digitale  

 tv-sendemuligheder.
§ 2.  

  

 Gebyret betales årligt og forskudsvis som et acontobeløb, der samlet udgør  

 150.000 kr.
Det endelige beløb fastsættes ved finansårets udgang.
Beløbet  

 betales ligeligt af DR og TV 2/DANMARK A/S eller af det i forening ejede  

 selskab.
 § 3.  

  

 Bekendtgørelsen træder i kraft den 1. februar 2006 og har virkning fra 1.  

 januar 2006.
