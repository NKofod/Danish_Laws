Bekendtgørelse om, i hvilke clearing-  

 og afviklingssystemer netting med retsvirkning i henhold til  

 værdipapirhandelslovens § 57, stk. 1 og 2, kan finde anvendelse I medfør af § 57, stk. 3, i lov om værdipapirhandel m.v., jf.  

 lovbekendtgørelse nr. 591 af 13. juli 1999, fastsættes:
 § 1. Aftaler om netting med retsvirkning i henhold  

 til § 57, stk. 1 og 2, i lov om værdipapirhandel m.v. finder anvendelse  

 på følgende clearing- og afviklingssystemer:
 1)	Værdipapircentralen.
 2)	FUTOP Clearingcentralen.
 3)	Sumclearingen i Danmarks Nationalbank.
 4)	EBA Clearing Company.
 § 2. De i § 1 nævnte aftaler har  

 retsvirkning over for en aftaleparts bo eller kreditorer fra tidspunktet for  

 aftalens indsendelse til Finanstilsynet, jf. § 57, stk. 1, 2. pkt., i lov om  

 værdipapirhandel m.v.
 § 3. Bekendtgørelsen træder i kraft den 22.  

 november 1999. Samtidig ophæves Finanstilsynets bekendtgørelse  

 nr. 936 af 29. oktober 1996 om, i hvilke clearing- og afviklingssystemer  

 netting med retsvirkning i henhold til værdipapirhandelslovens § 57,  

 stk. 1, kan finde anvendelse.
