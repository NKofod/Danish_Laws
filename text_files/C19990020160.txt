Vejledning om magtanvendelse og andre indgreb  

 i selvbestemmelsesretten overfor voksne, servicelovens § 67 a og kapitel  

 21 - herunder pædagogiske principper Kapitel 1 Indledning 1.1 Nye lovregler - de politiske intentioner Folketinget vedtog den 25. maj 1999 lov nr. 392 af 2. juni  

 1999 om ændring af lov om social service og lov om retssikkerhed og  

 administration på det sociale område (Om magtanvendelse og andre  

 indgreb i selvbestemmelsesretten m.v. og om øget fleksibilitet i  

 sammensætningen af koordinationsudvalg).
Ændringen af servicelovens og retssikkerhedslovens  

 regler om magtanvendelse skete som følge af et politisk ønske  

 om at styrke retssikkerheden for de mennesker, der er berørt af  

 reglerne om tvangsmæssige foranstaltninger inden for den sociale  

 lovgivning.
Behovet for at styrke retssikkerheden gjaldt både den  

 personkreds, der lovligt kan underkastes tvangsmæssige  

 foranstaltninger, nemlig personer med betydelig og varigt nedsat psykisk  

 funktionsevne, og det kommunale og amtskommunale personale der arbejder med  

 denne persongruppe.
Samtidig er regelændringen udtryk for et politisk  

 ønske om nytænkning i det pædagogiske, omsorgs- og  

 plejemæssige arbejde med personer med nedsat psykisk funktionsevne  

 inden for det sociale område.
Det grundlæggende  

 holdningsmæssige tema bag ændringen er, at tvangsmæssige  

 foranstaltninger så vidt muligt skal undgås.
Med  

 regelændringen følger derfor en udfordring for den  

 pædagogiske, omsorgs- og plejemæssige indsats.
 Det politiske ønske om at styrke retssikkerheden er  

 udmøntet i:
 En præcisering af de sociale myndigheders aktive omsorgspligt,  

 § 67 a.
 Positivt afgrænsende regler for lovlige indgreb i  

 selvbestemmelsesretten, § 109, §§ 109 a - e.
 Særlige retsgarantier i form af sagsbehandlings- og klageregler  

 samt regler om domstolsprøvelse, §§ 109 f - l.
Det politiske ønske om nytænkning i det  

 pædagogiske, omsorgs- og plejemæssige arbejde har især  

 fundet udtryk i formålsbestemmelsen i § 109, hvorefter  

 formålet med bestemmelserne er at begrænse magtanvendelse til det  

 absolut nødvendige.
Reglerne i § 109 og §§ 109 a - e om  

 iværksættelse af tvangsmæssige foranstaltninger skal derfor  

 betragtes som en undtagelse.
Lovligt iværksatte tvangsforanstaltninger  

 forudsætter desuden altid, at indgrebet sker for at afværge  

 overhængende væsentlig personskade.
Endelig er det vigtigt at  

 bemærke, at det ikke længere er tilladt at anvende fiksering  

 inden for det sociale område.
1.1.1 Oversigt over det retlige grundlag For arbejdet med persongrupper, som ikke formodes at  

 være i stand til at tage vare på egen tilværelse,  

 gælder det, at der påhviler de sociale myndigheder en pligt til  

 at tilbyde disse mennesker pleje, omsorg og socialpædagogisk  

 hjælp.
Hjælp ydet efter serviceloven forudsætter normalt et  

 samarbejde mellem bruger og myndighed, men afvises et tilbud, gælder  

 der stadig en pligt for myndigheden til at undgå omsorgssvigt.
 Pligten til at undgå omsorgssvigt er nu  

 præciseret i § 67 a.
Servicelovens § 109 er nu ændret, således  

 at reglerne om iværksættelse af tvangsmæssige  

 foranstaltninger findes i selve serviceloven, i kapitel 21. Det er i den  

 anledning vigtigt at bemærke, at reglerne gælder uanset boform  

 eller dagtilbud.
Reglerne omfatter derfor også private hjem, hvor der  

 fx ydes praktisk bistand.
 I denne vejledning beskrives reglerne i servicelovens  

 § 67 a om pligten til at undgå omsorgssvigt og kapitel 21 om  

 magtanvendelse og andre indreb i selvbestemmelsesretten i forhold til  

 voksne.
 Konsekvensændringerne i retssikkerhedsloven  

 beskrives kort i kapitel 19.
1.1.2 Ikrafttrædelse og overgangsbestemmelser Loven træder i kraft den 1. januar 2000.
 Hensigten med reglerne i servicelovens kapitel 21 om  

 magtanvendelse og andre indgreb i selvbestemmelsesretten er at give en  

 udtømmende opregning af, hvilke tvangsmæssige foranstaltninger,  

 der lovligt kan sættes i værk i sociale område.
 Loven indeholder ingen overgangsbestemmelser.
 En konsekvens af lovændringen er derfor, at  

 fiksering ikke lovligt kan iværksættes efter 1. januar 2000.  

 Efter denne dato kan fiksering kun sættes i værk efter lov om  

 frihedsberøvelse og anden tvang i psykiatrien.
1.1.3 Revisionsbestemmelser Loven revideres i folketingsåret 2002-2003.
I medfør af § 109 l påhviler det  

 kommuner og amter at sørge for, at al magtanvendelse registreres og  

 indberettes til kommunalbestyrelse eller amtsråd.
Registreringen sker  

 på et af Socialministeriet udarbejdet skema, jf.  

 bekendtgørelsens § 6. Registreringsarbejdet vil danne grundlag  

 for det forslag om revision af bestemmelserne, der skal fremsættes for  

 folketinget senest i folketingsåret 2002 - 2003.
1.1.4 Bekendtgørelse om magtanvendelse og andre indgreb i  

 selvbestemmelsesretten § 109 m.
Socialministeren fastsætter  

 regler om iværksættelse af foranstaltninger, registrering,  

 indberetning, godkendelse og udarbejdelse af planer, jf. §§ 109 a - 109  

 g og 109 l.
 Socialministeren har i medfør af § 109 m  

 udstedt bekendtgørelse nr. 870 af 30. november 1999, som er optrykt  

 som bilag 2 til denne vejledning.
 Her findes bestemmelser om visse foranstaltninger efter  

 §§ 109 a - e, godkendelse, registrering og indberetning.
1.1.5 Bekendtgørelser og vejledninger, der  

 ophæves ·  

 	bekendtgørelse nr. 568 af 21. december 1979 om magtanvendelse, ·  

 	bekendtgørelse nr. 349 af 15. juni 1998 om videreførelse af  

 magtanvendelsesbekendtgørelsen i boformer efter servicelovens  

 § 92 og 93, stk. 1, nr. 1, ·  

 	Socialministeriets information om gamle demente i § 79  

 plejehjem, ·  

 	Socialstyrelsens cirkulæreskrivelse nr. 696 af 24. juli 1980 om  

 vejledning om pædagogiske midler.
1.2 Udvalget om psykisk handicappedes retssikkerhed I 1996 besluttede socialministeren at nedsætte et  

 udvalg om psykisk handicappedes retssikkerhed, der skulle beskrive og vurdere  

 lovligheden af de foranstaltninger/indgreb, der i praksis blev anvendt over  

 for mennesker med psykiske handicap, herunder demente.
Udvalget skulle i  

 denne sammenhæng vurdere, om der var behov for at  

 iværksætte særlige undersøgelser og på denne  

 baggrund vurdere, om og i hvilket omfang der var behov for  

 gennemførelse af lovgivning, der giver adgang til at anvende  

 forskellige former for indgreb i selvbestemmelsesretten overfor personer med  

 betydelig og varigt nedsat psykisk funktionsevne.
Formålet er at  

 beskytte dem imod de risici, de vil udsætte sig for, hvis der ikke  

 bliver grebet ind.
 Det forudsattes, at udvalget i denne forbindelse  

 overvejede mulighederne for at gennemføre lovgivning, som giver  

 hjemmeplejen eller andre ret til at beslutte, at en psykisk handicappet skal  

 flytte i anden bolig, fx bofællesskab eller plejebolig, med det  

 formål at opnå den mest hensigtsmæssige boform,  

 støtte og omsorgsindsats.
 Formålet med udvalgsarbejdet var at styrke  

 retssikkerheden for personer, der er ude af stand til at handle  

 fornuftsmæssigt på grund af psykisk handicap.
I forbindelse med Folketingets behandling af forslaget til  

 lov om social service anførte Folketingets Socialudvalg i udvalgets  

 betænkning, at » Socialministeren har i den forbindelse udtalt, at der  

 efter ministerens opfattelse i selve det forhold, at det offentlige har pligt  

 til - og påtager sig - en omsorgs- og behandlingsforpligtelse over for  

 fx personer med psykiske handicap, der ikke kan tage vare på egne  

 interesser, ligger en hjemmel til at udøve denne omsorg og behandling  

 på et fagligt forsvarligt grundlag.
 Bl.a. på baggrund af den debat, der igennem  

 længere tid har været om spørgsmålet om især  

 psykisk handicappedes retsstilling i forhold til den nødvendige og  

 ønskværdige behandling, herunder særlig behandling, der  

 sker mod de pågældendes ønske, har Socialministeriet  

 fundet, at spørgsmålet om retssikkerheden for mennesker, der  

 ikke er i stand til selv at tage vare på sine forhold, trænger  

 til en afklaring.
Socialministeren har derfor nedsat et udvalg om psykisk  

 handicappedes retssikkerhed.
Formålet med udvalgsarbejdet er at styrke  

 retssikkerheden for personer, som er ude af stand til at handle  

 fornuftsmæssigt på grund af psykisk handicap.
 Udvalget afsluttede i januar 1998 sit arbejde med en  

 rapport, hvori udvalget pegede på behovet for at:
·  

 	der blev etableret en pligt til at registrere magtanvendelse og til at  

 foretage regelmæssige indberetninger samt tilsyn, ·  

 	der blev etableret en hjemmel til at flytte en person med betydelig og  

 varigt nedsat funktionsevne til en anden bolig i situationer, hvor muligheden  

 for at yde en tilstrækkelig intensiv bistand døgnet rundt ville  

 forudsætte, at bistanden ydes i forbindelse med et særligt egnet  

 botilbud, samt at ·  

 	de sociale myndigheders omsorgsforpligtelse over for personer, der  

 på grund af betydelig nedsat psykisk funktionsevne ikke er i stand til  

 at tage vare på egen tilværelse, blev præciseret.
 Lovændringen bygger på udvalgets rapport, som  

 indeholder en redegørelse for de gældende regler og  

 problemer.
Kapitel 2 Det holdningsmæssige grundlag Grundlaget for servicelovens bestemmelser om  

 magtanvendelse og andre indgreb i den personlige selvbestemmelsesret er  

 respekten for individets integritet, uanset den enkeltes psykiske  

 funktionsevne.
Både holdningsmæssigt og retligt er udgangspunktet  

 derfor princippet om den personlige friheds ukrænkelighed.
Dette  

 princip er lovfæstet i grundlovens § 71, og er desuden anerkendt i  

 Den Europæiske Menneskerettighedskonvention.
Det overordnede formål med bestemmelserne er at  

 øge retssikkerheden for mennesker med nedsat psykisk funktionsevne,  

 dvs. mennesker, der som følge af nedsat psykisk funktionsevne ikke er  

 i stand til selv at tage vare på egen tilværelse, og som ofte  

 ikke er i stand til at give et gyldigt samtykke.
Også for de kommunale  

 og amtskommunale personalegrupper, der arbejder med disse personer, er der  

 behov for at sikre det grundlag arbejdet udføres på.
Med  

 reglerne styrkes dermed retssikkerheden både for brugere og for det  

 personale, der møder brugerne i deres arbejde.
 Hovedreglen er, at magtanvendelse ikke må  

 finde sted, jf. § 109. Når det alligevel, som en undtagelse fra  

 hovedreglen, kan tillades i en række nøje afgrænsede  

 tilfælde, er formålet at afværge risikoen for, eller  

 forhindre yderligere, personskade, jf. §§ 109 a - e.
 De retssikkerhedsprincipper, reglerne om magtanvendelse og  

 andre indgreb i den personlige frihed bygger på, er:
·  

 	Socialpædagogisk bistand går altid forud for  

 magtanvendelse; ·  

 	Mindsteindgrebsprincippet, dvs. den mindst indgribende løsning  

 skal altid have første prioritet; ·  

 	Individualitetsprincippet, dvs. indgreb i den personlige frihed skal  

 tilpasses den enkeltes situation og behov, ligesom den enkeltes behov ikke  

 kan begrunde uforholdsmæssige indgreb overfor andre, fx øvrige  

 beboere i et bofællesskab; ·  

 	Åbenhed, dvs. det skal være klart for den enkelte eller  

 pårørende, værge eller bisidder, hvilke beslutninger der  

 træffes og hvorfor, ligesom borgerne generelt bør have adgang  

 til viden om gældende regler og praksis; ·  

 	Legalitet, dvs. krav om klar lovhjemmel for indgreb i den personlige  

 frihed; ·
Særlige krav til beslutningsgrundlag og klageadgang.
Endelig har målsætningen om øget  

 retssikkerhed betydet, at reglerne om magtanvendelse og andre indgreb i  

 selvbestemmelsesretten er samlet ét sted.
Bestemmelserne findes i  

 servicelovens kapitel 21 og er udformet som en positivliste, så det  

 tydeligt fremgår, at det er i meget begrænsede  

 undtagelsestilfælde, at magtanvendelse må ske.
Kapitel 3 Det generelle retlige grundlag 3.1 Grundlovens § 71 § 71. Den personlige frihed er  

 ukrænkelig.
Ingen dansk statsborger kan på grund af sin politiske  

 eller religiøse overbevisning eller sin afstamning underkastes nogen  

 form for frihedsberøvelse.
 Stk. 2. Frihedsberøvelse kan kun finde sted  

 med hjemmel i loven.
 Stk. 3. - 5. ....
Stk. 6. Udenfor strafferetsplejen skal lovligheden  

 af en frihedsberøvelse, der ikke er besluttet af en dømmende  

 myndighed, og som ikke har hjemmel i lovgivningen om udlændinge,  

 på begæring af den, der er berøvet sin frihed, eller den,  

 der handler på hans vegne, forelægges de almindelige domstole  

 eller anden dømmende myndighed til prøvelse.
Nærmere  

 regler herom fastsættes ved lov.
 Stk. 7......
I grundlovens § 71, stk. 1, 1. pkt., er den  

 personlige friheds ukrænkelighed slået fast.
Begrebet  

 frihedsberøvelse omfatter enhver form for indespærring eller  

 internering, hvor et afgrænset område ikke må forlades uden  

 tilladelse.
Indespærring omfatter også aflåsning af  

 områder, afdelinger m.v., når den indespærrede ikke fysisk  

 har mulighed for uden videre at forlade området.
 Der er derfor tale om frihedsberøvelse, når  

 en beboer i et botilbud eller plejehjem, som udtrykker ønske om at  

 komme ud, i ord eller handling hindres i at gå ud.
 Også den Europæiske  

 Menneskerettighedskonvention beskytter den personlige frihed.
Af konventionens artikel 5 fremgår det, at enhver  

 har ret til frihed og personlig sikkerhed.
Det fremgår desuden, at  

 ingen må berøves friheden, undtagen i en række  

 nærmere beskrevne tilfælde.
Disse omfatter bl.a. lovlig  

 frihedsberøvelse af personer for at hindre spredning af smitsomme  

 sygdomme, af personer der er sindssyge, alkoholikere, narkomaner eller  

 vagabonder.
Endelig gælder det, at enhver, der berøves friheden  

 ved anholdelse eller anden tilbageholdelse, har ret til at indbringe sagen  

 for en domstol.
Den beskyttelse af den personlige frihed, der er fastsat i  

 grundlovens § 71 og Menneskerettighedskonventionen, er ikke et generelt  

 forbud mod frihedsberøvelse.
Beskyttelsen består derimod i en  

 række krav, dels til den procedure, der skal iagttages, når der  

 træffes beslutning om frihedsberøvelse, dels til det retlige  

 grundlag beslutning om frihedsberøvelse træffes på, og  

 endelig til den kontrol der skal kunne iværksættes over for en  

 beslutning om frihedsberøvelse.
 Det er således fastsat i grundlovens § 71, stk.  

 2, at frihedsberøvelse kun kan finde sted med hjemmel i lov, og et  

 eksempel på hjemmel til indgreb i den personlige frihed og  

 selvbestemmelsesret uden for strafferetsplejen er lov om  

 frihedsberøvelse og anden tvang i psykiatrien1) .
 Hjemmel for at forhindre en person i at forlade en social  

 boform kan også være en dom til ophold i sikret boform.
 I servicelovens kapitel 21 er der foretaget en  

udtømmende opregning af hvilke former frihedsberøvelse,  

 der lovligt kan iværksættes over for voksne inden for det sociale  

 område, og under hvilke betingelser foranstaltningerne kan sættes  

 i værk.
 3.2 Omsorgspligten.
3.2.1 Den generelle pligt til at yde rådgivning og støtte Generelt gælder der en pligt for de sociale  

 myndigheder til at yde rådgivning og støtte for at forebygge  

 sociale problemer, jf. servicelovens §§ 1 og 32)  .
§ 1. Formålet med [serviceloven]  

 er 1)	at tilbyde rådgivning og støtte for at  

 forebygge sociale problemer, 2)	at tilbyde en række almene serviceydelser, der  

 også kan have et forebyggende sigte, og 3)	at tilgodese behov, der følger af nedsat  

 fysisk eller psykisk funktionsevne eller særlige sociale  

 problemer.
 Stk. 2. Formålet med hjælpen efter  

 denne lov er at fremme den enkeltes mulighed for at klare sig selv eller at  

 lette den daglige tilværelse og forbedre livskvaliteten.
Stk. 3. Hjælpen efter denne lov bygger  

 på den enkeltes ansvar for sig selv og sin familie.
Hjælpen  

 tilrettelægges ud fra den enkelte persons behov og forudsætninger  

 og i samarbejde med den enkelte.
§ 3. Kommunen sørger for, at enhver har  

 mulighed for at få gratis rådgivning.
Formålet med  

 rådgivningen er at forebygge sociale problemer og at hjælpe  

 borgeren over øjeblikkelige vanskeligheder og på længere  

 sigt sætte denne i stand til at løse opståede problemer  

 ved egen hjælp.
Rådgivningen skal kunne gives som et anonymt og  

 åbent tilbud.
Rådgivningen gives særskilt eller i  

 forbindelse med anden hjælp efter denne eller anden lovgivning.
 Stk. 2. Kommunen skal i forbindelse med  

 rådgivningen være opmærksom på, om den enkelte har  

 behov for anden form for hjælp efter denne eller anden lovgivning.
 For voksne med nedsat fysisk eller psykisk funktionsevne  

 eller med særlige sociale problemer skal der ydes en særlig  

 indsats, jf. servicelovens § 67.
Formålet med denne indsats er forebyggelse,  

 forbedring af funktion og udviklingsmuligheder og forbedring af  

 livsudfoldelsesmuligheder.
Der påhviler i den forbindelse de kommunale  

 myndigheder en særlig forpligtelse til at yde rådgivning til  

 denne persongruppe.
 Rådgivningspligten omfatter også  

 opsøgende arbejde, jf. § 68.
§ 67. Til voksne med nedsat fysisk eller  

 psykisk funktionsevne eller med særlige sociale problemer, skal der  

 ydes en særlig indsats.
Formålet med indsatsen er 1)	at forebygge, at problemerne for den enkelte  

 forværres, 2)	at forbedre den enkeltes sociale og personlige  

 funktion samt udviklingsmuligheder, 3)	at forbedre mulighederne for den enkeltes  

 livsudfoldelse gennem kontakt, tilbud om samvær, aktivitet, behandling,  

 omsorg og pleje og 4)	at yde en helhedsorienteret indsats med  

 servicetilbud afpasset efter den enkeltes særlige behov i egen bolig,  

 herunder botilbud efter lov om almene boliger m.v., eller i botilbud efter  

 denne lov.
§ 68. Kommunen sørger for tilbud om  

 gratis rådgivning til personer med nedsat fysisk eller psykisk  

 funktionsevne eller med særlige sociale problemer.
Tilbudet om  

 rådgivning skal også omfatte opsøgende arbejde.
For voksne med nedsat fysisk eller psykisk funktionsevne  

 skal der ydes en helhedsorienteret indsats med servicetilbud afpasset efter  

 den enkeltes særlige behov.
De sociale myndigheder har derfor en pligt  

 til at sikre helheden i og en sammenhæng mellem de tilbud, der gives  

 denne gruppe.
De sociale myndigheders pligt til at tilbyde hjælp  

 modsvares ikke af en pligt for borgeren til at modtage hjælpen.
Hvis en  

 person med nedsat psykisk funktionsevne eller særlige sociale problemer  

 afviser den tilbudte hjælp, kan det være udtryk for, at den  

 måde hjælpen er tilbudt på bør ændres.
Det kan  

 også være udtryk for, at myndigheden har overset forhold af  

 betydning for den enkelte.
Et enkelt afslag indebærer ikke, at de sociale  

 myndigheders pligt til at tilbyde hjælp ophører.
Men foretager  

 den pågældende generelt et bevidst og aktivt fravalg af de  

 sociale myndigheders tilbud, skal dette fravalg respekteres, med mindre den  

 nedsatte psykiske funktionsevne er af et sådant omfang og en  

 sådan karakter, at den pågældende er omfattet af lov om  

 frihedsberøvelse og anden tvang i psykiatrien. 3) 3.3 Pligten til at undgå omsorgssvigt § 67 a.
Kommunen eller amtskommunen skal yde  

 hjælp efter denne lov i overensstemmelse med formålet, jf.  

 § 67, til personer med betydelig nedsat psykisk funktionsevne, der ikke  

 kan tage vare på deres egne interesser, uanset om der foreligger  

 samtykke fra den enkelte.
 Stk. 2. ....
For de sociale myndigheder gælder der en pligt til  

 aktivt at undgå omsorgssvigt.
Denne pligt er nu fastsat i servicelovens  

 § 67 a.
Hermed er pligten præciseret og dermed i realiteten  

 skærpet.
Omsorgspligten er de sociale myndigheders pligt til at  

 undgå omsorgssvigt over for personer, der som følge af nedsat  

 psykisk funktionsevne åbenbart ikke er i stand til at tage vare  

 på egen tilværelse.
Pligten er begrundet i, at personer med  

 betydelig nedsat psykisk funktionsevne i flere tilfælde ikke vil  

 være i stand til at afgive det fornødne samtykke til tilbud  

 efter serviceloven i forbindelse med en særlig indsats.
 Bestemmelsen giver dermed grundlaget for, at sociale  

 myndigheder kan sætte ind med bistand, der tilgodeser, at  

 målsætningen med indsatsen i forhold til de svageste grupper kan  

 opfyldes.
 Omsorgspligten gælder, uanset om den  

 pågældende samtykker, men bestemmelsen giver ikke hjemmel til at  

 anvende magt.
 Er man efter et konkret skøn over den enkeltes  

 behov nået til den konklusion, at hensynet til at undgå  

 personskade nødvendiggør, at omsorgen gennemføres med  

 magt, skal hjemlen til magtanvendelse findes i servicelovens kapitel 21.
Reglerne om omsorgspligt er nært forbundet med  

 reglerne om magtanvendelse.
Det generelle grundlag for indsatsen over for  

 personer med betydelig nedsat funktionsevne findes således i § 67  

 a.
Er det nødvendigt at anvende magt i udøvelsen af omsorgen,  

 skal sådanne indgreb have hjemmel i servicelovens kapitel 21.
 Formålet med at yde omsorgen er at øge den  

 enkeltes selv- og medbestemmelse samt at forbedre den enkeltes generelle  

 handlemuligheder og livsvilkår.
 Omsorgspligten er forudsat i reglerne om visitation og  

 planer i servicelovens §§ 110 og 111, idet det er en forudsætning  

 for at kunne yde den fagligt forsvarlige indsats, at hjælp også  

 kan ydes, uanset om den pågældende modsætter sig eller  

 mangler forståelse for den indsats, den sociale myndighed mener vil  

 være den fagligt forsvarlige og nødvendige.
 Indsatsen efter § 67 a forudsættes ydet inden  

 for servicelovens rammer.
 Selv om § 67 a giver adgang til at yde en  

 særlig indsats for personer med betydelig nedsat psykisk funktionsevne,  

 forpligter bestemmelsen ikke i sig selv kommuner eller amtskommuner til  

 yderligere opsøgende virksomhed.
Der er ikke i serviceloven regler om underretningspligt  

 for voksne.
Men § 67 a medfører, at kommunen har en vis  

 orienteringspligt, hvis en person, der er omfattet af bestemmelsen, flytter  

 til en anden kommune.
Den kommune, hvor en person med en betydelig nedsat  

 psykisk funktionsevne bor, har ansvaret for personen.
Hvis personen fx  

 flytter til en anden kommune, som måske ikke kender personen og behovet  

 for hjælp, har fraflytningskommunen i overensstemmelse med  

 omsorgspligten også pligt til at give besked til den nye kommune om  

 behovet for hjælp.
Det gælder naturligvis kun i de situationer,  

 hvor en pårørende, som bor sammen med pågældende,  

 ikke selv magter at varetage pågældendes tarv.
Omsorgspligten  

 følger således personen hen over kommunegrænser.
Der er  

 ikke tale om overvågning, men en meddelelse til en anden kommune om, at  

 den pågældende har behov for hjælp.
3.3.1 Personkredsen Det fremgår af bemærkningerne til  

 lovforslaget4)  , at pligten til at  

 undgå omsorgssvigt kun omfatter personer, for hvem det allerede er  

 besluttet at yde en indsats efter servicelovens bestemmelser.
 Den persongruppe, som ikke er visiteret til nogen form for  

 hjælp efter lov om social service, er dermed ikke omfattet af den  

 aktive omsorgspligt i § 67 a.
 Personkredsen omfattet af § 67 a er derimod bredere  

 end den personkreds, som er omfattet at servicelovens kapitel 21, idet der  

 efter § 67 a ikke stilles krav om, at funktionsnedsættelsen skal  

 være varig . Det betyder, at kommunen eller amtskommunen kan  

 iværksætte den særlige indsats i forhold til personer med  

 en betydelig psykisk funktionsnedsættelse, som midlertidigt befinder  

 sig i en tilstand, der gør dem ude af stand til at varetage egne  

 interesser.
3.3.2 Omsorg kan ydes uanset samtykke Der er hverken i retssikkerhedsloven eller serviceloven  

 opstillet særlige regler eller formkrav i forbindelse med anmodning om  

 ydelser.
Det er alene fastslået i § 5 i retssikkerhedsloven, at  

 kommunen og amtskommunen skal behandle ansøgninger og  

 spørgsmål om hjælp i forhold til alle de muligheder, der  

 findes, for at give hjælp efter den sociale lovgivning, herunder  

 også rådgivning og vejledning.
 Det retlige udgangspunkt er derfor, at den særlige  

 indsats, der skal ydes overfor personer med nedsat fysisk eller psykisk  

 funktionsevne, alene kan iværksættes med borgerens samtykke, idet  

 der som følge af princippet om den personlige friheds  

 ukrænkelighed er krav om særlig hjemmel for at  

 iværksætte foranstaltninger uden borgerens samtykke.
Pligten til at undgå omsorgssvigt gælder  

 imidlertid, uanset om den pågældende samtykker5)  i foranstaltningen.
Men omsorgen skal  

 ydes med respekt for den enkeltes myndighed.
 Hvis modtager aktivt modsætter sig eller ikke  

 forholder sig til den tilbudte omsorg, må der foretages et konkret  

 skøn over, om omsorgen kan tilbydes på andre måder, som er  

 mere imødekommende over for den pågældende, eller om  

 pligten til at undgå omsorgssvigt tilsiger, at netop denne indsats skal  

 ydes netop her.
 Modsætter den pågældende sig aktivt,  

 dvs. fysisk, skal hjemlen til fysiske indgreb findes i servicelovens kapitel  

 21. Udviser den pågældende derimod passivitet, kan omsorgen ydes  

 med hjemmel i § 67 a.
Verbale udtryk for modstand kan efter  

 omstændighederne sidestilles med fysisk modstand, hvis den  

 pågældende på grund af fysisk funktionsnedsættelse  

 ikke er i stand til at yde fysisk modstand.
Hvis derimod en person uden  

 fysisk funktionsnedsættelse verbalt eller ved brug af tegn giver udtryk  

 for modvilje, kan hjælpen ydes med hjemmel i omsorgspligten i det  

 omfang, det ikke indebærer fysiske indgreb i selvbestemmelsesretten.  

 Kan man fx motivere en person til at deltage i en aktivitet eller afstå  

 fra en handling ved at vise vej, tage i hånden og følge med,  

 gå bagved og berøre personens ryg etc., er der ikke tale om  

 magtanvendelse, og sådanne anvisninger er hjemlede i § 67 a om  

 omsorgspligt.
3.3.3 Omsorgspligtens omfang Omsorgspligten er grundlaget for at yde den  

 nødvendige pleje, omsorg og socialpædagogiske indsats over for  

 personer, der mangler forståelse for, hvad et samtykke  

 indebærer.
 Omsorgspligtens omfang og indhold for den enkelte bygger  

 på en afvejning af hensynet til den enkeltes integritet og muligheden  

 for at sikre en indsats i overensstemmelse med de fastlagte  

 målsætninger.
Omfanget af omsorgspligten er nært forbundet med  

 almindelig sund fornuft og forståelse for og indlevelse i andre  

 menneskers livssituation.
Omsorgspligtens indhold udvikler sig derfor hele  

 tiden med de generelle samfundsmæssige holdninger.
 Etik er et meget centralt begreb i omsorgspligten.
Eksempelvis vil ingen være i tvivl om,  

 at en medarbejder på bytur med en udviklingshæmmet eller dement  

 beboer ikke bare kan se på, hvis beboeren tager tøjet af og  

 sætter sig på gaden, uanset om beboeren protesterer mod og evt.  

 aktivt modsætter sig at få tøjet på igen.
Denne  

 adfærd indebærer et element af uværdighed, og  

 omsorgspligten er grundlaget for at hjælpe beboeren i tøjet  

 igen, uanset om beboeren afviser at få tøjet på igen.
Hvis beboeren i et andet eksempel beholder tøjet  

 på, men sætter sig på en stærkt trafikeret vej, er  

 der heller ikke tvivl om, hvad det ansvarlige personale bør  

 gøre.
I dette eksempel kan der være en overhængende risiko  

 for personskade, og hjemlen til at fastfolde for at undgå, at beboeren  

 sætter sig, findes i § 109 b.
Sætter beboeren sig derimod på en stille  

 villavej, kan der ikke uden videre gives et entydigt svar.
Svaret  

 afhænger af den generelle etiske holdning og ikke mindst af den  

 pædagogiske, omsorgs- og plejemæssige professionelle  

 indtilling.
 Det er således hverken muligt eller  

 hensigtsmæssigt at fastsætte regler, der nærmere regulerer  

 omfanget af denne aktive omsorgspligt.
Eksemplerne illustrerer også, at der er et  

 område, hvor sund fornuft og professionalisme tilsiger, at der  

 bør handles, uanset om den pågældende har takket nej eller  

 på anden måde givet udtryk for, at vedkommende absolut ikke deler  

 opfattelsen af, hvordan situationen bør bedømmes.
Den enkelte  

 kan i disse tilfælde ikke gøres ansvarlig for sin egen  

 hjælpeløshed, og der er derfor et område, som alene  

 reguleres af sund fornuft og professionelle værdier.
I dette ikke skarpt afgrænsede område kan  

 mindre indgribende tvangsmæssige foranstaltninger finde sted på  

 grundlag af pligten til at undgå omsorgssvigt.
Det kan fx være  

 indsats i form af at klæde en person på som i eksemplet, uanset  

 aktiv modstand.
Det kan også være at udstyre en person med  

 selvdestruktiv adfærd generelt med hjelm og bløde  

 specialhandsker.
Hjemlen til at give beboeren tøj på igen i  

 eksemplet er derfor omsorgspligten og ikke reglerne om magtanvendelse i  

 servicelovens kapitel 21, uanset at påklædningen ikke kan  

 foregå uden et vist element af tvang.
Heraf følger, at  

 påklædningen ikke kan ske med anvendelse af magt, som omhandlet i  

 kapitel 21. Disse foranstaltninger forudsætter en nærliggende  

 risiko for væsentlig personskade, som ikke er tilstede i det  

 første eksempel, men illustreret i det andet eksempel.
 Det er vigtigt løbende at følge, om  

 hjælpen tilgodeser den enkeltes behov, så det sikres, at der  

 løbende kan foretages nødvendige justeringer.
3.3.4 Bisiddere § 67 a. ....
Stk. 2. Kommunen eller amtskommunen skal  

 påse, om der er pårørende eller andre, der kan varetage  

 den pågældendes interesser.
Kommunen eller amtskommunen skal  

 være opmærksom på, om der er behov for at bede statsamtet  

 om at beskikke en værge efter værgemålsloven.
Bestemmelsen præciserer, at det er nødvendigt  

 at få det bedst mulige grundlag for den hjælp, der skal gives.  

 Det er derfor vigtigt at inddrage andre, der har et nært kendskab til  

 den pågældende, i beslutningsprocessen.
Det kan være  

 pårørende, værge eller andre, som er i nær kontakt  

 med den pågældende, som kender den pågældende godt,  

 og som kan varetage den pågældendes interesser.
Kommunen skal  

 derfor påse, om der er andre personer, der kan varetage den  

 pågældendes interesser.
Retten til at have en bisidder fremgår af  

 forvaltningslovens § 8. Herefter har den, der er part i en sag på  

 ethvert tidspunkt af sagens behandling adgang til at lade sig  

 repræsentere eller bistå af andre.
Men forvaltningslovens regler  

 forpligter ikke myndigheden til at sørge for en bisidder eller  

 repræsentant for den, som er part i en sag.
 I forbindelse med den særlige indsats for personer  

 med betydeligt og varig nedsat psykisk funktionsevne er kommunen eller  

 amtskommunen imidlertid forpligtet til at påse, om den  

 pågældendes interesser bliver varetaget på betryggende  

 vis.
 Hvis kommunen har formidlet, at en person er bisidder, er  

 det også reglerne i forvaltningsloven § 8, der gælder.
 Bisidderen har ikke krav på betaling.
Myndigheden skal være opmærksom på, om  

 der er behov for at bede statsamtet om at beskikke en værge efter  

 værgemålsloven.
Det gælder fx i de situationer, hvor den  

 pågældende som følge af funktionsnedsættelsen ikke  

 er i stand til at indgå i et habilt samarbejde med bisidderen.
Specielt  

 i situationer, hvor der er uenighed om interessevaretagelsen mellem  

 pårørende og myndighed, bør man være  

 opmærksom på muligheden for at udpege en værge i stedet.  

 Også i de tilfælde, hvor der ikke er mulighed for at udpege en  

 bisidder med personligt kendskab til den pågældende, bør  

 det overvejes at udpege en værge efter værgemålsloven.
 I tilfælde, hvor en særlig indsats  

 iværksættes uden samtykke over for en person, som på grund  

 af den psykiske funktionsnedsættelse ikke kan varetage egne interesser,  

 skal kommunen således sikre sig, at der er en pårørende  

 eller andre, som kan indgå i dialog med myndigheden om den  

 pågældendes behov og tilrettelæggelsen samt  

 afgrænsningen af indsatsen.
I »Vejledning om lov om  

 retssikkerhed og administration på det sociale område« er det beskrevet, at kommunen som led i samarbejdet  

 med de frivillige kan udpege frivillige bisiddere i forbindelse med  

 ansøgninger om personlig og praktisk hjælp.
En tilsvarende  

 ordning kan etableres i forhold til den særlige indsats for personer  

 med betydelig og varigt nedsat psykisk funktionsevne.
3.4 Magtanvendelse - indgreb i den personlige  

 selvbestemmelsesret Princippet om den personlige friheds ukrænkelighed  

 regulerer adgangen til at foretage frihedsberøvelse og til at gribe  

 ind i den personlige selvbestemmelsesret.
Hermed ydes beskyttelse af den  

 enkelte persons frihed til at bevæge sig og fungere i normal kontakt  

 med omverdenen.
 Magtanvendelse omfatter i relation til servicelovens  

 kapitel 21 fysiske indgreb i selvbestemmelsesretten, jf.  

 bekendtgørelsens § 1.
 Et fysisk indgreb i selvbestemmelsesretten er et aktivt  

 indgreb, som sættes i værk overfor en person der aktivt  

 modsætter sig eller forholder sig passivt til et konkret tilbud eller  

 opfordring.
3.5 Samtykkebegrebet Princippet om den personlige friheds ukrænkelighed  

 indebærer, at hjælp efter serviceloven som udgangspunkt  

 forudsætter, at den pågældende er indforstået med at  

 modtage hjælpen.
Dette gælder, med mindre det er særligt  

 anført, at en bestemt foranstaltning kan iværksættes uden  

 samtykke.
Gyldigheden af et samtykke forudsætter, at det  

 foreligger inden den handling eller undladelse, der er givet samtykke til,  

 udføres.
Det er en forudsætning, at vedkommende forstår,  

 hvad samtykket indebærer.
Der kan dog kun opstilles meget overordnede  

 retningslinier for, hvornår den, der samtykker, kan siges at have  

 forståelse for samtykket, dvs. være habil i forhold til det,  

 vedkommende har samtykket i.
Der kan ikke opstilles en fast aldersgrænse, og  

 vurderingen af den enkeltes habilitet beror på en konkret vurdering af  

 personen fysiske og psykiske tilstand.
Spørgsmålet er, om man  

 på baggrund af den enkeltes udvikling og dømmekraft kan antage,  

 at pågældende har tilstrækkelig forståelse for  

 betydningen af egne og andres handlinger.
Der kan ikke opstilles absolutte  

 grænser, idet vurderingen også er afhængig af  

 foranstaltningens karakter og intensitet.
For dementes vedkommende kan  

 habiliteten optræde i nuet.
 Det er væsentligt at være opmærksom  

 på, at et samtykke opnået ved tvang eller svig ikke er  

 gyldigt.
 Et samtykke er en udtrykkelig eller stiltiende  

 tilkendegivelse om, at en handling godt må foretages.
Et gyldigt samtykke kan således foreligge i form  

 af ·  

 	Et udtrykkeligt samtykke, hvor der klart gives udtryk for, at man  

 er indforstået med den pågældende handling.
Det kan  

 foreligge skriftligt eller mundtligt; ·  

 	Et stiltiende samtykke, hvor den enkeltes signaler og  

 opførsel må tolkes således, at der foreligger et samtykke.  

 For personer med nedsat psykisk funktionsevne kræver det, at man har et  

 godt kendskab til den pågældende person; Et samtykke omfatter derimod aldrig passivitet.
 Er der tale om en person, som ikke er i stand til at give  

 udtryk for sine ønsker, men hvor man antager, at den  

 pågældende ville have samtykket, såfremt det havde  

 været muligt, eller handler man udelukkende på baggrund af  

 fravær af modstand, er der ikke tale om et gyldigt samtykke.
 Pligten til at undgå omsorgssvigt gælder,  

 uanset om den pågældende samtykker i den konkrete indsats.  

 Samtykker den pågældende ikke, og er det nødvendigt at  

 handle mod den pågældendes vilje for at undgå personskade,  

 kan omsorg i form af indgreb i den personlige frihed kun ydes i  

 overensstemmelse med reglerne i servicelovens kapitel 21.
Det er vigtigt at være opmærksom på  

 forskellen mellem § 109 f og § 109 g.
I § 109 f, stk. 1,6)  stilles krav om at iagttage de  

 særlige retssikkerhedsgarantier, hvis indgrebet sker mod  

 pågældendes vilje.
Dette omfatter ikke passivitet.
I  

 § 109 g, stk. 17)  , er kravet om  

 at iagttage de særlige retssikkerhedsgarantier derimod knyttet til de  

 situationer, hvor den pågældende ikke samtykker.
Dette  

 omfatter både aktiv modstand og passivitet.
Se iøvrigt  

 oversigten over beslutningskompetencer i bilag 1.
Kapitel 4 Omsorgspligtens indhold, kort pædagogisk  

 vejledning 4.1 Indledning I dette kapitel illustreres indholdet af pligten til at  

 undgå omsorgssvigt ved en række eksempler.
I tilknytning til  

 eksemplerne er desuden nævnt en række pædagogiske  

 principper, som indgår i arbejdet med personer med nedsat psykisk  

 funktionsevne.
De pædagogiske anbefalinger skal ikke opfattes som  

 en facitliste, men som illustration af de dilemmaer og overvejelser, man som  

 medarbejdere hele tiden må forholde sig til, når man skal  

 samarbejde med mennesker med betydelig nedsat psykisk funktionsevne.
Disse  

 dilemmaer og overvejelser kan være med til at kvalificere diskussionen  

 om, hvornår der er pligt til at yde omsorg.
 Alle, der har den opgave at arbejde med mennesker med  

 nedsat psykisk funktionsevne, der er afhængige af omgivelsernes  

 holdning og tolkning, må til stadighed tage egne meninger og holdninger  

 op til kritisk revision.
4.2 Pædagogiske principper Når den personlige frihed indskrænkes ved brug  

 af metoder eller midler, der i almindelig forstand opfattes som  

 tvangsprægede, kan det alene ske på grundlag af et skøn  

 om, at en naturlig frihed for en person i denne situation, vil være til  

 ubodelig skade for ham selv eller andre.
 Dette skøn er en af medarbejdernes  

 allersværeste opgaver.
På den ene side er risikoen ved at undervurdere  

 personens handlinger, at vedkommende måske skader sig selv eller andre.  

 Modsat er risikoen ved at overvurdere handlingerne, at man måske skader  

 eller ligefrem forspilder sine øvrige muligheder for at tage mindre  

 indgribende metoder i anvendelse.
Det er vigtigt, at  

 mindsteindgrebsprincippet er styrende for handlingen.
Udgangspunktet for forståelsen,  

 tilrettelæggelsen og udførelsen af hjælpen til mennesker  

 med betydelig nedsat psykisk funktionsevne er, at de har samme  

 grundlæggende behov, rettigheder og pligter, som alle andre mennesker i  

 samfundet.
Men disse personer har ofte behov for hjælp til at kunne  

 deltage i samfundslivet eller andet.
I samvær med mennesker er udgangspunktet altid, at  

 man ikke bør udsætte andre for handlinger, som man ikke selv  

 ville bryde sig om at blive udsat for.
Voksne med betydelig nedsat psykisk  

 funktionsevne skal altid omgås som voksne uanset funktionsniveau.
Gensidig værdighed imellem mennesker  

 forudsætter et kendskab til og forståelse for følelser og  

 holdninger hos de mennesker, man omgås.
En værdig omgangsform vil  

 ofte kunne afværge tilspidsede situationer.
Det er en almindelig menneskeret at give udtryk for sine  

 følelser og aggressioner.
Det er naturligvis dog mindre heldigt, hvis  

 det sker på en måde og med en styrke, der bringer andre i fare,  

 og derved tvinger omgivelserne til at handle på en måde, der kan  

 indebære magtanvendelse.
I sådanne situationer findes ingen  

 patentløsninger.
Den pædagogiske indsats består  

 først og fremmest i at forebygge sådanne situationer, bl.a. ud  

 fra den grundregel, at der altid vil være en årsag til, at en  

 konflikt opstår.
I langt de fleste tilfælde kan årsagen  

 ligge i samspillet mellem personen og omgivelserne, eller der kan være  

 tale om en brist i kommunikationen, eller at man ikke bliver  

 forstået.
Når kommunikationen svigter, og man ikke bliver  

 hørt eller forstået, er det ofte kun aggressionens sprog, der er  

 tilbage.
Vold er ofte udtryk for personens afmagt, frustration og  

 fortvivlelse.
I det professionelle arbejde vil der altid være en  

 række overvejelser og dilemmaer.
På den ene side skal  

 medarbejderen give plads til, at en person kan udfolde sig i den retning,  

 vedkommende ønsker.
På den anden side skal det afvejes, hvilke  

 ønsker der lader sig realisere, og hvordan der etableres et rum for  

 udvikling.
Det er en svær balancegang, som til stadighed kræver  

 en høj faglig etik, dialog og overvejelser.
Hjælpen har overordnet til formål at  

 øge det enkelte menneskes muligheder for at leve et liv, der er  

 værd at leve.
Den professionelle indsats handler derfor om at etablere  

 og stille rammer til rådighed for den enkelte eller sørge for,  

 at rammerne ikke indsnævres unødigt meget.
 I diskussionen om hvornår omsorgssvigt opstår,  

 er der ingen firkantede svar, men der vil altid være behov for  

 diskussionen om, hvornår der er pligt til at yde omsorg.
Eksempel 1: Fru Petersen opholder sig mest på sit  

 værelse.
Hun er urenlig og bruger ble.
I perioder vil hun ikke have  

 skiftet ble og må derfor gå med våde bukser.
 Personalet har forsøgt at tale med hende og  

 overtale hende til at få skiftet bleen, hvilket resulterer i, at hun  

 bliver aggressiv, råber og skriger.
Hvad skal medarbejderne gøre? Skal medarbejderen respektere fru Petersens  

 selvbestemmelsesret eller er det omsorgssvigt? Skal han gennemtvinge, at fru  

 Petersen får skiftet ble, eller er det omsorgstvang? I sådan en situation må medarbejderen ud fra  

 kendskabet til fru Petersen vurdere, om der vil ske noget ved at vente med at  

 skifte bleen, også selvom der kan gå flere timer.
Oftest vil  

 personen falde til ro og måske selv bede om at blive skiftet.
Her er det hensynet til personen, der er vigtigst og ikke  

 hensynet til medarbejdernes holdninger/rutiner, eller »hvad vil pårørende tænke«, der er afgørende.
Viser det sig, at det  

 alligevel ikke kan lade sig gøre at skifte bleen, er det vigtigt af  

 hensyn til Fru Petersens velbefindende og personlige respekt samt hensyn til  

 omgivelserne, at man holder sig sin omsorgspligt for øje, men stadig i  

 lyset af det enkelte menneskes integritet og ret til selvbestemmelse.
Eksempel 2: Hr.
Svendsen vil ikke have børstet  

 tænder.
Han gør modstand og skubber medarbejderen væk.
Hvad skal medarbejderen gøre? I første omgang må medarbejderen finde ud af  

 årsagen til modstanden.
Er der tale om, at hr.
Svendsen ikke  

 forstår, hvad der skal ske eller er angst for børsten? Eller er  

 det fordi, hr.
Svendsen har haft nogle ubehagelige oplevelser? Endvidere kan det være, at hr.
Svendsen ikke  

 forstår kommunikationen eller er bange for fysisk berøring.
Der må i dette tilfælde arbejdes på at  

 motivere personen til at blive interesseret i tandbørstning.
Eller man  

 kan finde perioder på dagen, hvor han måske er mere  

 motiveret.
Manglende tandbørstning indebærer ikke i sig  

 selv en nærliggende risiko for væsentlig personskade.  

 Tandbørstningen kan derfor ikke gennemføres med magt eller  

 andre indgreb i den personlige frihed, som omhandlet i servicelovens kapitel  

 21. Hensynet til den almindelige tandhygiejne kan derimod tilsige, at man  

 ikke bør vænne en person til, at der ikke skal børstes  

 tænder.
Grundlaget for at forsøge at vænne en person til,  

 at der børstes tænder dagligt, uanset om den  

 pågældende synes om det eller ej (men ikke når  

 pågældende aktivt modsætter sig, og hjælpen derfor  

 kun kan ydes med magt), er derfor omsorgspligten.
Det er langsigtede hensyn  

 til at undgå smertefulde tilstande i tænder og mund og  

 smertefulde tandlægeindgreb, og ikke mindst det langsigtede hensyn til  

 det uværdige i, at have rigtig dårlige eller evt. slet ingen  

 tænder, der kan begrunde, at man til trods for protester alligevel  

 forsøger at motivere til et minimum af personlig hygiejne.
 Er der i forbindelse med tandbehandling behov for fysiske  

 indgreb i form af fastholdelse for at gennemføre en forebyggende eller  

 mindre behandling hos tandlægen, falder forholdet under lov om  

 patienters retsstilling 8)  og er ikke  

 omfattet af servicelovens regler.
Eksempel 3: Hr.
Andersen har i flere dage nægtet  

 at spise og drikke.
Hvad skal medarbejderne gøre? Det er altid en pædagogisk udfordring at  

 tilrettelægge arbejdet, så det motiverer personen til at spise og  

 drikke, men der kan være forskellige årsager til, at personen  

 nægter.
Da der i sådan en situation kan være fare for hr.  

 Andersens sundhedstilstand, hvis spisevægringen fortsætter,  

 må man kontakte lægen, som er den ansvarlige i forhold til at  

 behandle en person, der lider af spisevægring.
I dette tilfælde  

 vil det være omsorgssvigt ikke at sørge for  

 lægebistand.
Eksempel 4: Hr.
Mortensen går pludselig amok,  

 smider rundt med porcelæn og møbler, og er til fare for  

 andre.
Hvad skal medarbejderne gøre? Medarbejderne må forsøge at berolige hr.  

 Mortensen og evt. føre ham til sit værelse.
Under dette  

 forsøg tilspidses situationen, og han er nu til fare både for  

 sig selv og andre, og der er brug for, at medarbejderen handler hurtigt.
Medarbejderen må fastholde hr.
Mortensen og  

 indberette episoden.
Det er vigtigt efter episoden, at stille en række  

 spørgsmål og gøre sig en række overvejelser om,  

 hvorfor hr.
Mortensen reagerede som han gjorde? Var han bange? Eller var der  

 andre ting, som udløste handlingen? Det er imidlertid ikke altid det  

 lykkes at finde en årsag, men man kan gøre sig overvejelser om,  

 hvordan man kan undgå lignende episoder i fremtiden, fx ved at handle  

 anderledes.
4.2.1 Generelle tryghedsskabende initiativer For nogle personer med nedsat psykisk funktionsevne  

 gælder det, at de nok sansemæssigt registrerer omgivelserne, men  

 intellektuelt har de svært ved eller kan være ude af stand til at  

 bearbejde det.
For disse mennesker kan der derfor være behov for en  

 pædagogisk, omsorgs- og plejemæssig indsats med den  

 afgørende vægt på tryghed og fortrolighed.
For denne gruppe er det på det personlige plan  

 vigtigt, at personalet ikke består af for mange forskellige personer og  

 ikke skifter for tit.
Da forståelse for, hvorfor den enkelte bliver  

 urolig i visse situationer, kan have afgørende betydning for, om  

 magtanvendelse kan undgås, er det af stor betydning, at den eller de  

 ansatte, som har med disse mennesker at gøre, har kendskab til deres  

 tidligere liv, vaner og samspil med familie og venner.
Fx kan en  

 levnedsbeskrivelse i form af et hæfte eller en bog med familiebilleder  

 og små notater være en stor hjælp som en fælles  

 referenceramme.
Man bør altid tiltale med navn, og personalet  

 bør sørge for øjenkontakt og langsomme bevægelser.  

 Fysisk kontakt og god tid er afgørende for den enkeltes sindsstemning,  

 og dermed for om dagligdagen kan forløbe som et samarbejde.
På  

 den måde kan man undgå eller minimere behovet for at gribe ind i  

 selvbestemmelsesretten.
Også boligens indretning er afgørende for, om  

 beboeren kan orientere sig og dermed føler sig tryg.
Det er i den  

 forbindelse vigtigt at indrette boligen så enkelt og overskueligt som  

 muligt, men samtidig sådan at beboeren føler sig hjemme.  

 Hensigtsmæssige boliger kan fx være organiseret som  

 bofællesskaber eller som mindre boliger tæt ved hinanden op til  

 fællesarealer.
Boligen bør desuden så vidt muligt placeres  

 i rolige omgivelser.
Indretning kan have betydning for behovet for at bruge  

 personlige alarm- og pejlesystemer og for at tilbageholde i boligen.
Reglerne om magtanvendelse i servicelovens kapitel 21  

 tager udgangspunkt i, at brugen af fysiske indgreb i form af fx alarm- og  

 pejlesystemer ikke bør bruges.
Det er derfor væsentligt at  

 være opmærksom på årsagerne til, at en dement  

 forlader boligen.
Ved at give omsorg og menneskelig kontakt og ved at  

 indrette boligen mest hensigtsmæssigt, kan behovet for brug af alarmer  

 eller tilbageholdelse mindskes eller eventuelt helt fjernes.
Ovennævnte eksempler viser de dilemmaer, man som  

 medarbejder kan komme ud for, og forslagene skal kun betragtes som én  

 måde, man kan forholde sig på.
Løsning af de enkelte  

 episoder afhænger af den konkrete person og af omgivelserne.
Uanset at  

 der kan fastsættes regler om, hvad der er rigtigt og forkert i konkrete  

 situationer, vil der ikke i alle tilfælde kunne gives rigtige svar.
Der  

 er derfor ikke fastsat nærmere regler om omsorgspligtens indhold.
 Reglerne kan tydeliggøre det retlige »spillerum« for det konkrete  

 praktiske arbejde med personer med betydelig psykisk  

 funktionsnedsættelse af hensyn til deres retssikkerhed og  

 medarbejderens retsstilling, men kan ikke erstatte behovet for faglige og  

 etiske diskussioner.
 Mange ting i dagligdagen, fx at der handles hen over  

 hovedet på en, at der stilles for store krav, at man ikke forstår  

 hvad der sker, eller at man skal bo sammen med mennesker, man ikke selv har  

 valgt at bo sammen med, kan medføre, at der opstår  

 voldsepisoder.
Forudsætningen hos medarbejderen er ud over kravet  

 om respekt og interesse for personens bevæggrunde, at man er åben  

 og lydhør.
Evnen til at kommunikere og tolke signaler, og en faglig  

 viden om metoder til kompensation for funktionsnedsættelsen hos den  

 enkelte er også vigtige og nødvendige forudsætninger.
Kapitel 5 Myndighedsstruktur - Den ansvarlige myndighed - kommunal  

 og amtskommunal kompetence og private opgaveudførere 5.1 Myndighedsstruktur 5.1.1 Myndighedsudøvelse Kommunen eller amtskommunen træffer beslutning om  

 anvendelse af foranstaltninger i form af alarm- og pejlesystemer efter  

 § 109 a, tilbageholdelse i boligen efter § 109 c og  

 beskyttelsesmidler efter § 109 d, hvis pågældende  

 modsætter sig.
I sager om optagelse i bestemt botilbud uden  

 pågældendes samtykke, afgiver kommunen eller amtskommunen  

 indstilling til det sociale nævn om at træffe  

 afgørelse.
Beslutninger om magtanvendelse og andre indgreb i  

 selvbestemmelsesretten i form af personlige alarm- og pejlesystemer,  

 fastholdelse, tilbageholdelse i boligen og optagelse i særlige botilbud  

 uden samtykke, hører ikke under den faktiske udførelse af  

 sociale opgaver.
Disse indgreb er omfattet af begrebet  

myndighedsudøvelse, idet der er tale om alvorlige indgreb i den  

 personlige integritet.
Beslutning om at iværksætte disse indgreb  

 skal derfor altid træffes af den ansvarlige myndighed efter anmodning  

 fra det personale, der har umiddelbar berøring med den  

 pågældende.
Hverken kommunen eller amtskommunen kan overlade  

 kompetencen til at træffe beslutninger til andre uden for kommunen  

 eller amtskommunen.
Det er heller ikke muligt for det sociale nævn, at  

 overlade kompetencen til at godkende en foranstaltning eller til at  

 træffe afgørelse i enkeltsager til andre.
De kommunale og amtskommunale botilbud er en del af den  

 kommunale og amtskommunale forvaltning.
Retssikkerhedslovens bestemmelser er  

 derfor ikke til hinder for, at enten kommunalbestyrelsen, amtsrådet  

 eller det pågældende udvalg delegerer kompetencen til  

 forvaltningen og ansatte i de enkelte kommunale eller amtskommunale tilbud og  

 boformer.
Myndighedsudøvelsen kan derimod ikke delegeres til private  

 boformer.
Beslutningen om at iværksætte indgreb i form  

 af magtanvendelse træffes typisk efter anmodning fra det personale, der  

 udfører de socialpædagogiske og plejemæssige opgaver.
Det  

 kan fx være personalet i et botilbud.
Men også  

 pårørende og andre, der har daglig eller jævnlig kontakt  

 med den pågældende, vil kunne medvirke til, at  

 spørgsmålet behandles i kommunen eller amtskommunen.
5.1.2 Udførelse af opgaverne Med reglerne om magtanvendelse er der ikke sket en  

 begrænsning i adgangen til at overlade udførelsen af opgaver  

 til andre, idet ansvaret for opgaveløsningen fortsat  

 påhviler kommunen eller amtskommunen i overensstemmelse med § 15 i  

 retssikkerhedsloven.
Endvidere er den, der udfører opgaverne  

 forpligtet til at foretage registrering og indberetning i henhold til  

 § 109 l, se kapitel 17, ligesom udførelsen af opgaverne er  

 underkastet kommunens eller amtskommunens tilsyn.
Der er således ingen bestemmelser i den sociale  

 lovgivning, der forhindrer, at kommunen eller amtskommunen overlader den  

 faktiske udførelse af sociale opgaver til andre, herunder  

 selvejende institutioner eller andre private.
Det kan fx være det  

 socialpædagogiske arbejde, der skal udføres, når der er  

 truffet afgørelse om optagelse i en bestemt boform, pædagogens  

 arbejde i et dagtilbud eller hjemmehjælperens arbejde i hjemmet.
 Også personer, som ikke er kommunalt ansat, er  

 omfattet af reglerne i forvaltningsloven og offentlighedsloven, når de  

 udfører kommunale opgaver.
5.1.3 Behandling af personsager Personsager efter den sociale lovgivning behandles i det  

 eller de udvalg, der er nedsat i henhold til §§ 17 og 40 i  

 retssikkerhedsloven.
Disse sager kan ikke behandles i den samlede  

 kommunalbestyrelse eller det samlede amtsråd, fordi sådanne sager  

 ofte indeholder følsomme og fortrolige oplysninger om  

 enkeltpersoner.
5.2 Kommunale og amtskommunale beslutninger Kommunen eller amtskommunen træffer beslutning i  

 sager om alarm- eller pejlesystemer efter § 109 a, tilbageholdelse i  

 boligen efter § 109 c, og om beskyttelsesmidler efter § 109 d, hvis  

 personen modsætter sig9)  , jf.  

 § 109 i, stk. 1.
Beslutning om akut at fastholde en person efter § 109  

 b træffes også af kommunen eller amtskommunen, jf. § 109 i,  

 stk. 1. Fastholdelse indebærer pr. definition, at den  

 pågældende modsætter sig.
Det er det kommunale eller  

 amtskommunale personale, der handler i den akutte situation, der  

 træffer beslutningen.
5.2.1 Det sociale nævns godkendelse Kommunens eller amtskommunens beslutninger om alarm- eller  

 pejlesystemer efter § 109 a, om at tilbageholde en person i boligen  

 efter § 109 c, og om beskyttelsesmidler efter § 109 d, skal  

 godkendes af det sociale nævn, når foranstaltningerne sker mod  

 den pågældendes vilje10)  ,  

 jf. § 109 f.
Som følge af indgrebenes karakter forudsættes  

 det, at der skal ske en hurtig sagsbehandling.
Inden en uge efter, at sagen  

 er modtaget, skal nævnet tage stilling til, om beslutningen skal  

 godkendes.
Hvis nævnet ikke har mulighed for at træde sammen,  

 godkender nævnets formand beslutningen inden samme frist efter reglen i  

 retssikkerhedslovens § 71, stk. 4, om foreløbige  

 afgørelser.
Sagen skal da forelægges nævnet på det  

 førstkommende møde, som normalt vil være det  

 førstkommende planlagte møde.
Hovedreglen er, at godkendelse skal foreligge før  

 et indgreb sættes i værk.
Der kan dog være akut behov for  

 at iværksætte indgreb for at undgå personskade.
I disse  

 situationer skal det sociale nævn senest 2 uger efter, at indgrebet er  

 sat iværk, jf. § 109 f, stk. 4, afgøre om indgrebet kan  

 godkendes.
 Optagelse i særlige botilbud uden samtykke kan til  

 gengæld aldrig ske akut11)  .
 Det sociale nævns afgørelse kan indbringes  

 for Den sociale Ankestyrelse, jf. § 109 j, stk. 1, se herom kapitel  

 14.
5.2.2 Det sociale nævns afgørelser Afgørelser om optagelse i særlige botilbud  

 uden samtykke12)  efter § 109 e,  

 træffes af det sociale nævn efter indstilling fra kommunen eller  

 amtskommunen, jf. § 109 g.
Manglende samtykke omfatter både de  

 situationer, hvor indgrebet sker mod pågældendes vilje, og de  

 situationer hvor den pågældende udviser passivitet.
Det sociale nævns afgørelse skal  

 træffes senest to uger efter modtagelse af kommunens eller  

 amtskommunens indstilling.
Flytning kan ikke iværksættes,  

 før nævnet har truffet afgørelse herom.
Kravene til sagsbehandlingen, som er beskrevet i  

 kapitlerne 11 og 13, medfører, at sagen skal være fuldt ud  

 belyst i kommunens eller amtskommunens indstilling til nævnet.
Der  

 bør normalt ikke være brug for supplerende oplysninger i  

 forbindelse med nævnsbehandlingen.
 Det forudsættes imidlertid, at kommunen eller  

 amtskommunen på et tidligt tidspunkt, i forbindelse med en indstilling  

 om optagelse i særligt botilbud, har orienteret det sociale nævn  

 om den kommende sag, fx i forbindelse med vejledning fra nævnet eller  

 en anmodning til statsamtet om værgebeskikkelse.
Afgørelsen om optagelse i botilbud kan kun  

 træffes i et møde i nævnet.
Der er ikke mulighed for, at  

 formanden træffer afgørelse alene, i sager hvor der ikke er  

 tvivl om afgørelsen.
Det er heller ikke muligt at delegere kompetencen  

 til sekretariatsmedarbejdere, der uden for nævnet træffer  

 afgørelse, dvs. kontormæssige afgørelser.
Bestemmelsen  

 om, at afgørelsen skal træffes i et møde, udelukker  

 derimod ikke, at en medarbejder fra sekretariatet - typisk sekretariats-  

 eller kontorchefen - træder i stedet for formanden, dvs.  

 statsamtmanden, fx på grund af formandens ferie, sygdom eller  

 lignende.
 Det sociale nævns afgørelse er en  

 første-instansafgørelse, som derfor kan indbringes for Den  

 sociale Ankestyrelse, uanset om sagen har principiel eller generel karakter,  

 jf. § 109 j, se herom kapitel 14.
5.3 Hastende sager Generelt betyder de meget stramme frister, at et  

 nært samarbejde mellem kommuner og amter på den ene side og de  

 sociale nævn på den anden side, er en forudsætning for at  

 reglerne vil kunne overholdes.
Fx bør kommunen eller amtet straks give  

 besked til det sociale nævn om, at der formentlig er en sag på  

 vej, så snart man i kommunen eller amtet er blevet bevidst om og  

 opmærksom på, at der eventuelt vil være behov for indgreb,  

 som forudsætter at betingelserne i servicelovens kapitel 21  

 iagttages.
Det er en forudsætning, at kommuner og amter er  

 ekstra omhyggelige med at tilvejebringe de relevante oplysninger,  

inden sagen sendes til nævnet, da der typisk ikke vil være  

 tid til at udbedre selv mindre mangler i oplysningsgrundlaget.
Indeholder  

 sagen ikke de krævede oplysninger, jf. §§ 109 f og g, må  

 sagen afvises, med mindre manglen kan udbedres inden for ganske kort tid.
 Det kan bl.a. lette sagsgangen for begge parter, hvis fx  

 det sociale nævn oplyser kommuner og amter om nævnenes  

 mødeplan.
 Generelt følger det af servicelovens kapitel 21, at  

 hvervet som nævnsmedlem nu indebærer, at man kan blive kaldt til  

 møde med meget kort varsel.
5.4 Den ansvarlige person/personalegruppe Det er henholdsvis kommunen, amtskommunen og det sociale  

 nævn, der som første instans kan træffe  

 afgørelserne.
 Kommunalbestyrelsen har efter retssikkerhedslovens  

 § 15, stk. 1, ansvaret for planlægning og udførelse af  

 kommunal virksomhed på det sociale og det sundhedsmæssige  

 område.
 Tilsvarende har amtsrådet efter retssikkerhedslovens  

 § 38 ansvaret for planlægning og udførelse af amtskommunal  

 virksomhed på det sociale og det sundhedsmæssige  

 område.
 Det er således kommunalbestyrelsen og  

 amtsrådet, der har det overordnede ansvar for arbejdets  

 tilrettelæggelse, herunder hvem der i organisationen træffer  

 afgørelser eller beslutter at indstille til det sociale nævn i  

 sager efter servicelovens kapitel 21. Dette følger også af den  

 kommunale styrelseslov.
 Kommunalbestyrelsen og amtsrådet har endvidere efter  

 henholdsvis § 16 og § 39 i retssikkerhedsloven pligt til at  

 føre tilsyn med, hvordan de kommunale og amtskommunale opgaver  

 løses, herunder også med kvaliteten af afgørelser og  

 indstillinger.
Det sociale nævn sammensættes i sager om  

 magtanvendelse m.v. af ét medlem, der er udpeget af kommuneforeningen  

 i amtet, ét medlem udpeget af amtskommunen og ét medlem udpeget  

 af De Samvirkende Invalideorganisationer.
Formand for nævnet er  

 statsamtmanden.
5.4.1 Delegation Reglerne om magtanvendelse ændrer ikke på den  

 almindelige adgang til delegation, dvs. overladelse af opgaver til  

 forvaltningen og ansatte i kommunale eller amtskommunale boformer.
 Generelt skal delegationen ske til personer, der er  

 velkvalificerede til at udføre opgaven eller hvervet, enten som  

 kommunalt pleje- og socialpædagogisk personale, som  

 tilsynsførende eller som sagsbehandler der behandler klagesager.
Kapitel 6 Anvendelsesområdet § 67 a.
Kommunen eller amtskommunen skal yde  

 hjælp efter denne lov i overensstemmelse med formålet, jf.  

 § 67, til personer med betydelig nedsat psykisk funktionsevne, der ikke  

 kan tage vare på deres egne interesser, uanset om der foreligger  

 samtykke fra den enkelte.
Stk. 2. Kommunen eller amtskommunen skal  

 påse, om der er pårørende eller andre, der kan varetage  

 den pågældendes interesser.
Kommunen eller amtskommunen skal  

 være opmærksom på, om der er behov for at bede statsamtet  

 om at beskikke en værge efter værgemålsloven.
 Generelt er udgangspunktet for fastsættelsen af  

 reglernes anvendelsesområde givet med omsorgspligten, som beskrevet i  

 kapitlerne 3 og 4.
 § 109. ...
 Stk. 2. Bestemmelserne i dette afsnit gælder  

 for personer med betydelig og varigt nedsat psykisk funktionsevne, der  

 får personlig og praktisk hjælp samt socialpædagogisk  

 bistand m.v. efter  §§ 71 - 74, behandling efter §§ 85 og  

 86 eller aktiverende tilbud efter §§ 87 og 88, og som ikke  

 samtykker i en foranstaltning efter §§ 109 a - e....
 Stk. 3.....
6.1 Personkredsen I medfør af § 109, stk. 2, omfatter reglerne  

 om magtanvendelse m.v. i servicelovens kapitel 21:
·  

 	personer med betydelig og varigt nedsat psykisk funktionsevne, ·  

 	som modtager hjælp i form af personlig og praktisk hjælp samt  

 socialpædagogisk bistand efter servicelovens §§ 71 - 74 (personlig  

 og praktisk hjælp), behandling efter servicelovens §§ 85 og 86 (  

 tilbud til stofmisbrugere og personer med betydelig og varigt nedsat  

 funktionsevne eller med særlige sociale problemer), eller aktiverende  

 tilbud efter servicelovens §§ 87 og 88 (beskyttet beskæftigelse og  

 samværstilbud), ·  

 	og som ikke samtykker i den foranstaltning, der tænkes  

 iværksat efter bestemmelserne i §§ 109 a - e.
Personkredsen er afgrænset på samme måde  

 som i en række andre bestemmelser på voksenområdet i  

 serviceloven.
Den grundlæggende betingelse for at modtage hjælp  

 er derfor en nedsat funktionsevne.
 I servicelovens kapitel 21 er kriteriet, at der foreligger  

 en betydelig og varig nedsættelse af den psykiske  

 funktionsevne, og at den pågældende derfor er ude af stand til at  

 handle fornuftsmæssigt eller overskue konsekvenserne af sine  

 handlinger.
Det er graden af den enkeltes funktionsnedsættelse,  

 der er det afgørende element i vurderingen af den  

 pågældende i den konkrete situation.
Der skal derfor foretages et  

 individuelt og fagligt forsvarligt skøn over graden af  

 funktionsevnenedsættelsen og dens følger, hver gang det  

 overvejes at iværksætte fysiske indgreb i  

 selvbestemmelsesretten.
Afhængig af funktionsnedsættelsens art og  

 omfang og af intensiteten af det indgreb, der tænkes iværksat,  

 kan en lægefaglig diagnose være nødvendig for at  

 dokumentere nødvendigheden og forsvarligheden af indgrebet.
Et led i  

 den konkrete vurdering kan således være, at en lægefaglig  

 diagnose bør indgå i den faglige dokumentation for den nedsatte  

 funktionsevne.
En tidligere stillet diagnose medfører derimod ikke  

 automatisk, at betingelserne for at iværksætte indgreb i  

 selvbestemmelsesretten efter servicelovens kapitel 21 er opfyldt, idet det  

 ikke er diagnosen, der er afgørende for, om en person er omfattet af  

 personkredsen.
Det afgørende er de følger af lidelsen eller  

 funktionsnedsættelsen, som giver sig udslag i handlinger og  

 adfærd, der konkret medfører fare for væsentlig  

 personskade.
Udviklingshæmmede og sindslidende vil ofte have  

 været inden for systemet i en årrække og derved have en  

 diagnose, hvorimod meget få demente har en egentlig diagnose.
Det er  

 derfor vigtigt at få lavet en faglig beskrivelse af den psykiske  

 tilstand, der kan benyttes som dokumentation.
 Kravet om, at funktionsnedsættelsen skal være  

 både betydelig og varig, indebærer, at reglerne om  

 magtanvendelse ikke omfatter tilfælde, hvor den pågældende  

 alene lider af en forbigående forvirringstilstand, og ej heller  

 personer, som er let demente.
6.1.1 Boformen er uden betydning Adgangen til at anvende magt eller andre indgreb er ikke  

 knyttet til en bestemt boform.
Det afgørende er, at personen modtager  

 tilbud efter servicelovens bestemmelser, og at personen ikke er i stand til  

 at handle fornuftsmæssigt på grund af den psykiske nedsatte  

 funktionsevne.
Som en konsekvens af servicelovens sondring mellem  

 botilbud og servicetilbud, kan indgreb som beskrevet i servicelovens kapitel  

 21 iværksættes uafhængigt af boformen.
Også i  

 personens oprindelige eller almindelige bolig, som ikke er en boligform efter  

 servicelovens bestemmelser.
6.1.2 Samtykke til foranstaltninger - § 109, stk. 2 Reglerne i serviceloven om magtanvendelse omfatter kun  

 personer der ikke giver samtykke til iværksættelse af en  

 foranstaltning beskrevet i bestemmelserne i §§ 109 a - e, jf § 109,  

 stk. 2 13)  .
 Det er i den forbindelse vigtigt at være  

 opmærksom på, at kriterierne for, hvornår de særlige  

 retssikkerhedsgarantier skal iagttages afhænger af, hvilket indgreb der  

 er tale om.
 Når en foranstaltning efter §§ 109 a, c eller d  

 sættes i værk mod pågældendes vilje, skal de  

 særlige retssikkerhedsgarantier iagttages, jf. § 109 f, stk. 1.  

 Dvs. når pågældende modsætter sig.
 Når optagelse i et særligt botilbud  

 sættes i værk uden den pågældendes samtykke,  

 skal de særlige retssikkerhedsgarantier iagttages, jf. § 109 g,  

 stk. 1. Dvs. når den pågældende er passiv eller  

modsætter sig.
6.2 Forholdet til lov om udlægning af  

 åndssvageforsorgen og den øvrige særforsorg14) Udlægningsloven pålægger amtskommunerne,  

 Københavns og Frederiksberg kommuner samt kommunerne at yde  

 behandling, undervisning, oplæring, beskæftigelse samt  

 særlig bistand og pleje til de personer, der bor i boformer efter  

 servicelovens kapitel 18, tidligere bistandslovens §§ 115 - 120 og  

 §§ 112 - 114.
 Her modtages bl.a. personer med betydelig og varigt nedsat  

 fysisk eller psykisk funktionsevne, der med retskendelse skal underkastes  

 mentalundersøgelse, der i henhold til dom eller kendelse skal  

 anbringes i institutioner for åndssvage eller undergives  

 åndssvageforsorg, samt personer der som vilkår for tiltalefrafald  

 eller prøveløsladelse skal anbringes i institution for  

 åndssvage eller undergives åndssvageforsorg, jf.  

 udlægningslovens § 6.
 Personer med nedsat psykisk funktionsevne kan  

 dømmes til en særlig sikret institution eller en boform efter  

 servicelovens § 92.
 Forsorgen udøves efter servicelovens regler, men da  

 der her ikke er mulighed for at anbringe en person i et lukket botilbud,  

 specificerer dommen efter straffelovens § 68 anbringelsessted og  

 forholdene under anbringelsen.
Hjemmelsgrundlaget for at tilbageholde domsanbragte  

 personer i boligen er derfor dommen, mens magtanvendelse m.v. i øvrigt  

 skal have hjemmel i serviceloven.
Det betyder fx at magtanvendelse skal  

 indberettes efter § 109 l, ligesom der skal udarbejdes plan efter  

 § 111.
6.3 Forholdet til lov om tvang i psykiatrien15) Lov om frihedsberøvelse og anden tvang i  

 psykiatrien regulerer brugen af tvangsmæssige foranstaltninger i  

 psykiatrisk regi og omfatter i medfør af lovens § 1, stk. 1, kun  

 personer, der er indlagt på en psykiatrisk afdeling.
 Herved forstås såvel psykiatriske afdelinger  

 og afsnit på psykiatriske sygehuse, som psykiatriske afdelinger i  

 tilknytning til somatiske sygehuse.
 Derimod omfatter psykiatriloven ikke personer med ophold i  

 et botilbud efter servicelovens kapitel 18.
 Psykiatriloven finder således anvendelse i  

 sundhedsvæsenets psykiatriske regi, mens reglerne om magtanvendelse og  

 andre indgreb i selvbestemmelsesretten i serviceloven alene finder anvendelse  

 på det sociale område.
 Der vil derfor alene opstå samspil mellem  

 psykiatriloven og reglerne om magtanvendelse og andre indgreb i  

 selvbestemmelsesretten i serviceloven, i den overgangsfase, hvor en person  

 udskrives fra det psykiatriske system og straks skal have tilbud efter den  

 sociale lovgivning.
 I denne fase påhviler det sundhedsmyndigheder og  

 sociale myndigheder at samarbejde i forbindelse med udarbejdelsen af  

 udskrivningsaftaler hhv. koordinationsplaner og § 111-planer, jf.  

 psykiatrilovens § 3, stk. 3 og 4, samt servicelovens § 11116)  .
6.3.1 Fiksering Reglerne i servicelovens § 109 og §§ 109 a - e  

 giver ikke mulighed for at fiksere inden for det sociale område.
 Fiksering kan derfor ikke lovligt finde sted inden for det  

 sociale område.
Fiksering omfatter mekanisk tvang i form af  

 fastspænding med bælte, håndremme, fodremme eller  

 livstykke.
Indgrebet har til formål at forhindre personen i at  

 gå, løbe, sparke, slå, kradse osv, og sker altså med  

 et beroligende sigte.
 Er der derimod tale om en person med forståelse for  

 indgrebet, som selv anmoder om at blive spændt fast, vil der ikke  

 være tale om frihedsberøvelse, som omfattet af grundlovens  

 § 71. Dette forudsætter dog, at fastspændingen umiddelbart  

 vil blive bragt til ophør efter den pågældendes  

 anmodning.
Fiksering vil derfor kun lovligt kunne  

 iværksættes efter psykiatriloven.
Her er der fx efter § 16 i  

 bekendtgørelsen om tvangsbehandling, fiksering, tvangsprotokoller m.v.  

 på psykiatriske afdelinger, også mulighed for at fiksere  

 patienter, der af tryghedsgrunde selv anmoder herom.
 Beskyttelsesmidler, i form af bløde stofseler, der  

 bruges for at hindre fald, jf. § 109 d, som omtalt i kapitel 10, har et  

 andet formål end fiksering, og er derfor ikke omfattet af  

 fikseringsbegrebet, uanset at beskyttelsesmidler i form af stofseler  

 indebærer fastspænding.
6.4 Forholdet til lov om patienters retsstilling17) Loven om patienters retsstilling gælder for personer  

 (patienter), der inden for sundhedsvæsenet eller andre steder, hvor der  

 udføres sundhedsfaglig virksomhed, modtager eller har modtaget pleje,  

 behandling m.v. af sundhedspersoner, med mindre andet særligt er  

 fastsat i lovgivningen.
 Loven handler om selvbestemmelse (information og  

 samtykke), aktindsigt og tavshedspligt og videregivelse af  

 helbredsoplysninger mv.
Loven finder anvendelse overalt inden for det offentlige  

 sundhedsvæsen samt i praksis også på institutioner inden  

 for det private sundhedsvæsen.
Loven omfatter også de  

 tilfælde, hvor en sundhedsperson udfører sundhedsmæssige  

 opgaver i hjemmet eller uden for den almindelige primære og  

 sekundære sundhedssektor, fx inden for det sociale område  

 på plejehjem og i andre boformer.
 Er der tale om behandlingssituationer, der er omfattet af  

 lov om frihedsberøvelse og anden tvang i psykiatrien, gælder  

 patientretsstillingslovens almindelige regler, medmindre de fortrænges  

 af de specielle regler, som lov om frihedsberøvelse og anden tvang i  

 psykiatrien indeholder.
 Sundhedspersoner er personer (læger, sygeplejersker,  

 tandlæger m.fl.), der er autoriseret i henhold til særlig  

 lovgivning til at varetage sundhedsfaglige opgaver, og personer der handler  

 på disses ansvar.
 De spørgsmål, der kan opstå i forhold  

 til patienter med betydelig og varigt nedsat psykisk funktionsevne drejer sig  

 især om information og samtykke til pleje og behandling.
 Et samtykke til pleje, behandling m.v er kun gyldigt, hvis  

 patienten er i stand til at forstå den givne information  

 vedrørende det konkrete spørgsmål.
Hvis patienten varigt mangler evnen til at give informeret  

 samtykke, skal informationen gives til de nærmeste  

 pårørende.
I de tilfælde, hvor patienten allerede er under  

 værgemål, der omfatter helbredsforhold, kan informationen gives  

 til værgen.
 Selv om patienten ikke kan give samtykke til pleje,  

 behandling m.v., skal vedkommende informeres og inddrages i  

 drøftelserne af plejen og behandlingen m.v. i det omfang, patienten  

 forstår behandlingssituationen, medmindre dette kan skade patienten.  

 Patientens tilkendegivelser skal, i det omfang de er aktuelle og relevante,  

 tillægges betydning.
 For patienter, der varigt har nedsat psykisk  

 funktionsevne, er det således de pårørende eller en  

 allerede beskikket værge med kompetence i helbredsforhold, der kan give  

 stedfortrædende samtykke til pleje, behandling m.v.
Loven om patienters retsstilling giver ikke hjemmel til  

 tvangsbehandling.
Hvis en patient i ord eller handling tilkendegiver, at  

 vedkommende ikke vil modtage pleje eller behandling, er der, uanset samtykke  

 fra værge eller pårørende, ikke hjemmel til at  

 gennemføre plejen, behandlingen m.v. med tvang.
Der kan således  

 ikke iværksættes tvungen pleje eller behandling m.v., herunder  

 tandbehandling og indtagelse af medicin, hvis den varigt inhabile  

 modsætter sig det.
 I lov om patienters retsstilling er der også fastsat  

 regler for de situationer, hvor der ingen nærmeste  

 pårørende eller værge er, og for hvordan man kan forholde  

 sig, hvis de nærmeste pårørende eller værgen  

 forvalter samtykke på en måde, der åbenbart vil skade  

 patienten eller behandlingsresultatet.
 I situationer, hvor øjeblikkelig behandling er  

 påkrævet for patientens overlevelse eller for på  

 længere sigt at forbedre patientens chance for at overleve eller for at  

 opnå et væsentligt bedre resultat af behandlingen, kan en  

 sundhedsperson indlede eller fortsætte behandling uden samtykke fra  

 patienten, nærmeste pårørende eller værge.
 Reglerne findes i lov nr. 482 af 1. juli 1998 om  

 patienters retsstilling, lov om nr. 331 af 24. maj 1989 om  

 frihedsberøvelse og anden tvang i psykiatrien, som ændret ved  

 lovbekendtgørelse nr. 849 af 2. december 1998, samt i lov nr. 114 af  

 21. marts 1979 om foranstaltninger mod smitsomme sygdomme som ændret  

 ved lov nr. 301 af 24. juni 1985 og lov nr. 139 af 2. marts 1994, med  

 tilhørende bekendtgørelser.
 Oplysning om indholdet af disse regelsæt fås  

 ved henvendelse til Sundhedsministeriet.
Kapitel 7 Generelle forudsætninger for at  

 iværksætte fysiske indgreb i selvbestemmelsesretten 7.1 Forudsætninger for at iværksætte  

 fysiske indgreb i selvbestemmelsesretten § 109. Formålet med  

 bestemmelserne i dette afsnit er at begrænse magtanvendelse og  

 andre indgreb i selvbestemmelsesretten til det absolut  

 nødvendige.
Disse indgreb må  aldrig erstatte omsorg,  

 pleje og socialpædagogisk bistand.
 Stk. 2..... Det er en forudsætning, at  

 der foreligger den fornødne faglige dokumentation for den  

 nedsatte psykiske funktionsevne.
 Stk. 3. Forud for enhver form for  

 magtanvendelse og andre indgreb i selvbestemmelsesretten skal kommunen eller  

 amtskommunen foretage, hvad der er muligt for at opnå personens  

frivillige medvirken til en nødvendig foranstaltning.
Stk. 4. Anvendelse af magt skal stå i  

 rimeligt forhold til det, der søges opnået.
Er mindre  

 indgribende foranstaltninger tilstrækkelige, skal disse  

 anvendes.
 Stk. 5. Magtanvendelse skal udøves så  

skånsomt og kortvarigt som muligt og med størst mulig  

 hensyntagen til den pågældende og andre tilstedeværende,  

således at der ikke forvoldes unødig krænkelse  

 eller ulempe.
 I § 109, stk. 1, 1. pkt., er det overordnede  

 formål med reglerne om magtanvendelse beskrevet.18)   Lovligheden af en foranstaltning  

 efter reglerne i kapitel 21 er derfor betinget af, at reglernes overordnede  

 formål er opfyldt.
Det overordnede formål med bestemmelserne om  

 magtanvendelse og andre indgreb i selvbestemmelsesretten er at  

begrænse magtanvendelsen mest muligt.
Det er de indgreb, der er  

absolut nødvendige for at undgå personskade, der lovligt  

 kan iværksættes, jf. § 109, stk. 1.
 Da formålet først og fremmest tilgodeses  

 gennem pædagogiske, omsorgsmæssige og plejemæssige  

 virkemidler, er der i forbindelse med de enkelte betingelser knyttet  

 bemærkninger om pædagogiske, omsorgsmæssige eller  

 plejemæssige forhold, der tilgodeser formålet.
 En lovligt iværksat foranstaltning skal opfylde tre  

 sæt betingelser:
·  

 	de generelle betingelser som er fastsat i § 109, ·  

 	de betingelser som er fastsat i de bestemmelserne om de enkelte  

 foranstaltninger, §§ 109 a - e , og endelig ·  

 	de betingelser, som følger af sagsbehandlingsreglerne i  

 §§ 109 f og g.
 Bestemmelserne i §§ 109 a - e om de enkelte  

 foranstaltninger skal derfor altid læses i nær sammenhæng  

 med formålsbestemmelsen i § 109.
 Iværksættelsen af foranstaltninger  

 forudsætter generelt at:
indgrebene aldrig træder i stedet for personlig omsorg,  

 pleje og socialpædagogisk bistand, § 109, stk. 1; der foreligger den nødvendige faglige dokumentation for  

 den nedsatte funktionsevne, § 109, stk. 2; man forinden foranstaltningen sættes i værk så vidt  

 muligt har forsøgt at opnå vedkommendes frivillige  

 medvirken, § 109, stk. 3; den mindst indgribende foranstaltning  

 (mindsteindgrebsprincippet) altid går forud for den mere  

 indgribende, § 109, stk. 4; magtanvendelse altid skal udøves så skånsomt og  

 kortvarigt som muligt, § 109, stk. 5.
 Ved godkendelse efter § 109 f, afgørelse efter  

 § 109 g og behandling af klager efter §§ 109 i og j, er det derfor  

 myndighedens opgave at påse, at disse betingelser er opfyldt.
7.1.1 Personlig omsorg, pleje og socialpædagogisk bistand Tvangsmæssige foranstaltninger må aldrig  

 træde i stedet for personlig omsorg, pleje og  

 socialpædagogisk bistand.
Betingelsen gælder både i den  

 konkrete situation og generelt.
Den personlige kontakt og omsorg er  

 således det vigtigste element i samværet med personer med nedsat  

 psykisk funktionsevne.
Tvangsmæssige foranstaltninger kan derfor ikke  

 lovligt anvendes i stedet for personalemæssig indsats, jf. § 109,  

 stk. 1.
 Er det på nogen måde muligt at opnå det  

 ønskede samarbejde, resultat eller mål gennem en indsats i form  

 af personlig omsorg, pleje eller socialpædagogisk bistand, vil de  

 tvangsmæssige foranstaltninger derfor ikke lovligt kunne sættes i  

 værk.
 Eksempelvis må tekniske  

 hjælpemidler i form af alarm- eller pejlesystemer ikke erstatte  

 personalets omsorg og bistand, ligesom akut fastholdelse ikke må  

 benyttes som alternativ til beroligende initiativer i form af fx tale, fysisk  

 kontakt og lignende, hvor dette er tilstrækkeligt.
Betingelsen om, at tvangsmæssige indgreb aldrig  

 må erstatte omsorg, pleje og socialpædagogisk bistand,  

 gælder både generelt og i den konkrete situation.
Det er derfor  

 ikke lovligt generelt i fx en handleplan at fastsætte retningslinier,  

 hvorefter der skal gribes ind med forud fastsatte foranstaltninger i de  

 situationer, hvor den pågældende måtte blive urolig.
Det  

 vil heller ikke være lovligt at begrunde et tvangsmæssigt indgreb  

 med henvisning til personalemæssigt utilstrækkelige forhold.
7.1.2 Nødvendig faglig dokumentation En forudsætning for at kunne iværksætte  

 foranstaltninger efter §§ 109 a - e er, at der foreligger den  

 nødvendige faglige dokumentation for den nedsatte psykiske  

 funktionsevne, jf. § 109, stk. 2.
 Det er forudsat, at der allerede i forbindelse med  

 visitationen til tilbud efter servicelovens §§ 71-74, §§ 85-86 og  

 §§ 87-88, i vidt omfang er skabt overblik og klarhed over arten og  

 omfanget af den nedsatte psykiske funktionsevne.
 Den nødvendige faglige dokumentation kan  

 bestå i fx lægefaglig, pædagogisk eller psykologisk  

 dokumentation for, at netop dette indgreb ikke bare er fagligt forsvarligt,  

 men også fagligt nødvendigt af hensyn til at undgå  

 personskade.
Når der ikke er opstillet en positiv  

 afgrænsning af, hvilken form for faglig dokumentation, der anses for  

 nødvendig, er det fordi reglerne på samme måde som  

 servicelovens øvrige handicapkompenserende bestemmelser omfatter  

 personer med nedsat psykisk funktionsevne.
Dette er en meget varieret  

 personkreds, jf. § 109, stk. 2, og de foranstaltninger, der vil kunne  

 iværksættes, er af meget forskellig karakter, også for  

 så vidt angår indgrebets intensitet, jf. §§ 109 a - e.
 Det er således en forudsætning, at der  

 på indstillingstidspunktet ikke er tvivl om det helbredsmæssige  

 grundlag.
Kravet om den nødvendige faglige dokumentation skal  

 desuden ses i nær sammenhæng med § 109 l om indberetning,  

 registrering og planer efter servicelovens § 111. § 109 l  

 pålægger de sociale myndigheder at udarbejde en plan efter  

 servicelovens § 111 for de personer, der har været anvendt  

 magtanvendelse overfor.
På denne måde sikres den faglige  

 opfølgning på den enkeltes situation.
7.1.3 Frivillig medvirken Inden man skrider til tvangsmæssige  

 foranstaltninger efter §§ 109 a - e, skal man altid have forsøgt  

 at undgå personskade uden brug af tvang.
I medfør af § 109, stk. 2, omfatter reglerne  

 om magtanvendelse de situationer, hvor den pågældende ikke  

 samtykker.
Dvs. i situationer hvor der foreligger passivitet, og i  

 situationer hvor den pågældende aktivt modsætter sig  

 foranstaltningen19)  .
 Princippet i den tidligere  

 magtanvendelsesbekendtgørelse20)  

  , hvorefter almindelige pædagogiske virkemidler altid  

 træder i stedet for anvendelse af fysisk magt, videreføres i de  

 nye regler, jf. § 109 samt bekendtgørelsens § 1. Det  

 ønskede samarbejde, resultat eller mål skal derfor så vidt  

 muligt opnås ad frivillighedens vej, jf. § 109 stk. 3.
Passivitet må ikke forveksles med frivillig  

 medvirken.
Allerede når den pågældende forholder sig  

 passivt, er det derfor nødvendigt at være opmærksom  

 på de særlige betingelser for at iværksætte de  

 enkelte foranstaltninger.
 Spørgsmålet om, hvornår en person kan  

 siges at forholde sig passivt, kan kun afklares i det enkelte tilfælde.  

 Den konkrete vurdering omfatter den enkeltes psykiske tilstand på den  

 ene side, og indgrebets karakter og intensitet på den anden side.
Tvangsmæssige foranstaltninger kan ikke lovligt  

 iværksættes, før det i det konkrete tilfælde ikke  

 længere skønnes formålstjenligt at forsøge at  

 opnå samarbejde og derved undgå personskade.
I vurderingen  

 indgår den pågældendes psykiske tilstand på den ene  

 side, og på den anden side den risiko for personskade, der er forbundet  

 med at undlade at iværksætte foranstaltningen.
Udviser en beboer i et botilbud dagligt  

 truende eller aggressiv adfærd, som ofte går over i egentlig vold  

 mod beboere eller personale eller andre, vil det ikke være lovligt at  

 skride til fastholdelse allerede ved de første tegn på, at en ny  

 situation er under optræk.
Ikke før beroligende tiltag og  

 forsøg på at lede den pågældendes opmærksomhed  

 bort fra det, der udløser vreden eller angsten, har vist sig  

 frugtesløse i det konkrete tilfælde, og risikoen for personskade  

 er overhængende, vil det være lovligt at gribe ind med  

 tvangsmæssige foranstaltninger.
 Det er derfor vigtigt, at man i hver enkelt situation er  

 bevidst om, hvornår det må skønnes, at resultater ikke  

 længere vil kunne opnås ad frivillighedens vej.
Samtidig understreger betingelsen også behovet for  

 generelt at prøve at foregribe nødvendigheden af at gribe til  

 tvangsmæssige foranstaltninger.
Et af formålene med at registrere  

 alle tilfælde af magtanvendelse21)  

  er at skabe et værktøj til brug for personalet i  

 planlægningen af den form for omsorg, den enkelte har behov for.
Det er  

 vigtigt at gøre brug af de erfaringer, registreringen skaber grundlag  

 for, i planlægningen af det fremtidige arbejde med hver enkelt person.  

 Herved skabes et grundlag for at analysere, hvad det er, der udløser  

 vreden, sorgen, angsten, modviljen osv.
Ved altid at søge at mindske  

 eller fjerne de årsager, der synes at udløse behovet for indgreb  

 i den personlige frihed, vil den enkeltes livskvalitet kunne forbedres.
Disse overvejelser bør der gøres rede for i  

 indstillingen/beslutningen til det sociale nævn, jf. §§ 109 f og  

 g.22) 7.1.4 Mindsteindgrebsprincippet Hvis et ingreb i selvbestemmelsesretten er absolut  

 nødvendigt for at undgå personskade, er det en betingelse, at  

 man forsøger med den form for tvang, der konkret består i den  

mindst indgribende, men samtidig tilstrækkelige form for  

 indgreb, jf. § 109, stk. 4.
Bestemmelsen understreger, at der gælder et forbud  

 mod at anvende en mere indgribende foranstaltning, såfremt en mindre  

 indgribende foranstaltning er tilstrækkelig.
Er flere foranstaltninger  

 egnede i den konkrete situation, skal den mindst indgribende anvendes.
 Anvendelsen af tvangsmæssige foranstaltninger skal  

 også stå i rimeligt forhold til det, der søges  

 opnået.
 Hvis en person ofte i bestemte situationer er  

 truende eller voldelig over for andre beboere eller personale, fx ved  

 spisning, bør man forsøge at finde frem til årsagen til  

 episoderne og i en periode fx spise alene med personen, således at  

 fastholdelse som udgangspunkt undgås.
 Princippet om altid at vælge den mindst indgribende  

 foranstaltning gælder generelt, men er specielt indarbejdet i reglerne  

 om magtanvendelse i servicelovens kapitel 21. Ved at indføje  

 mindsteindgrebsprincippet i loven, præciseres betydningen, ligesom den  

 vægt, hvormed princippet indgår i afgørelser,  

 øges.
En dement plejehjemsbeboer kan fx være  

 i stand til at gå ture på egen hånd i haven eller  

 umiddelbar nærhed af plejehjemmet.
Men kommer beboeren for langt  

 væk bliver vedkommende forvirret eller mister orienteringen.
Kan dette  

 problem løses ved at udstyre vedkommende med et personlig alarm- og  

 pejlesystem, således at personalet er opmærksomme på,  

 hvornår den pågældende går og kan opspore vedkommende  

 igen, vil det ikke være lovligt at tilbageholde den  

 pågældende på bopælen.
I denne situation vil  

 magtanvendelsen ofte helt kunne undgås ved brugen af den type  

 alarmsystemer, som også kan bruges som kaldeanlæg.
Kan beboeren  

 motiveres til at benytte alarmen som kaldeapparat, er formålet  

 opnået ad frivillighedens vej, jf. § 109, stk. 3, og forholdet  

 falder uden for de situationer, som er omfattet af reglerne om  

 magtanvendelse, jf. § 109, stk. 2.
Princippet er også udtryk for et  

 proportionalitetsprincip.
Det er derfor en forudsætning for at  

 iværksætte et indgreb lovligt, at indgrebet altid i den givne  

 situation skal stå i rimeligt forhold til det, der søges  

 opnået, og at den tidsmæssige udstrækning skal  

 begrænses mest muligt, jf. § 109, stk. 5.
En flytning til et særligt botilbud  

 uden pågældendes samtykke kan ikke lovligt gennemføres,  

 hvis faren for personskade kan fjernes på anden og mindre indgribende  

 måde.
Fx kan faren for personskade for en ældre i eget hjem  

 mindskes væsentligt ved at hjemmeplejen hver dag medbringer og giver  

 den livsvigtige medicin, som den pågældende ikke længere er  

 i stand til selv at dosere.
Der kan også være behov for at  

 kombinere med en mere hensigtsmæssig indretning af hjemmet, såsom  

 udskiftning af gaskomfuret, til noget der er forbundet med færre  

 risici.
 Det bør generelt tilstræbes at finde  

 årsagerne til de adfærdsmønstre, som giver anledning til  

 magtanvendelse, så man på baggrund af de formodede årsager  

 kan ændre rutiner m.v. for herved at søge at undgå de  

 situationer, hvor behovet for magtanvendelse og tvangsmæssige  

 foranstaltninger kan opstå.
7.1.5 Skånsom og kortvarig magtanvendelse Er det efter en konkret vurdering ikke muligt at  

 undgå (yderligere) personskade uden at gribe ind i  

 selvbestemmelsesretten, skal det ske så skånsomt og kortvarigt  

 som muligt og med størst mulig hensyntagen til den  

 pågældende og andre tilstedeværende, jf. § 109, stk.  

 5.
 I afvejningen indgår hensynet til, at der ikke  

 forvoldes unødig krænkelse eller ulempe mod hverken den  

 pågældende eller andre tilstedeværende, overfor hensynet  

 til at undgå personskade.
Kapitel 8 Fastholdelse § 109 b.
Kommunen eller amtskommunen kan  

 træffe afgørelse om at anvende fysisk magt i form af at  

fastholde en person eller føre denne til et andet  

 opholdsrum, når der er nærliggende risiko for, at  

 personen udsætter sig selv eller andre for at lide væsentlig  

 personskade, og forholdene i det enkelte tilfælde gør det  

absolut påkrævet.
8.1 Anvendelsesområde Bestemmelsen i § 109 b giver adgang til at anvende  

 fysisk magt i form af at fastholde en person eller føre personen til  

 et andet opholdsrum, når:
·  

 	der er nærliggende risiko for, at personen udsætter sig selv  

 eller andre for at lide væsentlig personskade, og ·  

 	forholdene i det enkelte tilfælde gør det er absolut  

 påkrævet at gribe fysisk ind ved at fastholde for at undgå  

 væsentlig personskade.
 Bestemmelsen giver adgang til akut at anvende magt i form  

 af at fastholde en person eller føre denne person til et andet lokale,  

 når dette er nødvendigt for at undgå at den  

 pågældende skader sig selv, eller når der i  

 konfliktsituationer er risiko for at den pågældende skader  

 andre.
Et lovligt indgreb i form af fastholdelse omfatter aldrig  

 vold, såsom føregreb, slag og spark.
Bestemmelsen giver heller  

 ikke hjemmel til at føre en person til et lokale med aflåst  

 dør, da dette vil være ensbetydende med  

 frihedsberøvelse.
Magtanvendelse i form af at fastholde eller at føre  

 en person til et andet lokale skal altid kombineres med tryghedsskabende  

 initiativer.
Generelt gælder det, at en hurtig, forebyggende indsats  

 med beroligelse og afledning ofte vil kunne hindre, at tilspidsede  

 situationer opstår.
 Afgørelsen om at fastholde træffes i den  

 akutte situation af det kommunale eller amtskommunale personale.
8.1.1 Nærliggende risiko for væsentlig personskade Magtanvendelse i form af fastholdelse er tilladt i  

 situationer, hvor der er risiko for, at den pågældende skader sig  

 selv, eller der i konfliktsituationer er risiko for, at den  

 pågældende skader andre beboere, personale eller andre  

 personer.
 Risikoen skal være nærliggende og skal  

 indebære, at den pågældende udsætter sig selv eller  

 andre for at lide væsentlig personskade.
Hvis en person er truende overfor andre  

 beboere, skal der tages hensyn til de andre beboere.
Har personen fx kort  

 forinden været voldelig, og er personen stadig stærkt ophidset,  

 kan der være nærliggende risiko for, at den  

 pågældende vil gribe til vold igen.
 Hensynet til de andre beboere kan i den konkrete situation  

 indebære, at denne person bør holdes fast og evt. føres  

 til et andet lokale.
 Det er ikke tilstrækkeligt at have en formodning om,  

 at den pågældende vil foretage sig noget, der kan udsætte  

 personen selv eller andre for at lide væsentlig personskade.
 Der skal i den konkrete situation være en reel og  

 begrundet risiko for, at vedkommende vil foretage sig handlinger, der er  

 egnede til, at personen skader sig selv eller andre.
Det er således ikke tilstrækkeligt til at  

 bringe bestemmelsen i anvendelse, at en person skubber eller tjatter til en  

 anden.
Verbale trusler er heller ikke i sig selv nok til at udgøre en  

 risiko.
Eksempler på væsentlig personskade er  

 brækkede lemmer, hjernerystelser, kraniebrud, tabte eller løse  

 tænder og kvæstelser opstået enten ved grov fysisk vold  

 eller ved brug af skarpe instrumenter som knive, sakse m.v. eller andre  

 redskaber.
Væsentlig personskade kan også være  

 forgiftningstilstande.
8.1.2 Absolut påkrævet Anvendelsesområdet for § 109 b er  

 begrænset til tilfælde, hvor anvendelsen er absolut  

 påkrævet for at afværge en nærliggende risiko for  

 væsentlig personskade.
 Magtanvendelse i form af fastholdelse kan derfor ikke  

 lovligt finde sted i de tilfælde, hvor risikoen for personskade kan  

 afværges på andre og mindre indgribende måder.
At indgrebet er absolut påkrævet for at  

 undgå personskade indebærer, at den pågældende er  

 insisterende og vedholdende i sin udtryksform.
Alle andre, og mindre  

 indgribende metoder og midler skal have vist sig nyttesløse, ligesom  

 pågældende ikke viser tegn til at ville ændre  

 adfærd.
 Hvis en person fx kontinuerligt slår  

 hovedet ind i væggen, og pågældende ikke holder op, selv om  

 personalet har forsøgt at berolige den pågældende ved at  

 tale til ham eller hende, ved at henlede opmærksomheden på noget  

 andet, ved at forsøge at motivere vedkommende til at holde op eller  

 ved at skælde ud, og der er risiko for væsentlig personskade,  

 hvis den pågældende fortsætter, kan det være  

 nødvendigt at fastholde fx hoved og arme.
 Da bestemmelsen omhandler indgreb i akutte situationer, er  

 den konkrete vurdering af, hvornår der er behov for at fastholde eller  

 føre til et andet rum i sagens natur af en anden og mere akut  

 karakter, end de overvejelser man skal igennem i relation til indgreb efter  

 bestemmelserne i §§ 109 a, c, d og e.
8.2 Kommunens og amtskommunens kompetence,  

 klageadgang § 109 i.
Kommunens og amtskommunens  

 beslutninger efter §§ 109 a, c og d, der ikke træffes mod  

 pågældendes vilje, samt beslutninger efter § 109 b  

 kan indbringes for det sociale nævn efter reglerne i kapitel 10 i lov  

 om retssikkerhed og administration på det sociale område.
 Stk. 2. (Pårørendes og værges  

 klageadgang, jf. kapitel 14).
 Beslutning om at anvende fysisk magt i form af at  

 fastholde en person eller føre denne til et andet opholdsrum,  

 træffes af kommunen henholdsvis amtskommunen, se kapitel 5.
 Kommunens eller amtets beslutning om at fastholde en  

 person eller føre denne til et andet opholdsrum kan indbringes for det  

 sociale nævn efter de almindelige klageregler i kapitel 10 i lov om  

 retssikkerhed og administration på det sociale område, jf.  

 § 109 i, stk. 1.
Kapitel 9 Alarm- og pejlesystemer, tilbageholdelse § 109 a.
Kommunen eller amtskommunen kan  

 træffe afgørelse om at anvende personlige alarm- eller  

 pejlesystemer for en person, når der er nærliggende  

 risiko for, at denne ved at forlade boligen udsætter sig  

 selv eller andre for at lide væsentlig personskade, og  

 forholdene i det enkelte tilfælde gør det absolut  

 påkrævet for at afværge denne risiko.
 Stk. 2. Kommunen eller amtskommunen træffer  

 afgørelse om, for hvilken periode de personlige alarm- eller  

 pejlesystemer anvendes, og vurderer løbende, om en mindre indgribende  

 foranstaltning kan anvendes.
9.1 Anvendelsesområde Bestemmelsen i § 109 a giver adgang til at anvende  

 personlige alarm- eller pejlesystemer i visse tilfælde  

 når:
·  

 	der er nærliggende risiko for, at personen udsætter sig selv  

 eller andre for at lide væsentlig personskade ved at forlade boligen,  

 og ·  

 	forholdene i det enkelte tilfælde gør det absolut  

 påkrævet at anvende alarm- og pejlesystemer for at afværge  

 risikoen.
Anvendelsen af personlige alarm- og pejlesystemer er ikke  

 begrænset til botilbud.
Men det er forudsat, at der er personale eller  

 andre der kan reagere på alarmen.
9.1.1 Nærliggende risiko for væsentlig personskade Alarm- og pejlesystemer kan alene anvendes, når der  

 er en nærliggende risiko for, at den pågældende  

 udsætter sig selv eller andre for at lide væsentlig  

 personskade.
 At risikoen er nærliggende indebærer, at man  

 med kendskab til den enkelte person og personens livshistorie, med  

 overvejende sandsynlighed kan forudsige, at den pågældende ikke  

 vil være i stand til at overskue at forlade boligen på egen  

 hånd p.g.a. manglende forståelse for fx trafikale eller  

 geografiske forhold.
Væsentlig personskade kan fx være  

 følgerne af at blive påkørt af biler, cykler, busser og  

 tog.
Det kan også være følgerne af at falde i søer,  

 moser, åer og havnebassiner, eller falde ned fra broer.
Væsentlig  

 personskade kan desuden være følger af vejrlig som fx  

 forfrysninger.
Den væsentlige risiko skal være dokumenteret  

 på det tidspunkt, hvor anvendelsen af alarmsystemerne kommer på  

 tale.
Kendskabet til personen skal have vist, at pågældende er  

» dørsøgende«.
Det er ikke tilstrækkeligt at have en  

 formodning om, at den pågældende måske vil forlade boligen  

 og derved udsætte sig for en risiko.
 Der skal fx foreligge en konkret viden om:
·  

 	at den pågældende ofte forlader boligen, eller ·  

 	at den pågældende ofte bevæger sig mod et farligt  

 område, som fx en stærkt trafikeret vej eller et  

 havneområde.
Betingelserne vil normalt ikke være opfyldt, hvis  

 den pågældende ofte forlader boligen og følger en kendt og  

 sikker rute.
Det kan fx være til den tidligere bolig, hvor  

 pågældende ikke skal passere stærkt trafikerede  

 områder.
Som eksempel kan nævnes en person, der  

 bor tæt ved et større naturområde.
Her er også  

 søer og moseområder.
Personen har tidligere færdedes meget  

 i dette område, men har nu flere gange mistet orienteringen, har  

 været faret vild og har i forvirret tilstand gået omkring uden  

 for stier og veje i området.
Er der sandsynlighed for, at personen i en  

 sådan tilstand vil kunne komme ud i moseområder, træde ud  

 på frosne søer med tynd is, falde i mergelgrave eller lignende,  

 vil der være fare for, at den pågældende udsætter sig  

 selv for en nærliggende risiko for væsentlig personskade.
Brug af alarm- og pejlesystemer er også betinget af  

 en nærliggende risiko, for at den pågældende udsætter  

 sig selv eller andre for at lide væsentlig personskade.
Der  

 stilles således skærpede krav til alvoren af den personskade, som  

 den pågældende kan give anledning til.
Der er derfor ikke tale om  

 de skader, som almindeligvis kan påregnes ved udendørs  

 færdsel til fods som fx fald på et sneglat fortov eller  

 forvridning af anklen på en ujævn vej.
Derimod vil eksempelvis  

 påkørsel af motorkøretøj eller fald i  

 vandløb eller havnebassin kunne forårsage en  

væsentlig personskade.
Reglen omhandler alene risikoen for væsentlig  

personskade, hvilket udelukker tilfælde, hvor der alene er  

 risiko for materiel skade.
Tilfælde, hvor en person fx forsøger  

 at trænge ind i en tidligere bolig og derved forvolder materiel skade,  

 er ikke omfattet.
9.1.2 Absolut påkrævet Anvendelsesområdet for personlige alarm- og  

 pejlesystemer er begrænset til de tilfælde, hvor anvendelsen er  

absolut påkrævet for at afværge en nærliggende  

 risiko for væsentlig personskade.
Denne betingelse medfører, at  

 systemerne ikke kan anvendes i forhold til en bestemt person, hvor risikoen  

 kan afværges på andre måder, som er mindre indgribende.
Der er i de seneste år indhøstet en del  

 erfaringer på demensområdet med at forebygge, at fx demente  

 forlader boligen og herefter kommer til skade.
Der er gjort forsøg med  

 et særligt farvevalg eller sløring af udgangsdøren for at  

 undgå, at en dement beboer forvilder sig ud af boligen.  

 Endvidere er der indhøstet positive erfaringer med at  

 tilrettelægge forskellige aktivitetstilbud, som beskæftiger den  

 enkelte i boligen eller med at etablere overskuelige fysiske rammer,  

 således at den demente beboer ikke bliver rastløs eller  

 modløs og derfor forsøger at komme tilbage til tidligere trygge  

 rammer.
Det er muligt at skabe en række alternativer til  

 alarm- og pejlesystemer, som er mindre indgribende og samtidig  

 tryghedsskabende.
Det kan fx være sociale tilbud, herunder sociale  

 relationer og menneskelig kontakt.
 Etablering af sådanne alternativer bør  

 indgå i overvejelserne om, hvorvidt alarm- og pejlesystemer er  

absolut påkrævet i de enkelte tilfælde.
Endvidere vil de lokale fysiske rammer spille en  

 afgørende rolle ved afgørelsen af, om anvendelse af alarm- og  

 pejlesystemer er absolut påkrævet.
Nogle boliger er overskuelige  

 og har alene en enkelt udgangsdør, mens de fysiske forhold andre  

 steder gør det vanskeligt at overvåge, om en person forlader  

 boligen.
 Endelig bør boligens geografiske beliggenhed  

 indgå i overvejelserne om, hvorvidt det er absolut  

 påkrævet at bruge alarm- og pejlesystemer.
Nogle bor i mindre og rolige bysamfund.
Her er personen  

 måske kendt i nærmiljøet og kan derfor let hjælpes  

»på rette vej«.  

 Bor pågældende derimod i et befærdet storbymiljø  

 eller tæt ved øde områder, er risikoen for, at  

 pågældende kommer i en situation, hvor der er nærliggende  

 risiko for at komme i en situation, som indbærer risiko for  

 væsentlig personskade mere nærliggende.
Det kan fx være,  

 fordi det er vanskeligt at finde den pågældende, eller fordi  

 området geografisk byder på mange farer i form af trafikerede  

 veje, broer, ubevogtede jernbaneoverskæringer, havneområder,  

 søer, moseområder, grusgrave osv.
9.1.3 Personlige alarm - og pejlesystemer Bestemmelsen omhandler to former for systemer:
·  

 	alarmsystemer, der har til formål at advare det sociale  

 servicepersonale eller andre, fx pårørende eller naboer, hvis en  

 person med betydelig og varigt nedsat psykisk funktionsevne forlader boligen,  

 og ·  

 	pejlesystemer, der kan anvendes til at lokalisere en bortkommen  

 person.
 I bekendtgørelsens § 3 er der foretaget en  

 udtømmende afgrænsning af de systemer, som lovligt kan anvendes  

 for at begrænse eller holde øje med den enkeltes udgang fra  

 boligen.
 Det er derfor ikke lovligt at anvende:
·  

 	systemer, som overvåger den enkelte i boligen, såsom  

 videokameraer, baby-alarmer eller lignende, ·  

 	kodelåse, der forudsætter indtastning af en særlig kode  

 for, at døren kan åbnes, når beboeren ikke har  

 forudsætninger for at indtaste koden, ·  

 	aflåsning af udgangsdøren med henblik på at  

 tilbageholde beboeren i boligen.
Der er ikke tale om et generelt forbud mod aflåsning  

 af hoved- eller gadedøre.
Det afgørende er, at vedkommende kan  

 komme ud, når han eller hun ønsker det.
At låse en person  

 inde er ensbetydende med frihedsberøvelse, hvilket der er et generelt  

 forbud imod hvis det ikke har hjemmel i lov, jf. grundlovens § 71. Der  

 er således intet i regelsættet, der forbyder aflåsning  

 indefra af hoved- og gadedøre i det omfang, man normalt holder disse  

 døre låste i almindelig beboelse for at forhindre tyveri eller  

 besøg af uvedkommende.
Dette gælder både i dag- og  

 nattetimer.
I nogle botilbud og plejehjem er det almindeligt, at  

 hovedindgangen ikke er aflåst i dagtimerne.
Det er vigtigt at  

 være opmærksom på, at aflåsning af en hoveddør  

 kan være ensbetydende med, at ikke alle beboere er i stand til at  

 gå ud, hvis de ønsker det.
Er dette tilfældet, er  

 aflåsning ensbetydende med frihedsberøvelse.
 Hvis det er muligt at forlade boligen gennem en eller  

 flere centralt placerede udgangsdøre, er reglerne ikke til hinder for  

 at andre og mindre centralt placerede udgangsdøre låses af.
9.1.3.1 Personlige alarmer Det er en betingelse for anvendelse af alarm- og  

 pejlesystemer, at der er tale om personlige systemer.
Herved  

 forstås, at systemerne kun må registrere den enkelte persons  

 udgang fra boligen eller færden uden for boligen.
Det er ikke lovligt  

 at anvende systemer, som kortlægger samtlige personers  

 færden.
 En dørklokke eller lignende, som gør  

 opmærksom på færdsel - indkommende og udgående - ved  

 hoveddøren, er ikke registrering af beboernes færden.
9.1.3.2 Alarmsystemer Der findes forskellige systemer, som er kendt under  

 forskellige betegnelser, fx sladremåtter, brik i sko eller tøj  

 m.m.
Typisk består systemerne idag af en VHF-radiosender  

 (brik), som aktiverer en dørdetektor og sender et signal til en  

 centralpult i personale/vagtrum, når en person passerer en  

 overvåget udgang.
Centralpulten viser ved alarm såvel brikkens  

 ID-nummer som hvilken dørdetektor, der er aktiveret.
Brikken kan  

 anbringes fx i en lomme, under en krave med et stykke bændel eller  

 på en armrem.
 Der er således ikke tale om systemer, der  

 overvåger den enkelte beboer kontinuerligt, men alene om systemer, der  

 registrerer og alarmerer en vagt eller pårørende i  

 tilfælde af, at den pågældende benytter en udgang fra  

 boligen.
9.1.3.3 Pejlesystemer Pejlesystemer anvendes til at bestemme retningen til en  

 sender med en retningsfølsom antenne.
De eksisterende systemer er  

 forskellige i forhold til rækkevidde, strømforbrug,  

 størrelse og frekvens m.v.
9.1.4 Sammenhæng med § 109 c Anvendelse af personlige alarm- og pejlesystemer skal ses  

 i sammenhæng med bestemmelsen i § 109 c om tilbageholdelse i  

 boligen.
Efter § 109 c kan en person fastholdes i boligen eller  

 føres tilbage til boligen ved brug af fysisk magt, hvis man fx ved  

 hjælp af alarm- eller pejlesystemet bliver opmærksom på, at  

 en person er ved at forlade boligen eller allerede har forladt boligen.  

 Brugen af alarmsystemer forudsætter derfor også, at der er  

 personale eller pårørende tilstede, som kan reagere, når  

 alarmen aktiveres.
9.1.5 Periode Efter § 109 a, stk. 2, skal kommunens eller  

 amtskommunens beslutning indeholde oplysninger om, for hvilken periode de  

 personlige alarm- eller pejlesystemer kan anvendes.
Oplysning om perioden  

 skal også indgå i indstillingen til det sociale nævn, jf.  

 § 109 f, stk. 2, nr. 4.
 Der kan fx være tale om en kortere periode efter en  

 flytning til plejebolig eller en periode med tilvænning til  

 ændret medicinering.
Da behovet kan ændre sig i forhold til den enkeltes  

 helbredstilstand og oplevelse af fortrolighed med omgivelserne, skal det  

 løbende vurderes, om en mindre indgribende foranstaltning kan  

 anvendes.
Den pågældende kan tilpasse sig hurtigere til nye  

 omgivelser end forventet eller påbegynde deltagelse i diverse  

 dagtilbud, sådan at behovet for at bruge alarm- eller pejlesystemer  

 mindskes eller eventuelt forsvinder.
 I bekendtgørelsens § 5 er det fastsat, at  

 revurdering senest skal ske 8 måneder efter det sociale nævns  

 godkendelse.
9.2 Tilbageholdelse i boligen § 109 c.
Under samme betingelser som i  

 § 109 a kan kommunen eller amtskommunen træffe  

 afgørelse om at anvende fysisk magt i form af at fastholde en  

 person for at forhindre denne i at forlade boligen eller for at  

 føre denne tilbage til boligen.
 Stk. 2. Kommunen eller amtskommunen træffer  

 afgørelse om, for hvilken periode tilbageholdelse i boligen kan  

 anvendes, og vurderer løbende, om en mindre indgribende foranstaltning  

 kan anvendes.
9.2.1 Anvendelsesområde Bestemmelsen i § 109 c giver adgang til at anvende  

 fysisk magt i form af fastholdelse for at hindre en person i at forlade  

 boligen eller for at føre personen tilbage til boligen.
 Bestemmelsen finder anvendelse når:
·  

 	der er nærliggende risiko for, at personen udsætter sig selv  

 eller andre for at lide væsentlig personskade ved at forlade boligen,  

 og ·  

 	forholdene i det enkelte tilfælde gør, at det er absolut  

 påkrævet at anvende fysisk magt for at hindre vedkommende i at  

 forlade boligen, eller for at føre personen tilbage til boligen for at  

 afværge personskade.
 Boligen omfatter foruden den individuelle bolig,  

 også de fælles opholdsområder i tilknytning til  

 boligen.
9.2.2 Nærliggende risiko for væsentlig personskade Anvendelse af fysisk magt i form af at fastholde en person  

 for at forhindre personen i at forlade boligen eller for at føre  

 personen tilbage til boligen kan alene anvendes, når der foreligger en  

 nærliggende risiko, for at personen udsætter sig selv eller andre  

 for at lide væsentlig personskade.
 Der skal fx foreligge en konkret viden om:
·  

 	at personen ofte forlader boligen, og/eller ·  

 	vedvarende udtrykker ønske om at forlade boligen.
 Det er således ikke tilstrækkeligt at have en  

 formodning om, at personen vil forlade boligen og derved udsætte sig  

 selv eller andre for at lide væsentlig personskade.
 Om nærliggende risiko for væsentlig  

 personskade se iøvrigt kapitel 9.1.1.
Der er ikke hjemmel til at føre personen tilbage  

 til et lokale med låst dør23)  

  .
Fysiske indgreb i form af at føre en person tilbage skal  

 kombineres med tryghedsskabende initiativer m.v. og forudsætter  

 således altid, at der er personale eller andre tilstede, som kan yde  

 denne hjælp.
9.2.3 Absolut påkrævet Anvendelsesområdet for § 109 c er  

 begrænset til de tilfælde, hvor tilbageholdelse i boligen er  

 absolut påkrævet for at afværge en nærliggende risiko  

 for væsentlig personskade.
 Denne betingelse medfører, at anvendelse af fysisk  

 magt for at tilbageholde en person i boligen ikke kan anvendes, hvor risikoen  

 kan afværges på andre måder, som er mindre indgribende, jf.  

 mindsteindgrebsprincippet.
 De situationer, hvor en person er ved at forvilde sig ud  

 af boligen, og hvor personalet kan tilbageholde personen uden at anvende  

 magt, er ikke omfattet af § 109 c.
Som et eksempel på bestemmelsens  

 anvendelse kan nævnes den situation, hvor en person bor tæt ved  

 en ubevogtet jernbaneoverskæring.
Vedkommende har ikke forståelse  

 for de risici, der er forbundet med jernbanen og heller ikke for skiltningen.  

 Vedkommende vil ofte gå ture, herunder også om aftenen og natten.  

 Den manglende forståelse for jernbanetrafikken og jernbanens placering  

 indebærer en nærliggende risiko for væsentlig personskade,  

 hvis vedkommende går uden ledsagelse.
Der vil her være hjemmel  

 til at tilbageholde den pågældende i boligen.
 Det afgørende er således ikke selve det, at  

 personen vil gå, men de synliggjorte risici, der er forbundet med at  

 gå på tidspunkter, hvor der ikke er mulighed for ledsagelse.
9.2.4 Sammenhæng med § 109 a Bestemmelsen skal ses i sammenhæng med § 109 a,  

 som giver hjemmel til at anvende personlige alarm- eller pejlesystemer,  

 når de samme betingelser er opfyldt.
 § 109 c giver adgang til, at personalet eller andre  

 kan tilbageholde en person, når man - eventuelt ved hjælp af  

 alarmsystemet - bliver opmærksom på, at personen har forladt  

 boligen eller er ved at forlade boligen, og dermed bringer sig i en farefuld  

 situation.
9.2.5 Periode Det fremgår af § 109 c, stk. 2, at kommunens  

 eller amtskommunens beslutning skal indeholde oplysninger om, for hvilken  

 periode tilbageholdelsen skal anvendes.
Oplysning om periodens længde  

 skal også fremgå af indstillingen til det sociale nævn, jf.  

 § 109 f, stk. 2, nr. 4.
 Der kan fx være tale om en kortere periode i  

 forbindelse med tilvænning til ændret medicinering, til  

 ændrede ydre forhold eller en ganske kort venteperiode i forbindelse  

 med, at det sociale nævn har truffet afgørelse om optagelse i et  

 særligt botilbud uden samtykke, i det omfang betingelserne i  

 øvrigt er opfyldt.
Da behovet kan ændre sig i forhold til den enkeltes  

 helbredstilstand og oplevelse af fortrolighed med omgivelserne, skal det  

 løbende vurderes, om en mindre indgribende foranstaltning kan  

 anvendes.
Den pågældende kan tilpasse sig hurtigere til nye  

 omgivelser end forventet eller fx påbegynde diverse aktiviteter, som  

 mindsker eller fjerner behovet for at tilbageholde en person.
 I bekendtgørelsens § 5 er det fastsat, at  

 revurdering senest skal ske 8 måneder efter det sociale nævns  

 godkendelse.
9.3 Advokatbistand § 109 h.
Kommunen eller amtskommunen skal  

 sørge for, at personen under sagen får bistand fra en advokat  

 til at varetage sine interesser, i sager om:
1)	tilbageholdelse i boligen m.v. efter § 109 c,  

 mod den pågældendes vilje eller 2)	.....
 Stk 2. Myndigheden betaler udgifterne til  

 advokaten, der modtager salær og godtgørelse for udlæg  

 efter samme regler, som gælder i de tilfælde, hvor der er meddelt  

 fri proces, jf. kapitel 31 i retsplejeloven.
 I sager om tilbageholdelse i boligen mod  

 pågældendes vilje skal kommunen eller amtskommunen sørge  

 for, at den pågældende får bistand fra en advokat samt  

 afholde udgiften hertil.
Den udpegede advokat har til opgave at varetage personens  

 interesser, på et så tidligt tidspunkt i sagen som muligt.
Det  

 vil i praksis betyde, at advokaten skal inddrages under sagens behandling og  

 afgørelse, når det i kommunen eller amtskommunen er besluttet at  

 indstille, at der træffes afgørelse om tilbageholdelse eller om  

 optagelse i særlige botilbud uden samtykke.
9.4 Kommunens og amtskommunens kompetence -  

 klageadgang § 109 f.
Kommunens eller amtskommunens  

 beslutninger efter §§ 109 a, c og d, skal forelægges det  

 sociale nævn til godkendelse, såfremt de træffes  

 mod pågældendes  vilje Stk. 2. (Krav til indholdet af en indstilling til  

 nævnet om godkendelse til at sætte en foranstaltning iværk.  

 Se kapitel 11).
 Beslutning om at iværksætte fysiske indgreb i  

 selvbestemmelsesretten i form af at anvende alarm- eller pejlesystemer, eller  

 i form at af tilbageholde en person eller føre denne tilbage til  

 boligen træffes af kommunen henholdsvis amtskommunen.
 Hvis den pågældende selv anmoder om  

 foranstaltninger som omhandlet i §§ 109 a og c, eller ikke  

 modsætter sig, kan kommunens eller amtskommunens beslutning om at  

 iværksætte fysiske indgreb i den personlige frihed i form af  

 alarm- eller pejlesystemer samt magtanvendelse i form af tilbageholdse  

 indbringes for det sociale nævn efter de almindelige klageregler i  

 kapitel 10 i retssikkerhedsloven, jf. § 109 i.
 Foranstaltningen skal godkendes af det sociale nævn,  

 inden den kan sættes i værk, hvis beslutningen træffes mod  

 pågældendes vilje, jf. § 109 f, stk. 1.
§ 109 j.
Det sociale nævns godkendelse  

 efter § 109 f af beslutninger om alarmsystemer m.v. efter § 109  

 a, tilbageholdelse i boligen m.v. efter § 109 c, anvendelse af  

 beskyttelsesmidler efter § 109 d, ......kan indbringes for Den Sociale  

 Ankestyrelse inden 4 uger efter, at klageren har fået meddelelse om  

 afgørelsen.
 Stk. 2 (Ægtefællers og  

 pårørendes klageadgang, se kapitel 14).
 Klage over det sociale nævns afgørelse kan  

 indbringes for Den Sociale Ankestyrelse, jf. § 109 j, stk. 1.
§ 109 i.
Kommunens og amtskommunens  

 beslutninger efter §§ 109 a, c og d, der ikke træffes  

 mod pågældendes vilje, samt beslutninger efter § 109 b  

 kan indbringes for det sociale nævn efter reglerne i kapitel 10 i lov  

 om retssikkerhed og administration på det sociale område.
 Stk. 2. (Pårørendes og værges  

 klageadgang, jf. kapitel 14).
Kapitel 10 Anvendelse af beskyttelsesmidler § 109 d.
Kommunen eller amtskommunen kan  

 træffe afgørelse om at anvende fastspænding med  

 stofseler til kørestol eller andet hjælpemiddel, seng, stol  

 eller toilet for at hindre fald, når der er nærliggende  

 risiko for, at en person udsætter sig selv for at lide  

væsentlig personskade, og forholdene i det enkelte  

 tilfælde gør det absolut påkrævet.
 Stk. 2. Kommunen eller amtskommunen træffer  

 afgørelse om, for hvilken periode de i stk. 1 omhandlede  

 beskyttelsesmidler kan anvendes, og vurderer løbende, om en mindre  

 indgribende foranstaltning kan anvendes.
10.1 Anvendelsesområde Bestemmelsen i § 109 d giver hjemmel til at  

 fastspænde en person med stofseler for at hindre fald  

 når:
·  

 	der er nærliggende risiko for, at en person udsætter sig selv  

 for at lide væsentlig personskade ·  

 	og forholdene i det enkelte tilfælde gør det absolut  

 påkrævet.
 Bestemmelsen har navnlig praktisk betydning for personer,  

 der foruden at have en nedsat psykisk funktionsevne også er  

 stærkt fysisk hæmmede.
Beskyttelsen mod skade som følge af fald  

 består i at spænde den pågældende fast til  

 kørestolen, sengen, toilettet osv. med bløde stofseler.
Selerne  

 kan fx placeres over brystet, om livet eller over benene.
 Hvis en person fx har mistet evnen til at  

 gå, men til trods herfor til stadighed forsøger at gå, med  

 benbrud og andre skader til følge, vil man med hjemmel i bestemmelsen  

 kunne anvende fastspænding som beskyttelse.
 Det samme gælder, hvis en person med nedsat psykisk  

 funktionsevne også lider af hyppige kramper, spasmer eller andre  

 ufrivillige kraftige bevægelser, og dermed er i fare for at falde.
I medfør af den tidligere  

 magtanvendelsesbekendtgørelses § 4, stk. 224)  , opfattes denne form for  

 fastspænding ikke som fiksering.
Denne definition er videreført  

 i servicelovens kapitel 21.
Beskyttelsesmidler i form af bløde stofseler efter  

 § 109 d kan alene bruges for at hindre fald.
Bestemmelsen i § 109 d  

 kan derimod ikke benyttes til at spænde en person fast for at forhindre  

 vedkommende i at gå.
De kan heller ikke anvendes med det formål  

 at begrænse mobiliteten, når den pågældende er utryg  

 eller aggresiv.
Servicelovens magtanvendelsesbegreb omfatter ikke  

 beskyttelsesmidler i form af bløde specialhandsker, hjelme m.v., der  

 bruges med det formål at forhindre selvdestruktiv adfærd.
Denne  

 form for omsorg er omfattet af pligten til at undgå omsorgssvigt, jf.  

 § 67 a.
Undlader man at forhindre selvdestruktiv adfærd, fx ved  

 brugen af sådanne beskyttelsesmidler, vil det derfor kunne  

 udgøre et brud på pligten til at undgå omsorgssvigt.
10.1.1 Nærliggende risiko for væsentlig personskade Beskyttelsesmidler, i form af fastspænding med  

 stofseler for at forhindre fald, kan alene anvendes, når der er  

 nærliggende risiko, for at pågældende udsætter sig  

 selv for at lide væsentlig personskade.
Det er ikke tilstrækkeligt at have en formodning om,  

 at den pågældende vil foretage sig noget, der kan medføre,  

 at han eller hun udsætter sig selv for at lide væsentlig  

 personskade.
Der skal derimod foreligge en konkret viden om, at den  

 pågældende enten ofte har forsøgt at udføre  

 handlinger, der kan indbære en risiko for fald og deraf følgende  

 personskade, eller ofte plages af kramper, spasmer og lignende, som  

 medfører risiko for personskade.
Væsentlig personskade kan fx være  

 brækkede lemmer, kraniebrud eller tab af tænder.
Derimod er fx  

 forstuvning ikke i denne sammenhæng væsentlig personskade.
10.1.2 Absolut påkrævet Beskyttelsesmidler kan alene anvendes i de tilfælde,  

 hvor det er absolut påkrævet for at afværge en  

 nærliggende risiko for væsentlig personskade.
Hvis en person med nedsat psykisk  

 funktionsevne ofte lider af voldsomme kramper som følge af epileptiske  

 anfald, kan det efter omstændighederne være nødvendigt at  

 fastspænde pågældende til seng eller stol, for at  

 undgå fald, og dermed afværge personskade.
Modsætter den  

 pågældende sig brugen af stofselerne, skal betingelserne for  

 magtanvendelse iagttages.
 Det følger af mindsteindgribsprincippet, at  

 beskyttelsesmidler ikke lovligt kan anvendes mod pågældendes  

 vilje, hvis risikoen kan afværges ved brug af andre, og mindre  

 indgribende metoder.
Der vil være personer, for hvem en bedring af den  

 fysiske funktionsevne ikke kan forventes.
Det er derfor vigtigt at være  

 opmærksom på mulighederne for at indrette omgivelserne  

 sådan, at fald kan hindres på mindre indgribende måder.  

 Dette gælder naturligvis også for de personer, hos hvem behovet  

 kan mindskes.
 En person med dårlig balanceevne og  

 delvise lammelser eller hyppige spasmer kan fx forhindres i at falde ned fra  

 stol, seng eller toilet ved at anbringe gelændere, sengehest, eller  

 madras tæt ved gulvet.
 For personer med fx stærkt nedsat muskelkraft, og  

 som ikke kan rette kroppen ud, kan det være nødvendigt at bruge  

 stofseler for, at disse personer overhovedet kan sidde i en  

 kørestol.
 Der skal være tale om en konkret risiko for  

 personskade, som det ikke er lykkedes at afværge ad mindre indgribende  

 veje, og som det af hensyn til at undgå væsentlig personskade, er  

 nødvendigt at forhindre.
10.1.3 Periode Det fremgår af § 109 d, stk. 2, at kommunens  

 eller amtskommunens beslutning skal indeholde oplysninger om, for hvilken  

 periode beskyttelsesmidler i form af fastspænding med stofseler kan  

 anvendes.
Denne oplysning skal også fremgå af indstillingen til  

 det sociale nævn, jf. § 109 f, stk. 2, nr. 4.
 Da behovet kan ændre sig i forhold til den enkeltes  

 helbredstilstand, skal det løbende vurderes, om en mindre indgribende  

 foranstaltning kan anvendes.
 I bekendtgørelsens § 5, stk. 2, er det  

 fastsat, at revurdering senest skal ske 18 måneder efter det sociale  

 nævns godkendelse.
10.2 Kommunens og amtskommunens kompetence -  

 klageadgang § 109 f.
Kommunens eller amtskommunens  

 beslutninger efter §§ 109 a, c og d skal forelægges  

 det sociale nævn til godkendelse, såfremt de træffes mod  

 pågældendes  vilje.
Stk. 2. (Krav til indholdet af en indstilling til  

 nævnet om godkendelse til at sætte en foranstaltning i  

 værk.
Se kapitel 11).
 Beslutning om at iværksætte fysiske indgreb i  

 selvbestemmelsesretten i form af beskyttelsemidler træffes af kommunen  

 henholdsvis amtskommunen.
 Hvis den pågældende selv anmoder om  

 foranstaltninger, som omhandlet i § 109 d, eller ikke modsætter  

 sig, kan kommunens eller amtets beslutning om at iværksætte  

 fysiske indgreb i den personlige frihed i form af fastspænding for at  

 undgå fald indbringes for det sociale nævn efter de almindelige  

 klageregler i kapitel 10 i retssikkerhedsloven, jf. § 109 i.
 Foranstaltningen skal godkendes af det sociale nævn,  

 inden den kan sættes i værk, hvis beslutningen træffes mod  

 pågældendes vilje, jf. § 109 f, stk. 1.
§ 109 j.
Det sociale nævns godkendelse  

 efter § 109 f af beslutninger om alarmsystemer m.v. efter § 109 a,  

 tilbageholdelse i boligen m.v. efter § 109 c, anvendelse af  

 beskyttelsesmidler efter § 109 d ......kan indbringes for Den  

 Sociale Ankestyrelse inden 4 uger efter, at klageren har fået  

 meddelelse om afgørelsen.
 Stk. 2 (Ægtefællers og  

 pårørendes klageadgang, se kapitel 14).
 Klage over det sociale nævns afgørelse kan  

 indbringes for Den Sociale Ankestyrelse, jf. § 109 j, stk. 1.
§ 109 i.
Kommunens og amtskommunens  

 beslutninger efter §§ 109 a, c og d, der ikke træffes  

 mod pågældendes vilje, samt beslutninger efter § 109 b  

 kan indbringes for det sociale nævn efter reglerne i kapitel 10 i lov  

 om retssikkerhed og administration på det sociale område.
 Stk. 2. (Pårørendes og værges  

 klageadgang, se jf. kapitel 14).
Kapitel 11 § 109 f, sagsbehandlingsregler - indgreb efter  

 §§ 109 a, c og d 11.1 Kommunens og amtskommunens kompetence I de tilfælde, hvor pågældende  

 modsætter sig foranstaltningen, dvs. aktivt udviser modvilje,  

 forudsætter lovlig brug af personlige alarm- og pejlesystemer,  

 tilbageholdelse i boligen samt beskyttelsesmidler, at kommunen eller  

 amtskommunen har truffet en konkret beslutning herom.
Hvis foranstaltningen har været anvendt med den  

 pågældendes accept i en periode, vil et senere udtryk for  

 modstand eller modvilje være ensbetydende med, at foranstaltningen skal  

 suspenderes, indtil godkendelse fra det sociale nævn foreligger.
Der er  

 dog mulighed for under særlige omstændigheder at fortsætte  

 anvendelsen af foranstaltningen i særlige tilfælde, jf.  

 § 109 f, stk. 4, se herom kapitel 5.
Kommunens eller amtskommunens afgørelse skal  

 træffes på grundlag af dokumentation for, at de konkrete  

 betingelser er opfyldt for at anvende henholdsvis alarm- eller pejlesystemer,  

 tilbageholdelse i boligen eller beskyttelsesmidler.
Kravene til  

 dokumentationen fremgår af § 109 f, stk. 2.
11.2 Det sociale nævns godkendelse § 109 f.
Kommunens eller amtskommunens  

 beslutninger efter §§ 109 a, c og d skal forelægges for det  

 sociale nævn til godkendelse, såfremt de træffes mod  

 pågældendes vilje.
Stk. 2. Forelæggelse for det sociale nævn i de  

 tilfælde, der er nævnt i stk. 1, skal indeholde en  

 redegørelse for 1)	grundlaget for, at betingelserne for at sætte  

 foranstaltningerne i værk anses for opfyldt, 2)	den nødvendige faglige dokumentation for den  

 nedsatte funktionsevne, 3)	den socialpædagogiske hjælp og pleje  

 efter kapitel 14, der har været iværksat før indstilling  

 om iværksættelse af foranstaltningerne, 4)	den forventede periode, i hvilken foranstaltningerne  

 vil være nødvendige, og 5)	pårørendes og den eventuelle  

 værges bemærkninger til foranstaltningen.
 Stk. 3. .....
 Stk. 4. .....
 Når kommunen eller amtskommunen beslutter at  

 iværksætte indgreb efter § 109 a i form af personlige alarm-  

 eller pejlesystemer, i form af at fastholde en person for at forhindre denne  

 i at forlade boligen eller føre denne tilbage til boligen efter  

 § 109 c, eller i form af beskyttelsesmidler for at forhindre fald efter  

 § 109 d, mod den pågældende persons vilje, skal beslutningen  

 godkendes af det sociale nævn, inden den kan sættes  

 iværk.
Forelæggelsen for det sociale nævn skal  

 indeholde en nærmere redegørelse for beslutningsgrundlaget.
De  

 nærmere krav til den dokumentation, og de oplysninger, som skal  

 indgå i denne redegørelse, er fastsat i § 109 f, stk.  

 2.
11.2.1 Grundlaget for, at betingelserne for at sætte  

 foranstaltningerne i værk anses for opfyldt Indstillingen til det sociale nævn om at godkende  

 kommunens eller amtskommunens beslutning om at iværksætte  

 foranstaltninger i form af alarm- eller pejlesystemer, tilbageholdelse i  

 boligen eller beskyttelsesmidler skal altid indeholde en nærmere  

 redegørelse for, at såvel de generelle betingelser, fastsat i  

 § 109, som de betingelser, der knytter sig til den enkelte  

 foranstaltning, er opfyldt.
 Der skal redegøres for, at det for at undgå  

 personskade er fagligt forsvarligt og nødvendigt at  

 iværksætte netop denne foranstaltning over for netop denne person  

 med netop denne form for funktionsnedsættelse.
11.2.2 Den nødvendige faglige dokumentation for den nedsatte  

 funktionsevne I medfør af § 109, stk. 2, er det en generel  

 betingelse for at iværksætte foranstaltninger omfattet af  

 §§ 109 a - e, at der foreligger den fornødne faglige  

 dokumentation for den nedsatte psykiske funktionsevne, se kapitel 7.1.2.
 Når der i § 109 f, stk. 2, stilles krav om, at  

 kommunens eller amtskommunens afgørelse eller indstilling til det  

 sociale nævn skal indeholde en redegørelse for den  

 nødvendige faglige dokumentation for den nedsatte funktionsevne, er  

 det derfor ensbetydende med, at der i afgørelsen eller indstillingen  

 ikke blot kan anføres en diagnose eller lignende.
 Der skal gives en fagligt fyldestgørende  

 redegørelse for den pågældendes nedsatte psykiske  

 funktionsevne.
11.2.3 Den socialpædagogiske hjælp og pleje efter kapitel  

 14, der har været iværksat før indstilling om  

 iværksættelse af foranstaltningerne Magtanvendelsesreglerne bygger på princippet om, at  

 socialpædagogiske virkemidler og omsorgs- og plejemæssig indsats  

 går forud for enhver form for tvang.
Det er derfor en generel  

 betingelse, at målet altid skal søges nået gennem  

 frivillighed, forinden der skrides til tvangsmæssige  

 foranstaltninger.
 Indstillingen til det sociale nævn skal  

 således indeholde en redegørelse for den indsats, der har  

 været iværksat med henblik på at afhjælpe  

 følgerne af den nedsatte psykiske funktionsevne, samt den indsats der  

 har været ydet med henblik på at undgå brugen af tvang.
11.2.4 Den forventede periode, i hvilken foranstaltningerne vil  

 være nødvendige I stk. 2 i §§ 109 a, c og d, stilles der krav om, at  

 der, i forbindelse med iværksættelsen af disse foranstaltninger,  

 fastsættes en periode, i hvilken det forventes at være  

 nødvendigt at anvende foranstaltningen.
Indstillingen til det sociale nævn skal indeholde en  

 redegørelse for længden af den periode foranstaltningen  

 forventes at skulle være i brug.
Indstillingen skal desuden indeholde  

 en henvisning til grundlaget for vurderingen af periodens længde.
 Periodens længde er bestemt af den  

 pågældendes behov og hensynet til at afværge  

 personskade.
11.2.5 Pårørendes og den eventuelle værges  

 bemærkninger til foranstaltningen Pågældendes egne bemærkninger  

 følger reglerne i forvaltningsloven, hvorefter den, der er part i en  

 sag, altid har ret til at udtale sig, jf. forvaltningslovens § 21.
 For at sikre den bedst mulige indsats er der desuden  

 stillet krav om, at indstillingen skal indeholde redegørelse for  

 bemærkninger til foranstaltningen, som er fremsat af personer med et  

 nærmere kendskab til den pågældende.
 Det kan fx være pårørende, nære  

 bekendte eller værge.
11.3 Frister for det sociale nævns  

 godkendelse § 109 f. .....
 Stk. 2. ...
Stk. 3. Nævnets afgørelse om, hvorvidt  

 beslutningerne efter stk. 1 kan godkendes, skal foreligge inden 1 uge efter,  

 at nævnet har modtaget kommunens eller amtskommunens beslutning.
Hvis  

 nævnet ikke kan træde sammen, inden fristen er udløbet,  

 kan formanden for nævnet afgøre sagen efter § 71, stk. 4, i  

 lov om retssikkerhed og administration på det sociale område.
Ved  

 det førstkommende møde i nævnet skal nævnet tage  

 stilling til formandens afgørelse.
Stk. 4. Nævnet skal have godkendt  

 beslutningerne efter stk. 1, inden de kan sættes i værk.
Hvis det  

 i særlige tilfælde er påkrævet at sætte  

 foranstaltningen i værk, inden det sociale nævns afgørelse  

 foreligger, skal beslutningen snarest muligt og senest inden 2 uger efter, at  

 den er sat i værk, forelægges til godkendelse efter reglerne i  

 stk. 1 og 2.
På baggrund af disse sagers hastende karakter, skal  

 det sociale nævn have godkendt kommunens eller amtskommunens beslutning  

 inden 1 uge efter modtagelsen.
Hvis nævnet ikke har mulighed for at  

 træde sammen, godkender formanden beslutningen inden samme frist efter  

 reglen i retssikkerhedslovens § 71, stk. 4. Nævnet skal herefter  

 behandle sagen i førstkommende møde og kan efter reglerne i  

 retssikkerhedslovens § 68 tiltræde formandens afgørelse  

 eller træffe en ny afgørelse.
Udgangspunktet er, at foranstaltningerne ikke kan  

 iværksættes akut, jf. § 109 f, stk. 4, 1. pkt., men da der i  

 særlige tilfælde kan være behov for at  

 iværksætte en foranstaltning, inden det sociale nævns  

 godkendelse foreligger, er der mulighed for efterfølgende at indhente  

 nævnets godkendelse, jf. § 109, stk. 4, 2. pkt.
I så fald  

 skal nævnets afgørelse foreligge senest inden 1 uge efter at  

 sagen er rejst for nævnet.
Kapitel 12 Optagelse i særlige botilbud uden samtykke § 109 e.
Kommunen eller amtskommunen kan, jf.  

 § 109 g, indstille til det sociale nævn at træffe  

 afgørelse om, at en person skal optages i et bestemt botilbud  

 efter denne lov, botilbud i boliger opført efter den nu ophævede  

 lov nr. 378 af 10. juni 1987 om boliger for ældre og personer med  

 handicap eller efter lov om almene boliger samt støttede private  

 andelsboliger m.v., når det er absolut  

 påkrævet for, at den pågældende kan få den  

nødvendige hjælp, og hjælpen ikke kan  

 gennemføres i personens hidtidige bolig.
 Stk. 2. Det er en betingelse, at  

 pågældende ikke kan overskue konsekvenserne af sine  

 handlinger, og udsætter sig for alvorlig personskade, og at  

 det derfor er uforsvarligt ikke at sørge for flytning.
12.1 Anvendelsesområde Det sociale nævn har efter § 109 g hjemmel til  

 at træffe afgørelse om, at en person skal optages i et  

 særligt botilbud uden dennes samtykke.
Afgørelsen kan alene  

 træffes efter indstilling fra kommunen eller amtskommunen, jf.  

 § 109 e.
 Afgørelse om at optage en person i et særligt  

 botilbud uden samtykke kan træffes når:
·  

 	det er absolut påkrævet for, at den pågældende  

 kan få den nødvendige hjælp, og hjælpen ikke kan  

 gennemføres i personens hidtidige bolig, ·  

 	pågældende ikke kan overskue konsekvenserne af sine  

 handlinger og udsætter sig for alvorlig personskade, ·  

 	det er uforsvarligt ikke at sørge for flytning.
Det forudsættes, at der er tale om optagelse i et  

 særligt botilbud med henblik på varigt ophold, således at  

 den hidtidige bolig fraflyttes.
Bestemmelsen omfatter dermed en personkreds  

 for hvem, der typisk ikke er udsigt til bedring.
Bestemmelsen finder anvendelse i tilfælde, hvor en  

 person med betydelig og varigt nedsat psykisk funktionsevne bor i en  

 almindelig bolig - lejebolig eller ejerbolig - og det bliver uforsvarligt  

 ikke at sørge for flytning til et botilbud.
Bestemmelsen vil dog  

 også kunne anvendes i situationer, hvor en person allerede er visiteret  

 til et botilbud, og som efterfølgende får behov, der ikke kan  

 dækkes her.
 I forhold til beboere på plejehjem og i beskyttede  

 boliger kan kommunen eller amtskommunen træffe beslutning om flytning  

 selv om pågældende ikke er indforstået hermed, når  

 den hidtidige bolig og den plejemulighed, der er knyttet hertil, ikke  

 længere modsvarer beboerens behov, jf. bekendtgørelse nr. 82 af  

 5. februar 1998 om plejehjem og beskyttede boliger25)  .
 Det afgørende er, at det er forhold hos personen  

 selv, som forhindrer den nødvendige pleje og omsorg.
 Fx kan bestemmelsen ikke anvendes som  

 hjemmel til at flytte en person fra en almindelig bolig med henvisning til,  

 at vedkommende er til gene for naboerne, da den pågældende  

 spiller høj musik døgnet rundt, danser eller tramper rundt  

 eller omgås personer fra misbrugsmiljøet osv.
 Bestemmelsen omfatter heller ikke personer med  

 nedsat psykisk funktionsevne, som kan klare sig selv i egen bolig, og som  

 ofte gerne vil i kontakt med naboer, når den pågældende  

ikke udsætter sig selv for alvorlig personskade, uanset  

 ønsket om kontakt ikke er gengældt fra naboens side.
Der er opstillet en række meget strenge betingelser  

 for at anvende reglen om optagelse i særligt botilbud uden samtykke, da  

 der er tale om den mest indgribende sociale foranstaltning i forhold til  

 voksne.
Det er derfor forudsat, at reglen kun anvendes i få og  

 enkeltstående tilfælde.
12.1.1 Absolut påkrævet for at give den nødvendige  

 hjælp - § 109 e, stk. 1 Det er en betingelse, at flytningen er »absolut påkrævet« for, at den pågældende kan få den  

 nødvendige hjælp, og hjælpen ikke kan gennemføres i  

 personens hidtidige bolig.
 Denne vurdering tager alene hensyn til den enkeltes behov  

 for hjælp og hensynet til, hvor den enkelte bedst muligt kan modtage  

 den nødvendige hjælp.
Et eksempel på bestemmelsens anvendelse  

 er en situation, hvor kommunen indstiller til det sociale nævn, at en  

 svært dement mand på 82 år flytter til en plejebolig.  

 Indstillingen begrundes med, at ægtefællen på grund af egen  

 sygdom ikke længere er i stand til at passe manden.
Parret modtager  

 praktisk hjælp fra hjemmeplejen og manden har en aflastningsplads i  

 dagcenter fem gange om ugen.
Instillingen begrundes desuden med, at manden  

 ikke er i stand til at tage den fornødne medicin, som skal tages efter  

 behov på grund af luftvejsproblemer.
Kommmunen finder det uforsvarligt  

 at lade manden blive boende i hjemmet, da hjemmeplejen ikke har mulighed for  

 at observere, når der opstår behov for medicin.  

 Ægtefællen er enig i beslutningen om flytning til plejebolig, da  

 den demente er rastløs, vandrer omkring med åndenød og  

 får hyppige angstanfald.
Den demente ønsker ikke at flytte til  

 plejeboligen, som han har besøgt sammen med ægtefællen.  

 Han forstår ikke, at han kan opnå en bedre og mere  

 målrettet pleje i plejeboligen.
Den nødvendige hjælp er den hjælp, den  

 pågældende efter en faglig vurdering har behov for som  

 følge af den nedsatte funktionsevne.
Hjælpen kan fx bestå  

 i hjælp til personlig pleje og hygiejne, sygepleje og omsorg eller  

 lægeligt tilsyn eller behandling.
 At flytningen er absolut påkrævet for at yde  

 den nødvendige hjælp indebærer, at hjælpen efter en  

 konkret og faglig vurdering ikke kan ydes forsvarligt på anden og  

 mindre indgribende måde.
 Kan behovet opfyldes ved fx at ændre boligens  

 indretning, tilrettelægge hjemmehjælp og dag- eller andre tilbud  

 mere hensigtsmæssigt eller ved at stille hjælpemidler til  

 rådighed, er flytningen ikke absolut påkrævet.
 Hensynet til kommunens udnyttelse af ressourcer og  

 tilrettelæggelse af de sociale tilbud m.v. indgår ikke i  

 vurderingen.
 Kan en risiko for alvorlig personskade således  

 afhjælpes på en anden mindre indgribende måde end ved  

 flytning, er der ikke hjemmel i § 109 e til at flytte en person mod  

 pågældendes vilje.
12.1.2 Uforsvarligt at undlade flytning - alvorlig personskade,  

 § 109 e, stk. 2 En lovligt iværksat flytning er betinget af, det er  

 uforsvarligt at undlade flytning, idet den pågældende er udsat  

 for alvorlig personskade, hvis ikke den nødvendige hjælp  

 ydes.
 Det er derfor en betingelse, at »pågældende ikke kan overskue  

 konsekvenserne af sine handlinger og derfor udsætter sig for  

alvorlig personskade« .
Det centrale i denne vurdering er hensynet til  

 pågældendes helbredstilstand.
Betingelsen forudsætter, at  

 der er risiko for, at den pågældende som følge af den  

 nedsatte psykiske funktionsevne udsætter sig for alvorlig personskade  

 ved at forblive i en almindelig bolig.
Der kan fx være tale om risiko for at brænde  

 inde som følge af uforsvarlig omgang med ild eller elektriske  

 installationer.
Det kan være risiko for medicinforgiftning, fordi den  

 pågældende ikke selv kan dosere medicin.
Det kan være  

 risiko for livstruende tilstande, fordi den pågældende ikke  

 husker at eller ikke vil tage livsvigtig medicin.
Det kan være risiko  

 for fysiske kvæstelser, fordi den pågældende foruden den  

 nedsatte psykiske funktionsevne desuden har en nedsat fysisk  

 funktionsevne.
Risikoen skal være reel og ikke kun hypotetisk.
Dvs.  

 der skal være en vis sandsynlighed for, at den pågældende  

 kommer ud for alvorlig personskade.
Det kan fx dreje sig om en ældre  

 person, som hidtil har klaret sig med hjemmehjælp og hjælpemidler  

 i egen bolig, men som nu ikke længere er i stand til at klare  

 dagligdagen i eget hjem.
Det kan bl.a. være fordi vedkommende ikke  

 længere har forståelse for den normale brug af hjemmets  

 elektriske installationer og fx anvender komfuret som varmekilde med heraf  

 følgende risiko for brand.
 Det kan også være, fordi den  

 pågældende afviser omsorg fra familie og plejepersonale, fx ved  

 at nægte at åbne døren for hjemmeplejen, eller ved at  

 anklage ægtefællen for at samarbejde med myndighederne,  

 således at den nødvendige pleje eller omsorg ikke kan ydes, og  

 pågældende derved udsættes for alvorlig personskade.
Risiko for »alvorlig  

 personskade« omfatter kun de tilfælde, hvor  

 beboeren selv er udsat for den nævnte risiko.
Det er ikke  

 tilstrækkeligt, at naboer eller andre føler sig truet eller  

 generet af den pågældende.
Det er heller ikke  

 tilstrækkeligt, at pårørende føler sig utrygge ved,  

 at den pågældende bor, som han eller hun har valgt at bo.
En person med varigt nedsat psykisk  

 funktionsevne har en meget uregelmæssig søvnrytme og er derfor  

 meget støjende om natten til gene for naboerne.
Endvidere samler den  

 pågældende forskellige madvarer i lejligheden, som fremkalder  

 lugtgener og utøj.
Personens adfærd udgør ikke en risiko  

 for dennes eget liv eller helbred.
På grund af  

 funktionsnedsættelsen forstår den pågældende ikke, at  

 adfærden er til gene for naboerne.
En ophævelse af  

 lejemålet kan overvejes efter § 82 i lov om leje af almene  

 boliger. § 109 e kan ikke anvendes, da personens adfærd ikke  

 medfører, at denne udsætter sig for risiko for alvorlig  

 personskade.
Imidlertid kan hensynet til samlever eller  

 ægtefælle også indgå i den samlede afvejning.
Disse  

 er tillagt en særlig adgang til at klage over nævnets afslag  

 på en indstilling om flytning, jf. § 109 g, stk. 3. Det er navnlig  

 i situationer hvor ægtefællen eller samleveren selv har en nedsat  

 funktionsevne, eller hvor den syge blankt afviser at modtage den  

 nødvendige omsorg eller pleje fra ægtefællen eller  

 samleveren, at dette hensyn kan indgå.
12.2 Særlige botilbud Forud for afgørelse om optagelse i et botilbud  

 eller i plejehjem/plejebolig skal der som udgangspunkt ske en visitation  

 hertil i overensstemmelse med retssikkerhedslovens bestemmelser bl.a. om  

 klageadgang.
Dette er tilfældet, uanset om pågældende  

 hidtil har boet i eget hjem eller i et andet botilbud.
 Herudover kan der alene træffes afgørelse om  

 optagelse i et bestemt botilbud uden pågældendes samtykke efter  

 § 109 e, som også gælder ved flytning mellem forskellige  

 botilbud.
 Bestemmelsen i § 109 e nævner udtømmende  

 de særlige botilbud, som en person kan optages i.
 Der er tale om:
·  

 	botilbud efter serviceloven, ·  

 	botilbud i boliger efter den nu ophævede lov nr. 378 af 10. juni  

 1987 om boliger for ældre og personer med handicap, ·  

 	botilbud i boliger efter lov om almene boliger samt støttede  

 private andelsboliger mv.
 Ved særlige botilbud efter serviceloven  

 forstås:
·  

 	boliger i kommunale eller amtskommunale plejehjem eller beskyttede  

 boliger oprettet efter de hidtil gældende regler i lov om social  

 bistand, som fortsat drives af kommunen eller amtskommunen, jf. § 140,  

 stk. 1, i serviceloven, ·  

 	amtskommunale boformer efter servicelovens § 92.
 De nævnte botilbud efter serviceloven er omtalt i  

 Socialministeriets vejledninger om henholdsvis »Sociale tilbud til ældre m.fl.« og » Sociale tilbud til  

 voksne med handicap«, Lov om social service,  

 1998.
 Hvad angår de særlige botilbud i botilbud i  

 boliger opført efter den nu ophævede lov nr. 378 af 10. juni  

 1987 om boliger for ældre og personer med handicap eller efter lov om  

 almene boliger samt støttede private andelsboliger m.v., henvises til  

 By- og Boligministeriets vejledninger om boliger til ældre og  

 handicappede.
12.2.1 Forholdet til boliglovgivningen Bestemmelsen om optagelse i et særligt botilbud  

 giver ikke mulighed for at træffe afgørelse om, at en person  

 skal flytte - hverken varigt eller midlertidigt - til en boform, som ikke er  

 nævnt i § 109 e, stk. 1.
Reglerne i lov om leje og lov om leje af almene boliger,  

 om opsigelse og ophævelse af lejemål finder anvendelse  

 uafhængigt af bestemmelsen i § 109 e.
Et lejemål kan fx  

 ophæves efter reglerne om god skik og orden i lov om leje af almene  

 boliger, selv om betingelserne i § 109 e ikke er opfyldt.
 I serviceloven er der ingen særlige regler om  

 opsigelse af en oprindelig lejebolig i forbindelse med optagelse i  

 særligt botilbud efter § 109 e, idet denne opgave vil kunne  

 varetages af den pågældendes værge efter de almindelige  

 regler om opsigelse af beboelseslejemål.
 Når der er tale om en bolig, som kommunen eller  

 amtskommunen har anvisningsretten til, skal kommunen eller amtskommunen  

 være opmærksom på ikke at foretage anvisning til den  

 pågældende bolig, før der er vished for, at lejeren rent  

 faktisk skal flytte til en anden bolig, idet klager over afgørelser  

 efter § 109 e har opsættende virkning, jf. retssikkerhedslovens  

 § 72, stk. 3.
12.2.2 Forholdet til værgemålsloven Reglerne om personligt værgemål giver ikke  

 værgen ret til at beslutte tvangsmæssigt at flytte den  

 pågældende til et botilbud, hospital eller lignende.
Er den pågældende indforstået med og har  

 forståelse for at skulle flytte, vil flytningen ikke i sig selv  

 begrunde en beskikkelse af en værge.
Men har vedkommende et personligt  

 værgemål af andre årsager, kan værgen efter reglerne  

 i værgemålsloven træffe beslutninger i forbindelse med  

 flytningen på den pågældendes vegne.
I de tilfælde, hvor den pågældende - i  

 ord eller handling - modsætter sig en flytning, er værgens  

 medvirken derimod ikke tilstrækkelig, idet den  

 retssikkerhedsmæssige procedure, der er foreskrevet i § 109 g, jf.  

 § 109 e, samt § 109 h, skal følges.
I disse tilfælde  

 skal afgørelsen om optagelse i et særligt botilbud træffes  

 af det sociale nævn efter indstilling fra kommunen eller amtskommunen.  

 Kommunen eller amtskommunen skal også sørge for, at vedkommende  

 får advokatbistand.
 Det beror på en konkret vurdering af den  

 pågældendes tilstand, hvorvidt den pågældende har  

 forstået og erklæret sig indforstået med en flytning til et  

 særligt botilbud 26)  .
12.3 Advokatbistand § 109 h.
Kommunen eller amtskommunen skal  

 sørge for, at personen under sagen får bistand fra en advokat  

 til at varetage sine interesser, i sager om:
1)	... , 2)	optagelse i særlige botilbud efter § 109  

 e.
 Stk 2. Myndigheden betaler udgifterne til  

 advokaten, der modtager salær og godtgørelse for udlæg  

 efter samme regler, som gælder i de tilfælde, hvor der er meddelt  

 fri proces, jf. kapitel 31 i retsplejeloven.
 I sager om optagelse i særlige botilbud uden  

 samtykke skal kommunen eller amtskommunen sørge for, at den  

 pågældende får bistand fra en advokat samt afholde udgiften  

 hertil.
Personen skal have advokatbistand til at varetage sine  

 interesser under sagens behandling og afgørelse, når det i  

 kommunen eller amtskommunen er besluttet at indstille, at der træffes  

 afgørelse om optagelse i særlige botilbud uden samtykke.
Der er  

 tale om en obligatorisk ordning, dvs. at kommunen eller amtskommunen skal  

 sørge for, at personen får en advokat og skal afholde udgifterne  

 hertil efter de almindelige regler for beskikkede advokater.
Kapitel 13 § 109 g, sagsbehandlingsregler - indgreb efter  

 § 109 e 13.1 Det sociale nævns kompetence § 109 g.
Det sociale nævn træffer  

 afgørelse om optagelse i særlige botilbud uden samtykke efter  

 § 109 e efter indstilling fra kommunen eller amtskommunen.
Nævnets  

 afgørelse skal træffes senest 2 uger efter modtagelse af  

 kommunens eller amtskommunens indstilling.
 Stk. 2. ...
 Stk. 3. ...
Kompetencen til at træffe afgørelse i sager  

 om optagelse i særligt botilbud uden samtykke er henlagt til det  

 sociale nævn efter § 109 g, stk. 1. Nævnets kompetence  

 omfatter således både sager, hvori der indstilles til flytning af  

 en person, som giver aktivt udtryk for sin modvilje, og sager, hvori der  

 indstilles til flytning af en person, som forholder sig passivt.
Nævnet  

 træffer afgørelsen efter indstilling fra kommunen eller  

 amtskommunen og skal træffe afgørelsen senest 2 uger efter  

 modtagelse af kommunens eller amtskommunens indstilling.
13.2 Kommunens og amtskommunens indstilling § 109 g ...
Stk. 2. Indstillingen skal indeholde en redegørelse  

 for 1)	grundlaget for, at betingelserne i § 109 e  

 anses for opfyldt, 2)	den nødvendige faglige dokumentation for den  

 nedsatte funktionsevne, 3)	den hjælp og pleje efter kapitel 14, der har  

 været iværksat eller har været tilbudt den  

 pågældende eller familien, før indstilling om optagelse i  

 et særligt botilbud blev besluttet, 4)	indretning af den nye bolig og den personlige  

 hjælp, pleje, støtte m.v., som herefter vil kunne stilles til  

 rådighed og 5)	personens egne samt de pårørendes og  

 den eventuelle værges bemærkninger til flytningen.
Reglerne om sagsbehandlingens procedure ved optagelse af  

 en person i et særligt botilbud efter § 109 e, er fastsat i  

 § 109 g.
Kravene til kommunens eller amtskommunens indstilling til det  

 sociale nævn findes i stk. 2.
 13.2.1 Redegørelse for den hidtidige indsats m.v.
 Kommunen eller amtskommunens redegørelse for den  

 hidtidige indsats m.v. skal indeholde en redegørelse for:
1)	grundlaget for, at betingelserne i § 109 e anses for  

 opfyldt, 2)	den nødvendige faglige dokumentation for den nedsatte  

 funktionsevne, 3)	den hjælp og pleje efter kapitel 14, der har været  

 iværksat eller har været tilbudt den pågældende eller  

 familien, før indstillingen om optagelse i et særligt botilbud  

 blev besluttet.
Redegørelsen for, at betingelserne i § 109 e  

 er opfyldt, skal tage udgangspunkt i den hjælp og pleje, der har  

 været iværksat efter kapitel 14, og beskrive hvorfor denne er  

 utilstrækkelig.
Det skal endvidere beskrives, hvorfor det ikke er  

 muligt at yde den tilstrækkelige hjælp i den  

 pågældendes nuværende bolig.
Hvis anden hjælp har  

 være iværksat, skal dette også nævnes.
Endelig skal  

 redegørelsen indeholde en beskrivelse af den antagne risiko for  

 alvorlig personskade.
 Redegørelsen kan tage udgangspunkt i eksisterende  

 afgørelser om tildeling af personlig hjælp og pleje, jf.  

 § 110, eller de eksisterende skriftlige planer jf. § 111 i  

 serviceloven.
 13.2.2 Redegørelse for indretningen af den nye bolig m.v.
 Kommunens eller amtets indstilling skal desuden indeholde  

 en redegørelse for:
 4)	indretning af den nye bolig og den personlige hjælp og pleje,  

 støtte m.v., som herefter vil kunne stilles til  

 rådighed.
Redegørelsen for indretning af den nye bolig og den  

 personlige hjælp og pleje og støtte m.v., som vil kunne stilles  

 til rådighed, skal beskrive det konkrete botilbud, som personen  

 indstilles til optagelse i.
Endvidere skal der foreligge en beskrivelse af de  

 særlige tilbud om støtte, hjælp og pleje m.v., som  

 tilbydes i tilknytning til botilbudet.
Indstillingen bør indeholde en  

 sammenfattende begrundelse for indstillingen.
En kommune kan indstille en person til optagelse i et af  

 kommunens egne botilbud eller til et amtskommunalt botilbud i det amt, hvor  

 kommunen er beliggende.
Såfremt en kommune indstiller en person til  

 optagelse i et amtskommunalt botilbud, bør indstillingen indeholde en  

 udtalelse fra den pågældende amtskommune.
Amtskommunen kan  

 indstille en person til optagelse i et amtskommunalt botilbud.
13.2.3 Redegørelse for bemærkninger til flytningen Endelig skal kommunen eller amtskommunens indstilling  

 indeholde en redegørelse for:
 5)	personens egne samt de pårørendes og den eventuelle  

 værges bemærkninger til flytningen.
 Bemærkningerne vil hovedsagelig vedrøre de  

 nævnte personers indstilling til flytningen, men kan også  

 indeholde spørgsmål som fx ægtefællens fortsatte  

 boligforhold og økonomiske forhold.
13.3 Ægtefællens særlige  

 klageadgang § 109 g ...
 Stk. 2. .....
Stk. 3. En ægtefælle eller anden  

 nærtstående person, der deler bolig med den person, som sagen  

 vedrører, er berettiget til at klage over kommunens eller  

 amtskommunens afslag på at indstille til optagelse i særlige  

 botilbud efter denne bestemmelse.
Klagen kan indbringes for det sociale  

 nævn efter reglerne i kapitel 10 i lov om retssikkerhed og  

 administration på det sociale område, men ikke for anden  

 administrativ klagemyndighed.
En ægtefælle eller en anden  

 nærtstående person, som deler bolig med en person med betydelig  

 og varigt nedsat psykisk funktionsevne, er berettiget til at klage over  

 kommunens eller amtskommunens afslag på at indstille personen til  

 flytning.
Den særlige klageadgang fremgår af § 109 g, stk.  

 3.
 Bestemmelsen omhandler de situationer, hvor den  

 pågældendes funktionsnedsættelse og de forskellige  

 foranstaltninger i hjemmet vanskeliggør ægtefællens eller  

 den nærtståendes tilværelse i hjemmet.
Et eksempel på ægtefællens  

 benyttelse af klageadgangen er en situation, hvor et ældre  

 ægtepar, hvor manden er svært dement, bor sammen i en villa.  

 På grund af sin sygdom er manden ofte urolig i hjemmet og er truende  

 over for konen, som han ikke længere kan genkende.
Af og til forlader  

 han boligen, således at konen må eftersøge ham i timevis.  

 Konen føler sig utryg, fordi manden ofte lægger en tændt  

 cigar fra sig med risiko for antændelse og ofte forlader boligen med  

 hoveddøren ulåst.
Manden er glad for at være i dagcenter  

 om eftermiddagen, men vil ikke flytte til en plejebolig.
Kommunen  

 nægter at indstiller manden til flytning, hvorefter konen klager over  

 kommunens beslutning.
13.4 Værgebeskikkelse § 109 g ....
 Stk. 4. Har pågældende ikke allerede en  

 værge, skal kommunen eller amtskommunen, når der indstilles til  

 flytning, anmode statsamtet om at beskikke en værge efter  

 værgemålsloven.
 Der henvises til kapitel 18 om reglerne i  

 værgemålsloven.
Kommunen eller amtskommunen skal, senest på  

 tidspunktet for fremsendelse af indstillingen til det sociale nævn,  

 anmode statsamtet om at beskikke en værge.
Da der må  

 påregnes en vis sagsbehandlingstid i statsamtet, bør anmodningen  

 fremsendes til statsamtet så tidligt som muligt i  

 sagsforløbet.
 Er der allerede beskikket en værge efter  

 værgemålslovens § 5, dvs. personligt eller økonomisk  

 værgemål, kan man anmode om, at dette ændres efter  

 værgemålslovens § 9.
 En flytning og eventuelt afhændelse af tidligere  

 bolig vil forudsætte, at der er tale om et værgemål  

 både for personlige og for økonomiske anliggender.
 I tilfælde, hvor et familiemedlem er beskikket som  

 værge for den pågældende, eller hvor der alene er tale om  

 et økonomisk værgemål efter § 5, stk. 3, i  

 værgemålsloven, kan der være behov for beskikkelse af en  

 særlig værge, til at varetage den pågældendes  

 interesser i forbindelse med behandling af sagen om flytning.
13.5 Fuldbyrdelse af afgørelse om  

 flytning § 109 g ....
 Stk. 5. Kommunen eller amtskommunen kan om  

 fornødent anmode om bistand af politiet til at gennemføre en  

 afgørelse om flytning.
En afgørelse om optagelse i et særligt  

 botilbud gennemføres af kommunen eller amtskommunen, som har afgivet  

 indstilling i sagen.
En klage over en afgørelse efter § 109 e om  

 optagelse i særlige botilbud uden samtykke har opsættende  

 virkning, jf. retssikkerhedslovens § 72, stk. 3.
 Der er ingen frist for iværksættelse af  

 flytningen.
Fuldbyrdelsen skal foretages i overensstemmelse med reglen  

 i § 109, stk. 5, hvorefter magtanvendelse skal »udøves så skånsomt og kortvarigt som  

 muligt og med størst mulig hensyntagen til den pågældende  

 og andre tilstedeværende, således at der ikke forvoldes  

 unødig krænkelse eller ulempe.« Efter § 109 g, stk. 5, kan kommunen eller  

 amtskommunen om fornødent anmode om bistand af politiet til at  

 gennemføre en afgørelse om flytning.
Henvendelsen til politiet  

 bør så vidt muligt ske skriftligt, eventuelt ledsaget af kopi af  

 nævnets afgørelse.
Henvendelsen skal angive, hvilken bistand der  

 ønskes, og hvorfor det anses for nødvendigt med politiets  

 bistand.
Kommunen kan endvidere anmode om, at politiet ikke optræder i  

 uniform, såfremt dette ud fra en konkret vurdering må anses for  

 at være en fordel.
Kapitel 14 Klageregler Klager over godkendelser og afgørelser indgives  

 gennem den myndighed, der har truffet afgørelsen.
14.1 Klage til det sociale nævn § 109 i.
Kommunens og amtskommunens  

beslutninger efter §§109 a, c og d, der ikke træffes mod  

 pågældendes vilje, samt beslutninger efter § 109 b kan  

 indbringes for det sociale nævn efter reglerne i kapitel 10 i lov om  

 retssikkerhed og administration på det sociale område.
 Stk. 2. En ægtefælle, en  

 pårørende, en værge eller en anden repræsentant for  

 den person, som foranstaltningen vedrører, kan klage over kommunens  

 eller amtskommunens beslutning, når den person, som afgørelsen  

 vedrører, ikke selv er i stand til at klage.
14.1.1 De almindelige klageveje - foranstaltninger iværksat med  

 samtykke Hvis en person selv anmoder om at få  

 iværksat en foranstaltning omfattet af §§ 109 a, c og d, er  

 det kommunen eller amtskommunen, der træffer afgørelsen.
Det  

 drejer sig om alarm- og pejlesystemer, tilbageholdelse i boligen og  

 beskyttelsesmidler.
Denne situation omfatter også de tilfælde,  

 hvor den pågældende ikke aktivt modsætter sig eller  

anerkender et forslag om at bruge en af disse foranstaltninger.
Afgørelsen om at fastholde en person efter  

§ 109 b træffes i den akutte situation af det kommunale  

 eller amtskommunale personale.
Afgørelsen om at sætte dette  

 indgreb i værk skal, som al anden magtanvendelse, efterfølgende  

 registreres og indberettes til den kommunale eller amtskommunale myndighed,  

 jf. § 109 l, som på denne måde bliver den myndighed, der  

 træffer afgørelsen i første instans.
 Klage over disse afgørelser kan i henhold til  

 § 109 i indbringes for det sociale nævn efter de almindelige  

 klageregler i retssikkerhedslovens kapitel 10.
 Afgørelser om fastholdelse efter § 109 b og  

 afgørelser om alarm- og pejlesystemer, tilbageholdelse i boligen og  

 beskyttelsesmidler som ikke træffes mod pågældendes vilje,  

 er således ikke omfattet af de særlige regler om det sociale  

 nævns godkendelsesprocedure i § 109 f.
For at sikre, at det sociale nævn kan  

 efterprøve disse sager, selvom den pågældende forholder  

 sig passivt eller ikke er i stand til selv at klage, kan en  

 pårørende eller repræsentant også indbringe klagen  

 for det sociale nævn.
Det kan fx være en ægtefælle,  

 samlever, søskende, bisidder, advokat eller en værge, der  

 på den pågældendes vegne sørger for, at sagen bliver  

 indbragt for det sociale nævn.
14.2 Klage til Den Sociale Ankestyrelse § 109 j.
Det sociale nævns  

godkendelse efter § 109 f af beslutninger om alarmsystemer m.v.  

 efter § 109 a, tilbageholdelse i boligen m.v. efter § 109 c,  

 anvendelse af beskyttelsesmidler efter § 109 d, samt nævnets  

 afgørelser om optagelse i særlige botilbud efter  

§ 109 e kan indbringes for Den Sociale Ankestyrelse inden 4 uger  

 efter, at klageren har fået meddelelse om afgørelsen.
 Stk. 2. En ægtefælle, en  

 pårørende, en værge eller en anden repræsentant for  

 den person, som foranstaltningen vedrører, kan klage over det sociale  

 nævns godkendelse samt det sociale nævns afgørelse,  

 når den person, som afgørelsen vedrører, ikke selv er i  

 stand til at klage.
 Stk. 3. Når Ankestyrelsen behandler klagen,  

 gælder reglerne i kapitel 9 og 10 i lov om retssikkerhed og  

 administration på det sociale område, bortset fra § 63 og  

 § 66 i lovens kapitel 10.
14.2.1 Klage til Den Sociale Ankestyrelse - foranstaltninger mod  

 pågældendes vilje og foranstaltninger uden samtykke De særlige retssikkerhedsgarantier i §§ 109 f,  

 h, j og k skal iagttages, når kommunen eller amtskommunen mod  

 pågældendes vilje, dvs. når pågældende  

 udviser aktiv modstand eller modvilje, beslutter at iværksætte  

 foranstaltninger i form af alarm- og pejlesystemer, § 109 a,  

 tilbageholdelse i boligen, § 109 c, og beskyttelsesmidler, § 109  

 d.
 Det samme gælder, når kommunen eller  

 amtskommunen uden pågældendes samtykke, dvs. når  

 pågældende udviser aktiv modstand/modvilje eller passivitet,  

 indstiller til det sociale nævn om at træffe afgørelse om  

 optagelse i et særligt botilbud uden samtykke, jf. § 109 e og  

 g.
Dette indbærer, at det sociale nævns  

 godkendelse i sager efter §§ 109 a, c og d, samt afgørelse i  

 sager efter § 109 e, er førsteinstans afgørelser.
Klage  

 over disse afgørelser kan indbringes for Den sociale Ankestyrelse  

 efter § 109 j.
Hvis den pågældende ikke er i stand til selv  

 at klage, fx på grund af passivitet eller manglende forståelse  

 for indgrebets følger, kan pårørende eller  

 repræsentanter indbringe klagen for Den sociale Ankestyrelse.
Klagen  

 kan indbringes af fx ægtefælle, samlever, søskende,  

 bisidder, advokat eller værge.
 Klagefristen er fire uger fra afgørelsen er meddelt  

 klageren.
 Som en særlig retsgaranti i forbindelse med sager om  

 optagelse i særlige botilbud uden samtykke har en klage over denne type  

 afgørelse opsættende virkning, jf. retssikkerhedslovens  

 § 72, stk. 3, se kapitel 14.3.
 Af hensyn til muligheden for at indbringe sager om  

 tilbageholdelse i boligen mod pågældendes vilje og optagelse i  

 særlige botilbud uden samtykke for domstolene27)  , er der en frist for Den Sociale  

 Ankestyrelses afgørelse på otte uger.
 Myndighedernes pligt til at genvurdere en  

 afgørelse, når borgeren klager over afgørelsen,  

 gælder ikke ved klager over optagelse i særlige botilbud uden  

 samtykke, jf. retssikkerhedslovens § 66.
Når Ankestyrelsen efterprøver de kommunale og  

 amtskommunale afgørelser, gælder de almindelige regler, bl.a.  

 retssikkerhedslovens § 69 om klageinstansens efterprøvelse af  

 skønsmæssige afgørelser.
Efterprøvelse og  

 omgørelse af en skønsmæssig afgørelse kan kun ske,  

 når der foreligger særlige omstændigheder.
Det kan fx  

 være når sagsbehandlingsreglerne og forvaltningsretten ikke  

 bliver fulgt, eller når der slet ikke er foretaget et skøn.
Jo  

 mere indgribende en afgørelse er for den enkelte, jo dybere går  

 klageinstanserne ind i efterprøvelsen af skønnet.  

 Magtanvendelse og andre indgreb i selvbestemmelsesretten er af  

 afgørende betydning for den enkelte.
Ankestyrelsen går derfor  

 dybere ind i efterprøvelsen af skønnet Da der er tale om almindelig andeninstans behandling,  

 gælder princippet i retssikkerhedslovens § 63 om Ankestyrelsens  

 behandling af principielle eller generelle sager ikke.
14.3 Opsættende virkning 14.3.1 Hovedreglen om opsættende virkning, retssikkerhedslovens  

 § 72, stk. 1.
Lov om retssikkerhed og administration på det  

 sociale område § 72. Klage over en afgørelse har ikke  

 opsættende virkning, jf. dog stk. 2 og 3.
 Stk. 2. Ankestyrelsen og det sociale nævn kan  

 efter begæring tillægge en klage over en afgørelse om  

 botilbud efter kapitel 18 i lov om social service opsættende  

 virkning.
 Stk. 3. ....
 Stk. 4. Sager efter stk. 2 og 3 behandles i  

 Ankestyrelsen efter § 57.
At en klage har opsættende virkning betyder, at  

 fuldbyrdelsen af afgørelsen udskydes, indtil klageinstansen har  

 truffet afgørelse.
Det kan være vigtigt, at en afgørelse  

 ikke iværksættes, fordi der herved kunne ske en uoprettelig  

 skade.
Dette gælder især i sager, hvor afgørelsen har en  

 meget indgribende betydning for den pågældendes privatliv.
 Hovedreglen i sociale sager er, at en klage over en social  

 myndigheds afgørelse ikke har opsættende virkning.
Hvis borgeren får tilkendt den ydelse, der er  

 søgt om, af det sociale nævn, efter en klage over kommunens  

 afslag, skal kommunen straks udbetale eller yde hjælpen.
Hvis kommunen  

 indbringer sagen for Den sociale Ankestyrelse, kan nævnets  

 afgørelse ikke tillægges opsættende virkning.
 14.3.2 Opsættende virkning - klage over optagelse i særlige  

 botilbud uden samtykke, retssikkerhedslovens § 72, stk. 3.
Lov om retssikkerhed og administration på det  

 sociale område § 72. Klage over en afgørelse har ikke  

 opsættende virkning, jf. dog stk.2 og 3.
 Stk. 2. ......
Stk. 3. Klage til Ankestyrelsen over optagelse i  

 særlige botilbud uden samtykke efter § 109 e i lov om social  

 service har opsættende virkning.
Hvis særlige forhold gør  

 det påkrævet, træffer det sociale nævn samtidig med  

 afgørelsen om optagelsen i et særligt botilbud afgørelse  

 om at iværksætte optagelsen straks.
Afgørelsen om at  

 ophæve en opsættende virkning kan ikke indbringes for  

 Ankestyrelsen.
 stk. 4. Sager efter stk. 2 og 3 behandles i  

 Ankestyrelsen efter § 57.
 stk. 5. ......
 Optagelse i et særligt botilbud uden samtykke er af  

 så omfattende og indgribende karakter, at der er behov for, at klageren  

 kan blive i boligen, indtil Ankestyrelsen har truffet afgørelse i  

 sagen, bl.a. således at personen undgår tab af den hidtidige  

 bolig, hvis Ankestyrelsen ændrer nævnets afgørelse.
En klage over en afgørelse efter § 109 e om  

 optagelse i et særligt botilbud uden samtykke har automatisk  

 opsættende virkning.
Klageren, dennes advokat eller repræsentant  

 behøver derfor ikke særskilt at bede om, at klagen får  

 opsættende virkning.
Hvis der klages over nævnets  

 afgørelse, skal optagelsen i det særlige botilbud sættes i  

 bero, indtil Ankestyrelsen har truffet afgørelse.
I visse situationer kan der imidlertid være  

 særlige forhold, der gør det påkrævet at  

 iværksætte en optagelse i et særligt botilbud straks.  

 Behovet for hjælp kan være så overhængende, at  

 flytningen ikke kan udskydes længere.
Det sociale nævn kan i  

 sådanne tilfælde, samtidig med afgørelsen om optagelse i  

 særlige botilbud uden samtykke, beslutte at afgørelsen om at  

 flytte pågældende skal sættes i værk straks.
Hvis der fx i den hidtidige bolig også er en  

 ægtefælle, kan hensynet til denne ægtefælle betyde,  

 at optagelsen i det særlige botilbud ikke kan udsættes  

 yderligere.
Hvis pågældende bor alene, kan der trods massiv  

 hjælp fx være stor risiko for, at personen skader sig selv i den  

 hidtidige bolig.
Det kan fx være, fordi boligen ikke er indrettet til  

 de særlige behov, eller fordi personen desuden ved sine handlinger  

 eller undladelser også er til fare for andre.
 Det sociale nævn skal ved sin beslutning om,  

 hvorvidt den opsættende virkning af en klage bør ophæves,  

 især lægge vægt på hensynet til at forhindre den  

 pågældende i at skade både sig selv eller andre, fx i  

 forbindelse med brug af hjemmets elektriske installationer, såsom el-  

 og gaskomfur, eller ved at udsætte sig for fare i trafikken.
Hensynet til ægtefælle eller andre  

 pårørende, som lever sammen med den pågældende, kan  

 også indgå i afgørelsen.
Det kan fx være hensynet  

 til, om pårørende i forhold til den pågældendes  

 tilstand magter at passe pågældende i hjemmet, eller situationer,  

 hvor den pågældende afviser at modtage ægtefællens  

 pleje eller omsorg.
 Det kan i sådanne situationer skønnes  

 nødvendigt at iværksætte en optagelse straks, fordi den  

 nødvendige hjælp ikke kan ydes i hjemmet.
Hvis en ægtefælle forbliver i den hidtidige  

 bolig, vil optagelsen i det særlige botilbud ikke betyde, at personen  

 mister sin oprindelige bolig, og pågældende vil ved forbedring af  

 tilstanden kunne vende tilbage.
Hvis der er tale om en enlig, vil den, der  

 repræsenterer vedkommende, fx advokaten, kunne udskyde en eventuel  

 opsigelse af lejemål i perioden, indtil Ankestyrelsens afgørelse  

 foreligger.
Den opsættende virkning gælder alene, hvor  

 personen eller dennes repræsentant indbringer en klage over en  

 afgørelse truffet efter §§ 109 e og g direkte for Ankestyrelsen.  

 En ægtefælle eller anden nærtstående kan alene klage  

 efter § 109 g, stk. 3, til det sociale nævn over et afslag  

 på optagelse i et særligt botilbud.
Opsættende virkning  

 bliver derfor ikke aktuel.
Afgørelsen om at ophæve den opsættende  

 virkning af en klage efter retssikkerhedslovens § 72, stk. 3, dvs. en  

 afgørelse om sagsbehandlingen, træffes samtidig med selve  

 afgørelsen om optagelse i et særligt botilbud.
Da  

 afgørelsen om at ophæve klagens opsættende virkning er  

 begrundet i særlig omstændigheder, som gør det  

 påkrævet at iværksætte optagelsen straks, kan en  

 klage over nævnets afgørelse om at ophæve den  

 opsættende virkning ikke indbringes for Ankestyrelsen.
Kapitel 15 Domstolsprøvelse 15.1 Retten til at få prøvet indgreb i den  

 personlige frihed § 109 k.
Ved henvendelse til Ankestyrelsen  

 inden 4 uger efter, at klageren har fået meddelelse om  

 afgørelsen, kan klageren kræve afgørelsen forelagt  

 landsretten efter reglerne i retsplejelovens kapitel 43 a, når  

 Ankestyrelsens afgørelse omhandler:
1)	tilbageholdelse i boligen m.v. efter § 109  

 c, eller 2)	optagelse i særlige botilbud efter  

§ 109 e.
Stk. 2. Landsrettens afgørelse kan ikke  

 indbringes for Højesteret.
Procesbevillingsnævnet kan dog give  

 tilladelse til anke eller kære af landsrettens afgørelse, hvis  

 sagen har principiel karakter.
Ansøgninger om tilladelse til anke  

 eller kære må fremsættes henholdsvis inden 6 eller 3  

 måneder efter afgørelsen.
 Tilbageholdelse i boligen og optagelse i særlige  

 botilbud uden samtykke er de alvorligste indgreb i den personlige frihed, og  

 der er derfor særlig adgang til at få prøvet disse indgreb  

 ved domstolssystemet.
Klage over det sociale nævns godkendelse og  

 afgørelse om iværksættelse af disse foranstaltninger kan  

 indbringes for Den Sociale Ankestyrelse.
Ankestyrelsens afgørelse kan  

 herefter indbringes for landsretten, og i det omfang  

 Procesbevillingsnævnet finder sagen principiel, for Højesteret,  

 jf. § 109 k.
15.1.1 Landsretten Efter grundlovens § 71, stk. 6, skal lovligheden af  

 en administrativ frihedsberøvelse kunne forelægges de  

 almindelige domstole eller anden dømmende myndighed til  

 prøvelse.
 Grundlovsbestemmelsen skal sikre, at der er en let adgang  

 til at få prøvet lovligheden af en administrativ  

 frihedsberøvelse af domstolene blot ved fremsættelse af  

 begæring herom.
I medfør af § 109 k kan Ankestyrelsens  

 afgørelser i sager om tilbageholdelse i boligen og om optagelse i  

 særlige botilbud uden samtykke, indbringes for domstolene af den  

 person, som afgørelsen vedrører, blot ved henvendelse til  

 Ankestyrelsen.
Ankestyrelsen sørger herefter for, at sagen indbringes  

 for landsretten.
 Fristen for at forlange sagen indbragt for domstolene er 4  

 uger efter, at klageren eller dennes repræsentant, advokat eller  

 værge har fået meddelelsen om afgørelsen.
15.1.2 Højesteret Procesbevillingsnævnet kan give tilladelse til anke  

 eller kære af landsrettens afgørelser, hvis sagen har principiel  

 betydning, i overensstemmelse med det almindelige princip om principielle  

 sager.
Kapitel 16 Tilsyn Retssikkerhedsloven § 15. Kommunalbestyrelsen har ansvaret for og  

 beslutter, hvordan kommunen skal planlægge og udføre sin  

 virksomhed på det sociale og sundhedsmæssige område efter  

 den sociale lovgivning.
Dette gælder også for initiativer i  

 forhold til arbejdsmarkedet, herunder initiativer, der sigter på at  

 hjælpe personer til at kunne komme ind på eller blive på  

 arbejdsmarkedet.
 § 16. Kommunalbestyrelsen har pligt til at  

 føre tilsyn med, hvordan de kommunale opgaver løses, jf.  

 § 15. Tilsynet omfatter både indholdet af tilbudene og den  

 måde, opgaverne udføres på.
§ 38. Amtsrådet har ansvaret for og  

 beslutter, hvordan amtskommunen skal planlægge og udføre sin  

 virksomhed på det sociale og sundhedsmæssige område efter  

 den sociale lovgivning.
Dette gælder også for initiativer i  

 forhold til arbejdsmarkedet, herunder initiativer, der sigter på at  

 hjælpe personer til at kunne komme ind på eller blive på  

 arbejdsmarkedet.
 § 39. Amtsrådet har pligt til at  

 føre tilsyn med, hvordan de amtskommunale opgaver løses, jf.  

 § 38. Tilsynet omfatter både indholdet af tilbudene og den  

 måde, opgaverne udføres på.
 Tilsynet er mere uddybende beskrevet i Socialministeriets  

 vejledning om lov om retssikkerhed og administration på det sociale  

 område.
Efter retssikkerhedslovens §§ 15 og 38 har  

 kommunalbestyrelsen og amtsrådet ansvaret for, hvordan kommunen og  

 amtskommunen planlægger og udfører sin virksomhed på det  

 sociale område.
Efter §§ 16 og 39 har kommunalbestyrelsen og  

 amtsrådet pligt til at føre tilsyn med, hvordan de kommunale  

 eller amtskommunale opgaver løses.
Dette gælder også for  

 indsatsen for personer med en betydelig og varigt nedsat psykisk  

 funktionsevne.
Det er op til kommunalbestyrelsen og amtsrådet at  

 tage stilling til, hvordan tilsynet konkret skal planlægges og  

 udføres i kommunen eller amtskommunen.
I disse overvejelser  

 indgår en række forskellige aspekter.
Der er forskellige formål med tilsynsvirksomheden i  

 forhold til kommunernes og amtskommunernes samlede virksomhed på det  

 sociale område.
Kernen i tilsynsforpligtelsen er, at myndighederne har  

 pligt til at holde sig informeret om indhold og fremgangsmåde i  

 tilbudene, samt til at forholde sig til denne information i opgaver,  

 formål og gældende lov.
Modtages der fx oplysning om, at plejen for beboere  

 på et plejehjem tilsyneladende ikke er i orden, har  

 kommunalbestyrelsen, med mindre informationerne er klart utroværdige,  

 pligt til at undersøge sagen og i givet fald at tage initiativ til at  

 få rettet op på forholdene.
Dette gælder hvad enten  

 oplysningerne kommer fra forvaltningen, ansatte på institutionen,  

 brugere, pårørende eller andre.
 Pligten til at føre tilsyn gælder også  

 for hjælp, som udføres af andre end ansatte i kommunen eller  

 amtskommunen, fx boformer, der drives af private efter aftale med en kommune  

 eller en amtskommune.
 Det har stor betydning, at kommunalbestyrelsen og  

 amtsrådet, når tilsynsvirksomheden prioriteres og  

 planlægges, er særlig opmærksom på former for  

 hjælp, der er rettet til personer, som ikke, eller kun meget  

 vanskeligt, selv kan reagere over for urimelige forhold.
Brugerne - og deres pårørende - har  

 personlige og direkte oplevelser af, hvordan hjælpen efter deres  

 opfattelse fungerer.
Derfor kan der fra brugerne komme vigtig viden, herunder  

 signaler om, at der kan være noget galt, og at der er brug for  

 forbedringer.
 En effektiv brugerindflydelse, hvor der lægges  

 vægt på tilbagemeldinger fra beboerråd eller  

 pårørenderåd til kommunalbestyrelsen eller  

 amtsrådet, kan derfor også i forhold til svage grupper  

 indgå som et vigtig led i tilsynsindsatsen.
 Pligten til at føre tilsyn omfatter også de  

 svage grupper, som ikke har modtaget et botilbud eller i øvrigt ikke  

 modtager hjælp.
16.1 Tilsyn efter grundlovens § 71 I bekendtgørelsens § 12 er det fastsat, at  

 personer omfattet af foranstaltninger efter servicelovens § 109 c  

 (tilbageholdelse i boligen) skal underrettes om adgangen til at rette  

 henvendelse til Folketingets udvalg i henhold til grundlovens § 71, stk.  

 7, om tilsyn med personer, der er underkastet administrativ  

 frihedsberøvelse.
Dette gælder også, hvis der er givet  

 samtykke til foranstaltningen.
Kapitel 17 Registrering, indberetning og planer § 109 l.
Optagelse i særlige botilbud  

 efter 109 e og enhver form for magtanvendelse, herunder magtanvendelse i  

 forbindelse med foranstaltninger efter §§ 109 a - d, skal registreres og  

 indberettes til kommunalbestyrelsen eller amtsrådet.
 Stk. 2. ....
17.1 Registrering og indberetning Hver gang der iværksættes indgreb i den  

 personlige frihed skal indgrebet registreres og indberettes til kommunen  

 eller amtskommunen, på Socialministeriets skema, jf.  

 bekendtgørelsens § 6.
 Dvs. at både optagelse i særlige botilbud  

 efter § 109 e, lovligt iværksatte foranstaltninger efter  

 §§ 109 a - d, nødværge og nødret og endelig ulovlige  

 indgreb skal registreres og indberettes.
 Indberetningen skal ske på de af Socialministeriet  

 udarbejdede skemaer, som kan rekvireres hos Socialministeriet.
 På skema 2 indberettes lovligt  

 iværksat fastholdelse efter § 109 b, indgreb foretaget i  

 nødværge eller som led i nødret, akut iværksatte  

 indgreb, jf. § 109 f, stk. 4, samt al anden magtanvendelse,  

 dvs. indgreb som er ulovlige.
 Efter bekendtgørelsens § 7 skal registrering  

 ske straks og senest dagen efter indgrebet.
 Akut iværksatte indgreb omfatter indgreb  

 nævnt i servicelovens §§ 109 a - d, det har været  

 påkrævet at sætte i værk, inden det sociale  

 nævns godkendelse foreligger.
 Ulovlige indgreb omfatter indgreb som nævnt i  

 servicelovens §§ 109 a - e, iværksat uden at have været  

 forelagt det sociale nævn, indgreb som nævnt i servicelovens  

 § 109 a - e, iværksat uanset at det sociale nævn har afvist  

 at godkende samt indgreb, der ikke er nævnt i serviceloven.
 Disse indgreb skal indberettes straks og senest på  

 3. dagen efter iværksættelsen, jf. bekendtgørelsens  

 § 7, stk. 2.
På skema 1 indberettes lovligt  

 iværksatte foranstaltninger efter §§ 109 a, c og d, dvs.  

 alarm- og pejlesystemer, tilbageholdelse og beskyttelsesmidler.
Efter  

 bekendtgørelsens § 8 skal registrering ske straks og senest dagen  

 efter, at indgrebet har fundet sted.
 Indberetning af iværksatte foranstaltninger skal ske  

 1 gang om måneden, jf. bekendtgørelsens § 8, stk. 2.
Registreringspligten for lovligt iværksatte  

 foranstaltninger knytter sig til selve iværksættelsen af en  

 godkendt foranstaltning.
Registreringen skal derfor ikke gentages for hver  

 gang der dagligt gøres brug af en godkendt foranstaltning.
På skema 3 indberettes flytning  

 iværksat i henhold til § 109 e.
Disse registreringer skal i  

 henhold til bekendtgørelsens § 9 foretages senest med udgangen af  

 den måned, hvor flytningen er sat i værk.
 Registrerede flytninger skal indberettes kvartalsvist, jf.  

 bekendtgørelsens § 9, stk. 2.
 Registreringen skal foretages af den person, der har  

 iværksat indgrebet, eller af den, der har instruktionsbeføjelsen  

 overfor det involverede personale, jf. bekendtgørelsens § 10,  

 stk. 1.
 På baggrund af indberetningerne vurderer kommunen  

 eller amtskommunen, om der er behov for påtale eller anden form for  

 opfølgning, og der udarbejdes en årlig beretning over  

 magtanvendelsen, som forelægges for kommunalbestyrelsen eller  

 amtsrådet, jf. bekendtgørelsens § 11.
 Det er således væsentligt, at der  

 løbende er politisk bevågenhed om disse forhold, og at problemer  

 og metoder kan indgå i en dialog mellem amtet eller kommunen og  

 brugerorganisationer og pårørende.
 Det anbefales, at kommunen eller amtskommunen en gang om  

 året gennemgår de indberettede registreringer i samarbejde med de  

 lokale brugerorganisationer.
 Bruges elektronisk registrering, skal man være  

 opmærksom på kravet om godkendelse i § 4 i  

 Justitsministeriets lovbekendtgørelse nr. 621 af 2. oktober 1987 om  

 offentlige myndigheders registre, med de ændringer, der følger  

 af § 11 i lov nr. 192 af 29. marts 1989 og lov nr. 346 af 6. juni  

 1991.
17.1.1 Nødværge og nødret - straffelovens  

 §§ 13 og 14 Straffeloven indeholder nogle bestemmelser, der som  

 udgangspunkt forbyder personer, herunder det offentlige plejepersonale, at  

 foretage bestemte handlinger over for andre personer, herunder de personer,  

 der er omfattet af personkredsen i § 109. Et eksempel er straffelovens  

 § 261, stk. 1, hvorefter den, der berøver en anden friheden, kan  

 straffes med fængsel i indtil 4 år.
Hvis betingelserne for  

 nødret eller nødværge er opfyldt, vil sådanne  

 indgreb kunne blive retmæssige.
For både nødværge og nødret er  

 det vigtigt at bemærke, at der er tale om ekstraordinær hjemmel  

 til brug i ekstraordinære situationer.
Bestemmelserne kan derfor ikke  

 anvendes som hjemmelsgrundlag for at foretage jævnligt forekommende  

 tvangsmæssige indgreb.
Nødværge og nødret kan kun  

 anvendes som hjemmel til handlinger af forsvarsmæssig karakter, men kan  

 ikke anvendes som hjemmel til at foretage aktive handlinger, der ikke er  

 strengt nødvendige for at værne om beskyttede retsgoder.
Straffeloven § 13. Handlinger foretagne i  

 nødværge er straffri, for så vidt de har været  

nødvendige for at modstå eller  

afværge et påbegyndt eller overhængende  

 uretmæssigt angreb og ikke åbenbart går ud over, hvad  

 der under hensyn til angrebets farlighed, angriberens person og det angrebne  

 retsgodes betydning er forsvarligt Stk. 2. ...
Handlinger, der har været nødvendige for at  

 modstå eller afværge et påbegyndt eller overhængende  

 uretmæssigt angreb, kan efter straffelovens § 13, stk. 1,  

 være straffri.
Det forudsætter dog, at afværgehandlingen  

 ikke åbenbart går ud over, hvad der er forsvarligt under hensyn  

 til angrebets farlighed, angriberens person og det angrebne retsgodes  

 betydning.
Bestemmelsen beskriver forudsætningerne for  

 straffrit at afværge et angreb på et retsgode, men siger intet  

 om, hvad angrebet skal være rettet mod.
Det vil typisk dreje sig om  

 fysiske angreb på fx liv, legeme, personlig frihed og formuegenstande.  

 Det kan fx være angreb i form af vold, brandstiftelse og  

 tingsbeskadigelse, men kan fx også være krænkelse af  

 blufærdighed.
Bestemmelsen finder også anvendelse, når  

 angriberen er psykisk utilregnelig, selvom angriberen i sådanne  

 tilfælde vil være straffri.
I disse situationer er der dog en  

 videre pligt end normalt til at vælge flugt eller opgive det angrebne  

 gode, hvis dette er muligt i situationen.
Der er indbygget et krav om forholdsmæssighed  

 (proportionalitet) mellem angrebet og den handling, der imødegår  

 angrebet, således at ikke ethvert angreb kan gøre enhver  

 handling straffri.
Afværgehandlingen må ikke gå  

 åbenbart ud over, hvad der er forsvarligt.
Der kan med andre ord ikke  

 angives nøjagtige grænser for, hvilke handlinger der er  

 straffrie, men straffrihed forudsætter, at handlingen aktuelt sker for  

 at afværge et angreb.
Afværgehandlingen skal rettes mod  

 angriberen selv, aldrig mod en tredje person.
Grænsen for, hvilke handlinger af  

forebyggende karakter, der kan foretages med hjemmel i  

 nødværgebestemmelsen må findes ud fra en bedømmelse  

 af, hvornår den truende handling er konkretiseret i en grad, der  

 gør, at den betegnes som påbegyndt eller  

overhængende.
Hvis angrebet endnu ikke er påbegyndt skal  

 det være så umiddelbart truende, at der er grund til at  

 afværge det allerede nu.
Er der tid til at vente, fx fordi der endnu  

 kun er tale om en verbal trussel, vil dette som regel være ensbetydende  

 med at modhandlingen endnu ikke er nødvendig.
Den truede må da  

 gribe til de lovlige afværgemidler, som tiden tillader.  

 Afværgehandlingen skal være nødvendig, hvilket vil  

 sige, at der ikke er tale om nødværge, såfremt en mindre  

 indgribende foranstaltning kunne have opfyldt formålet.  

 Nødværge kan derfor ikke anvendes i rent præventivt  

 øjemed.
Straffeloven § 14. En handling, der ellers ville være  

 strafbar, straffes ikke, når den var nødvendig til  

afværgelse af truende skade på person eller gods, og  

 lovovertrædelsen  måtte anses for at være af  

 forholdsvis underordnet betydning.
Straffelovens § 14 om nødret er et udslag af  

 en almindelig grundsætning om, at nød - til en vis grad - bryder  

 alle love.
Nødret er i praksis kun aktuel, når  

 nødværge ikke finder anvendelse.
 En ellers strafbar handling kan være straffri,  

 når den er nødvendig for at afværge truende skade på  

 person eller gods, og lovovertrædelsen må anses for at være  

 af forholdsvis underordnet betydning.
Bestemmelsen finder anvendelse ved truende  

 integritetskrænkelser, legemsskade eller skade på fysiske  

 genstande.
Faren kan fx skyldes akut sygdom, tekniske svigt i installationer  

 og maskiner eller naturbegivenheder såsom tordenvejr,  

 oversvømmelse og selvantændelse.
Det er et krav, at der er en væsentlig difference  

 mellem den truende skade, der afværges, og den (ellers strafbare)  

 handling der afværger faren.
Fx vil forsætlig legemsbeskadigelse  

 og andre i sig selv grove handlinger kun være straffri midler til at  

 afværge en truende større skade.
 I modsætning til nødværgesituationerne  

 kan handlinger i nødretssituationer rettes mod andre end den, der  

 angriber.
 I nødretssituationer er der ikke hjemmel til  

 straffrihed hvis grænsen for lovlig afværgelse er overskredet  

 på grund af skræk eller ophidselses fremkaldt af situationen.
17.2 Planer § 109 l. . . .
 Stk. 2. Kommunen eller amtskommunen skal udarbejde  

 planer i overensstemmelse med § 111 for personer, for hvem der foretages  

 foranstaltninger som nævnt i stk. 1.
 § 109 l, stk. 2, pålægger kommunen eller  

 amtskommunen at udarbejde planer i overensstemmelse med servicelovens  

 § 111, for de personer, der har været anvendt magt overfor.
Disse planer udarbejdes på baggrund af et indgreb i  

 selvbestemmelsesretten.
Sådanne planer har til formål at beskrive  

 overvejelser og pædagogiske metoder, som skal tages i anvendelse for at  

 undgå at behovet for magtanvendelse opstår i fremtiden, samt for  

 at minimere varigheden af foranstaltningen.
For denne persongruppe er der derfor ikke kun tale om et  

 obligatorisk tilbud om at få udarbejdet en skriftlig plan for  

 indsatsen.
Der er derimod tale om en pligt for den sociale myndighed  

 til at udarbejde en plan for den person, der har været iværksat  

 magtanvendelse overfor.
 Det overordnede formål med udarbejdelsen af planer  

 efter § 111 er at tilrettelægge en handlingsorienteret indsats.  

 Herved fastlægges perspektivet og sammenhængen i indsatsen i  

 samarbejde med den enkelte, ligesom grundlaget for samarbejdet for de  

 involverede parter klargøres.
 Planen skal også medvirke til at koordinere  

 indsatsen i forhold til tilbud og aktiviteter med hensyn til bolig,  

 beskæftigelse, fritid og undervisning.
Udgangspunktet for udarbejdelse af planen er den enkeltes  

 forhold og livsomstændigheder.
Udarbejdelsen af planer  

 forudsætter derfor et udredningsarbejde af væsentlige elementer i  

 personens liv, og af de tilbud vedkommende modtager, fx om uddannelse,  

 beskæftigelse, bolig, familie og fritid.
Det er også vigtigt at se på den personlige  

 udvikling, herunder evt. psykologiske problemer, som kan påvirke  

 personens selvopfattelse, motivation, og engagement i egen udvikling.
Det kan  

 være positive og negative sociale relationer den enkelte bruger  

 møder i sine omgivelser, fx sociale bindinger og barrierer.
 Udarbejdelse af planen skal altid ske ud fra den enkeltes  

 forudsætninger og i samarbejde med denne, således at vedkommende  

 inddrages i en aktiv proces, hvor de tilbud, der stilles til rådighed  

 som led i opfyldelse af planen, synliggøres for personen og andre  

 involverede.
Planen skal indeholde en beskrivelse af målet med  

 den aktuelle indsats.
Det kan fx være en beskrivelse af hvilke  

 hjælpemidler, boligindretning og /eller socialpædagogisk bistand  

 i hjemmet, der kan støtte personen i at få hverdagen til at  

 fungere, eller hvilke tilbud om uddannelse eller kurser, der kan være  

 behov for.
Der kan også være behov for at revurdere et allerede  

 givet beskæftigelsestilbud.
Udarbejdelse af planer efter § 111 har  

 afgørende betydning for brugerens retssikkerhed.
I forbindelse med at  

 der opstår tvivl om, hvorvidt den tildelte hjælp tilgodeser  

 brugerens behov og opfylder målsætningen for indsatsen efter  

 § 67, vil planen være et væsentligt element i  

 prøvelse heraf.
Udarbejdelse af planer er også af væsentlig  

 betydning for personalets retssikkerhed, idet det af planen skal fremgå  

 hvilke handlinger og metoder der forventes af medarbejderen.
Denne  

 beskrivelse sikrer, at tilrettelæggelsen og udførelsen af  

 hjælpen til den enkelte ikke overlades til den enkelte medarbejder, men  

 gøres til genstand for en kollektiv dialog.
En dialog hvor handlinger  

 og metoder i hjælpen til mennesker med særlige behov forsat  

 drøftes på baggrund af etiske overvejelser.
 For at undgå omsorgssvigt og at det bliver  

 nødvendigt at iværksætte foranstaltninger som beskrevet i  

 servicelovens kapitel 21, er det vigtigt, at det løbende vurderes om  

 hjælpen tilgodeser den enkeltes behov, eller om der bør  

 foretages justeringer i hjælpen.
Kapitel 18 Forholdet til værgemålsloven 18.1 Værgens rolle i sager om magtanvendelse § 67 a. . . .
Stk. 2. Kommunen eller amtskommunen skal  

 påse, om der er pårørende eller andre, der kan varetage  

 den pågældendes interesser.
Kommunen eller amtskommunen skal  

 være opmærksom på, om der er behov for at bede statsamtet  

 om at beskikke en værge efter værgemålsloven.
 § 109 f. . . .
Stk. 2. Forelæggelse for det sociale  

 nævn i de tilfælde, der er nævnt i stk. 1, skal indeholde  

 en redegørelse for 1)	.....
 2)	.....
 3)	.....
 4)	.....
 5)	pårørendes og den eventuelle  

 værges bemærkninger til foranstaltningen.
 § 109 g. . . .
Stk. 2. Indstillingen skal indeholde en  

 redegørelse for 1)	.....
 2)	....
 3)	....
 4)	....
 5)	personens egne samt de pårørendes og  

 den eventuelle værges bemærkninger til flytningen.
 Stk. 4. Har pågældende ikke allerede en  

 værge, skal kommunen eller amtskommunen, når der indstilles til  

 flytning, anmode statsamtet om at beskikke en værge efter  

 værgemålsloven.
 Der er i visse situationer pligt til enten at være  

 opmærksom på behovet for at beskikke en værge, eller til at  

 beskikke en værge til den person, der ydes en indsats overfor.
 I sager om indgreb i form af magtanvendelse (§§ 109  

 a, c og d) skal der i forbindelse med indstilling til det sociale nævn  

 indhentes bemærkninger fra en eventuel allerede beskikket værge.  

 Formålet hermed er at give den pågældende en særlig  

 retsgaranti, men det er ikke hensigten, at værgen skal foretage en  

 pædagogisk eller lægefaglig vurdering.
 I det følgende findes en kort beskrivelse af  

 reglerne om værgemål.
18.1.1 Anmodning om værgemål Yder kommunen eller amtskommunen hjælp i  

 medfør af omsorgspligten, jf. § 67 a, skal kommunen eller  

 amtskommunen være opmærksom på, om der er behov for  

 at beskikke en værge efter værgemålsloven28)  .
 I forbindelse med indstilling til optagelse i et  

 særligt botilbud skal statsamtet anmodes om at beskikke en  

 værge efter værgemålsloven, hvis den pågældende  

 ikke allerede har en værge, jf. § 109 g, stk. 4. I disse  

 tilfælde er det forudsat, at situationen for den pågældende  

 er så uholdbar, at det må anses for godtgjort, at den  

 pågældendes familie eller andre pårørende ikke er i  

 stand til at varetage den pågældendes interesser.
 Anmodning om værgemål kan, jf.  

 værgemålsloven § 16, fremsættes af:
·  

 	den pågældende selv, ·  

 	dennes ægtefælle, børn, forældre,  

 søskende eller andre blandt de nærmeste, ·  

 	værgen eller en særlig værge, ·  

 	kommunalbestyrelsen, ·  

 	amtsrådet eller ·  

 	politimesteren (politidirektøren).
Anmodning om værgemål efter  

 værgemålslovens §§ 5 og 6 indsendes til statsamtet på  

 det sted, hvor den, som begæres sat under værgemål, har  

 bopæl eller ophold.
Værgemålsloven stiller ingen formkrav  

 til ansøgningen, men statsamterne har udfærdiget et skema til  

 brug for ansøgninger om iværksættelse af  

 værgemål, som man ønsker udfyldt og indsendt i forbindelse  

 med ansøgningen.
Det er vigtigt for sagens hurtige behandling at  

 udfylde og indsende dette skema i videst muligt omfang, idet statsamtet har  

 brug for disse oplysninger ved behandling af sagen.
 I øvrigt sørger statsamtet for sagens  

 oplysning, hvilket betyder, at statsamtet skal sørge for, at de  

 nødvendige oplysninger er til stede til brug for sagens behandling.  

 Der skal således bl.a. indhentes en lægeerklæring om den  

 pågældendes helbred samt en udtalelse fra det botilbud, hvor den  

 pågældende eventuelt bor.
 Inden statsamtet træffer afgørelse i sagen,  

 har den, som sagen angår, ret til at gøre sig bekendt med  

 grundlaget for den påtænkte afgørelse.
Det er statsamtet, der afgør, hvorvidt  

 betingelserne for at iværksætte værgemål er opfyldt,  

 herunder intensiteten af værgemålet og om værgemålet  

 skal tidsbegrænses.
Statsamtet er således ikke bundet af, at der  

 i ansøgningen er foreslået et bestemt type  

 værgemål.
 Statsamtet træffer herefter afgørelse om  

 værgemål.
Dog træffes afgørelsen af retten, hvis det  

 findes betænkeligt at behandle sagen administrativt.
Det er fx  

 tilfældet, når den, der begæres sat under  

 værgemål, protesterer mod, at der træffes afgørelse  

 om værgemål.
 Statsamtets afgørelse kan indbringes for  

 retten.
 Retten træffer altid afgørelser om  

 værgemål med fratagelse af den retlige handleevne (tidligere  

 umyndiggørelse). Retten skal på tilsvarende vis sørge for  

 sagens oplysning.
18.1.2 Værgemål efter værgemålslovens  

 § 5 Udgangspunktet er værgemål efter lovens  

 § 5.
 Følgende tre betingelser skal alle være  

 opfyldt, hvis der skal kunne iværksættes værgemål  

 efter denne bestemmelse:
 ·  

 	Den pågældende er ude af stand til at varetage sine  

 anliggender.
 ·  

 	Den pågældende skal opfylde et medicinsk kriterium, som er  

 enten sindssygdom, svær demens, hæmmet psykisk udvikling eller  

 anden form for alvorligt svækket helbred, som kan være fx  

 hjerneblødninger, hjernesvind eller andre former for hjerneskade.
 ·  

 	Der skal være et behov for værgemål.
Værgemål efter § 5 omfatter som  

 udgangspunkt både personlige og økonomiske anliggender, men kan  

 også begrænses til blot en af delene.
Værgemålet kan  

 endvidere begrænses til at angå bestemte økonomiske  

 forhold eller personlige anliggender.
 Værgemålet kan endvidere  

 tidsbegrænses.
 Værgemålet skal afpasses efter de konkrete  

 behov hos den person, som sagen drejer sig om, og værgemålet  

 må ikke være mere indgribende end nødvendigt.  

 Værgemålet skal således skræddersys efter den  

 enkeltes behov.
 Personer under værgemål er myndige og er ikke  

 frataget muligheden for på egen hånd at råde over deres  

 formue og indgå retshandler, medmindre der konkret er truffet  

 afgørelse om fratagelse af den retlige handleevne, jf.  

 værgemålslovens § 6.
18.1.2.1 Særligt om økonomisk værgemål Værgemål efter § 5 kan, som nævnt,  

 begrænses til at angå økonomiske forhold, herunder  

 bestemte aktiver eller anliggender.
Værgemålet kan således  

 begrænses til fx salg eller forvaltning af fast ejendom,  

 indgåelse af lejemål eller indgåelse af bestemte  

 økonomiske aftaler.
18.1.2.2 Særligt om personligt værgemål Værgemålet kan endvidere begrænses til  

 at angå personligt værgemål, herunder bestemte personlige  

 anliggender.
Værgemålet medfører en ret for  

 værgen til at repræsentere den, der er under  

 værgemål, i vigtigere forhold af personlige karakter, som den  

 pågældende på grund af sin tilstand ikke selv kan tage  

 stilling til.
Men et personligt værgemål medfører ikke  

 indgreb i den pågældendes selvbestemmelse og handlefrihed.
Det er  

 ikke muligt at fratage handleevnen på det personlige plan.
Det er vanskeligt at fastlægge grænserne for  

 det personlige værgemål.
Nogle forhold ligger klart inden for det  

 personlige værgemåls grænser, fx beslutninger om flytning  

 på institution.
Det ligger også fast, at værgemålet  

 ikke giver værgen ret til at beslutte tvangsmæssigt at anbringe  

 eller indlægge den pågældende i et botilbud, hospital eller  

 lignende.
Endvidere kan et personligt værgemål omfatte kontakt  

 med de sociale myndigheder om sociale ydelser, indgivelse af klage eller  

 begæring om aktindsigt.
Andre beslutninger ligger imidlertid klart uden for det  

 personlige værgemåls grænser.
Det kan - navnlig hvis  

 vedkommende bor i et botilbud - være, fordi beslutningen  

 vedrører rent dagligdags spørgsmål, og der ikke er tale  

 om en opgave af retlig karakter.
Det kan fx være tilfældet ved  

 beslutninger om spisetider i botilbudet eller beslutning om deltagelse i en  

 mindre udflugt.
En personlig værge er en beslutningstager med  

 opgaver af retlig art.
Det er således ikke en omsorgs- eller  

 tilsynsperson.
18.1.3 Fratagelse af den retlige handleevne - § 6 Et værgemål efter værgemålslovens  

 § 5 kan suppleres med fratagelse af den retlige handleevne efter  

 værgemålslovens § 6. Der kan alene ske fratagelse af den  

 retlige handleevne, for så vidt angår økonomiske forhold,  

 og fratagelsen omfatter samtlige økonomiske forhold, men den kan dog  

 tidsbegrænses.
Betingelse for fratagelse af den retlige handleevne er, at  

 en sådan foranstaltning er nødvendig for at hindre, at den  

 pågældende udsætter sin formue, indkomst eller andre  

 økonomiske interesser for fare, for at forringes væsentligt  

 eller for at hindre økonomisk udnyttelse.
Et sådant behov vil  

 formentlig især opstå i tilfælde, hvor den  

 pågældende, trods eller snarere på grund af sit handicap,  

 er så aktiv, at der er behov for at hindre egne dispositioner, eller  

 der er behov for at beskytte den pågældende mod at blive udnyttet  

 af omgivelserne.
 Personer, der fratages den retlige handleevne, er umyndige  

 og kan ikke selv forpligte sig ved retshandler eller råde over sin  

 formue.
18.1.4 Samværgemål Det vil i nogle tilfælde være aktuelt at  

 iværksætte samværgemål, hvilket dog  

 forudsætter, at den pågældende selv anmoder herom.
Samværgemål kan iværksættes for  

 den, der på grund af uerfarenhed, svækket helbred eller anden  

 lignende tilstand har behov for hjælp til at administrere sin formue  

 eller varetage andre økonomiske anliggender.
Der kan således  

 ikke iværksættes samværgemål, for så vidt det  

 angår personlige forhold.
 Samværgemål kan begrænses til at  

 angå bestemte aktiver eller anliggender.
Samværgemål indebærer, at  

 samværgen og den pågældende handler i forening i  

 anliggender, der er omfattet af samværgemålet.
Ved  

 samværgemål gælder de almindelige tilsynsregler, fx at  

 værgen skal aflægge regnskab og sørge for, at formuen  

 bestyres i et godkendt forvaltningsinstitut, ikke.
Derfor forudsætter  

 et samværgemål, at den pågældende har en vis indsigt  

 i egne forhold, således at han eller hun er i stand til reelt at handle  

 i forening med samværgen.
 Anmodning om samværgemål sendes til  

 statsamtet.
Kapitel 19 Ændringer i lov om retssikkerhed og administration  

 på det sociale område I lov om retssikkerhed og administration på det  

 sociale område, jf. lovbekendtgørelse nr. 540 af 21. juli 1998,  

 som ændret ved lov nr. 402 af 26. juni 1998 og lov nr. 117 af 2. marts  

 1999, er der foretaget følgende ændringer med relevans for  

 bestemmelserne om magtanvendelse m.v.:
 I § 44 indsættes som stk. 2 og 3:
 »Stk. 2. Det sociale nævn godkender følgende  

 afgørelser truffet af kommunen eller amtskommunen, hvis  

 afgørelsen er truffet mod den pågældendes vilje:
 1)	Afgørelser om alarm- og pejlesystemer efter § 109 a i  

 lov om social service.
 2)	Afgørelser om tilbageholdelse i boligen efter § 109 c i  

 lov om social service.
 3)	Afgørelser om anvendelse af beskyttelsesmidler efter  

 § 109 d i lov om social service.
Stk. 3. Det sociale nævn træffer i et  

 møde afgørelser om optagelse i særlige botilbud uden  

 samtykke efter § 109 e i lov om social service efter indstilling fra  

 kommunen eller amtskommunen.« I § 55, stk. 2, indsættes efter nr. 3 som nyt  

 nummer:
» Nr. 4 og 5 bliver herefter nr. 5 og 6.
 I § 71, stk. 4, indsættes efter »trangssituation,«:  

 »eller hvor der i øvrigt er et særligt behov herfor,«, og efter  

 »nævnet« indsættes: », jf. dog stk. 5«.
 I § 71 indsættes som stk. 5:
»Stk. 5. Formandens afgørelser, jf. § 109 f, stk. 1 og  

 2, i lov om social service, der ikke kan indbringes for Ankestyrelsen, skal  

 behandles i det førstkommende møde.« § 72, stk. 1, affattes således:
»Klage over en afgørelse har ikke opsættende virkning, jf.  

 dog stk. 2 og 3.« I § 72 indsættes efter stk. 1 som nye stykker:
 »Stk. 2. Ankestyrelsen og det sociale nævn kan efter  

 begæring tillægge en klage over en afgørelse om botilbud  

 efter kapitel 18 i lov om social service opsættende virkning.
Stk. 3. Klage til Ankestyrelsen over optagelse i  

 særlige botilbud uden samtykke efter § 109 e i lov om social  

 service har opsættende virkning.
Hvis særlige forhold gør  

 det påkrævet, træffer det sociale nævn samtidig med  

 afgørelsen om optagelsen i et særligt botilbud afgørelse  

 om at iværksætte optagelsen straks.
Afgørelsen om at  

 ophæve en opsættende virkning kan ikke indbringes for  

 Ankestyrelsen.
Stk. 4. Sager efter stk. 2 og 3 behandles i Ankestyrelsen  

 efter § 57.« Stk. 2 og 3 bliver herefter stk. 5 og 6.
 § 73, stk. 1, affattes således:
» 1)	Tilbageholdelse i boligen efter § 109 c.
 2)	Optagelse i særlige botilbud uden samtykke efter § 109  

 e.
 3)	Afgørelser om børn og unge-udvalgets beslutninger  

 efter reglerne i § 124.
 Ankestyrelsens afgørelse skal foreligge inden 8  

 uger«.
Socialministeriet, den 16. december  

 1999 Karen Jespersen /Peter Juul Bilag 1 Oversigt over beslutningskompetence og retsgarantier Kommunens eller amtets  

 beslutning Godkendelse/  

 Afgørelse i det sociale nævn Klage Advokat Domstols-prøvelse Alarm og pejle-systemer § 109 a Betingelser for kommunens beslutning ved passivitet eller  

 anvendelse mod pågældendes vilje Godkendelse i det sociale nævn, hvis mod  

 pågældendes vilje § 109 f Det sociale nævn, ved passivitet eller samtykke  

 § 109  

 i Ankestyrelsen hvis godkendt i det sociale nævn § 109  

 j Fastholdelse § 109 b Skærpede betingelser for magtanvendelse Det sociale nævn § 109 i Tilbageholdelse i boligen m.v.
§ 109 c Betingelser for kommunens beslutning ved passivitet eller  

 anvendelse mod pågældendes vilje Godkendelse i det sociale nævn, hvis mod  

 pågældendes vilje § 109 f Det sociale nævn, ved passivitet eller samtykke  

 § 109  

 i Ankestyrelsen hvis godkendt i det sociale nævn § 109  

 j Obligato-risk advokat § 109 h Landsret evt.
Højesteret § 109 k Beskyttelsesmidler § 109 d Betingelser for kommunens beslutning ved passivitet eller  

 anvendelse mod pågældendes vilje Godkendelse i det sociale nævn, hvis mod  

 pågældendes vilje § 109 f Det sociale nævn, ved passivitet eller samtykke  

 § 109  

 i Ankestyrelsen hvis godkendt i det sociale nævn § 109  

 j Flytning § 109 e Skærpede krav til kommunens indstilling Afgørelse i det sociale nævn § 109  

 g Den Sociale Ankestyrelse § 109 j Obligato-risk advokat § 109 h Landsret evt.
Højesteret § 109 k Bilag 2 Bekendtgørelse nr. 870 af 30. november 1999 Bekendtgørelse om magtanvendelse og  

 andre indgreb i selvbestemmelsesretten over for voksne efter kapitel 21 i lov  

 om social service I medfør af § 109 m i lov om social service, jf.  

 lovbekendtgørelse nr. 581 af 6. august 1998, som senest ændret  

 ved § 1 i lov nr. 392 af 2. juni 1999, fastsættes:
Anvendelsesområde og generelle betingelser § 1. Magtanvendelse efter servicelovens kapitel 21 omfatter  

 fysiske indgreb i selvbestemmelsesretten.
 Stk. 2. Lovlig magtanvendelse er alarm- og pejlesystemer  

 efter servicelovens § 109 a, fastholdelse efter § 109 b,  

 tilbageholdelse efter § 109 c og beskyttelsesmidler efter § 109  

 d.
 Stk. 3. Lovlige indgreb i selvbestemmelsesretten omfatter  

 desuden optagelse i særlige botilbud efter servicelovens § 109  

 e.
 Stk. 4. Magtanvendelse og andre indgreb i  

 selvbestemmelsesretten kan alene iværksættes overfor  

 personkredsen nævnt i servicelovens § 109, stk. 2, når  

 pleje, omsorg og pædagogisk indsats i det konkrete tilfælde har  

 vist sig utilstrækkelig.
 Stk. 5. Indgreb efter stk. 1, forudsætter en  

 individuel vurdering af indgrebets faglige forsvarlighed og  

 nødvendighed samt pågældendes helbredstilstand.
 § 2. Den person, der i henhold til kommunal eller amtskommunal  

 bemyndigelse er ansvarlig for foranstaltninger iværksat efter  

 servicelovens §§ 109 a - e, har pligt til at påse, at  

 foranstaltningen ikke udstrækkes længere end absolut  

 påkrævet.
Personlige alarm- og pejlesystemer § 3. Personlige alarm- og pejlesystemer efter servicelovens  

 § 109 a omfatter alene udstyr, som er egnet til at opdage, at en person  

 forlader boligen, eller til at opspore en person der har forladt boligen.  

 Udstyr egnet til kontinuerligt at overvåge en persons færden er  

 ikke omfattet af servicelovens § 109 a.
Meddelelse af det sociale nævns godkendelse af  

 akut iværksatte foranstaltninger § 4. I de særlige tilfælde, hvor det har  

 været påkrævet at sætte en foranstaltning i  

 værk, inden det sociale nævns afgørelse foreligger, jf.  

 servicelovens § 109 f, stk. 4, skal udfaldet af sagen meddeles den  

 klageberettigede eller dennes partsrepræsentant straks efter, at det  

 sociale nævn har truffet afgørelse.
Revurdering, registrering og indberetning § 5. I sager om foranstaltninger iværksat i henhold til  

 servicelovens §§ 109 a og c, revurderes behovet for foranstaltningens  

 fortsatte anvendelse løbende i kommunen eller amtskommunen, og senest  

 8 måneder efter det sociale nævns seneste godkendelse.
 Stk. 2. I sager om foranstaltninger iværksat i  

 henhold til servicelovens § 109 d, revurderes behovet for  

 foranstaltningens fortsatte anvendelse løbende i kommunen eller  

 amtskommunen, dog senest 18 måneder efter det sociale nævns  

 seneste godkendelse.
§ 6. Registrering efter servicelovens § 109 l skal ske  

 på de af Socialministeriet udarbejdede skemaer.
Skemaerne kan  

 rekvireres hos Socialministeriet.
 § 7. I tilfælde, hvor der sker overtrædelse af  

 reglerne, hvor fortsat magtanvendelse skal godkendes af det sociale  

 nævn, eller hvor indgreb er foretaget som led i nødværge  

 eller nødret skal registrering foretages straks og senest dagen efter,  

 at foranstaltningen er sat i værk.
 Stk. 2. Registrerede foranstaltninger efter stk. 1  

 indberettes straks og senest på 3. dagen til kommunalbestyrelse eller  

 amtsråd på Socialministeriets skema.
 § 8. Registrering af foranstaltninger efter servicelovens  

 §§ 109 a - d skal foretages straks og senest dagen efter, at indgrebet  

 har fundet sted.
 Stk. 2. Registrerede foranstaltninger efter stk. 1  

 indberettes månedligt til kommunalbestyrelsen eller amtsrådet  

 på Socialministeriets skema.
 § 9. Registrering af flytning iværksat efter  

 servicelovens § 109 e foretages senest med udgangen af den måned,  

 hvor flytningen er iværksat.
 Stk. 2. Registrering af foranstaltninger efter stk. 1  

 indberettes kvartalsvist til kommunalbestyrelsen eller amtsrådet  

 på Socialministeriets skema.
 § 10. Registrering efter §§ 6 - 9 foretages af den  

 person, der har iværksat indgrebet eller foranstaltningen, eller af den  

 person, der har instruktionsbeføjelsen overfor den ansatte, som har  

 iværksat indgrebet eller foranstaltningen.
 Stk. 2. Er der efter servicelovens § 111 udarbejdet  

 en plan for personer, overfor hvem der er iværksat magtanvendelse eller  

 andre indgreb i den personlige frihed, vedlægges i forbindelse med  

 indberetningen efter §§ 6 - 9 kopi af planen.
 § 11. Kommunen eller amtskommunen følger udviklingen i  

 anvendelsen af magt og andre indgreb i den personlige frihed med henblik  

 på en vurdering af behovet for opfølgning.
 Stk. 2. Beretning forelægges årligt  

 kommunalbestyrelsen eller amtsrådet.
Tilsyn § 12. Personer omfattet af foranstaltninger efter  

 servicelovens § 109 c skal underrettes om adgangen til at rette  

 henvendelse til folketingets udvalg i henhold til grundlovens § 71, stk.  

 7, om tilsyn med personer, der er underkastet administrativ  

 frihedsberøvelse.
Dette gælder også, hvis der er givet  

 samtykke til foranstaltningen.
Ikrafttræden § 13. Bekendtgørelsen træder i kraft den 1.  

 januar 2000.
 Stk. 2. Samtidig bortfalder bekendtgørelse nr. 568  

 af 21. december 1979 om magtanvendelse m.v. i institutioner for voksne med  

 vidtgående fysiske eller psykiske handicap.
Socialministeriet, den 30. november 1999 Karen Jespersen /Peter Juul Bilag 3 Indberetningsskema nr. 1 MAGTANVENDELSE 1. Personlige data Socialministeriets skema til brug ved  

 foranstaltninger efter serviceloven §§ 109 a, c eller d.
Alarm- og  

 pejlesystemer, tilbageholdelse, beskyttelses midler.
Navn Cpr.nr.
Adresse 3. Foranstaltning 5. Kontaktpersoner 2. Underskrift Pårørende, bisiddere, værge,  

 advokat e. lign.  

 (streg relevante situation under) Navn Adresse Tlf.
Dato, underskrift Myndighed Ansvarligt personale 3.a.
Formålet med indsatsen Formål:
 Opfølgende indsats, umiddelbar og langsigtet:
4. Bemærkninger Myndighedens Det sociale nævns beslutning om  

 varighed Indberetningsskema nr. 2 MAGTANVENDELSE 1. Personlige data Socialministeriets skema til brug ved  

 foranstaltninger efter serviceloven § 109 b, nødværge,  

 nødret og al anden form for magtanvendelse, § 109 l.
Navn Cpr.nr.
Adresse 2. Underskrift Dato, underskrift Myndighed Ansvarligt personale 3. Indgrebets art og karakter Hvad Hvor Hvor længe Hvorfor var det nødvendigt at gribe ind Indsats før indgrebet 4. Bemærkninger Myndighedens Pågældendes egne og eventuelle  

 pårørendes Indberetningsskema nr. 3 MAGTANVENDELSE 1. Personlige data Socialministeriets skema til brug efter  

 servicelovens §109 e om optagelse i særlige botilbud uden  

 samtykke Navn Cpr.nr.
Adresse (Adv. §§ 109 e+h) 5. Kontaktpersoner 2. Underskrift Pårørende, bisiddere, værge,  

 advokat e. lign.  

 (streg relevante situation under) Navn Adresse Tlf.
Dato, underskrift Myndighed Ansvarligt personale 3. Formålet med flytningen 4. Bemærkninger Myndighedens Pågældendes eventuelle  

 egne Bilag 4 Oversigt over samtykkeformer og myndighedskompetence Oversigt over bestemmelser i serviceloven,  

 der omhandler det offentliges (omsorgs)pligter over for personer med nedsat  

 psykisk funktionsevne - personkreds, samtykkebegrebet og om godkendelse  

 i/afgørelser af det sociale nævn Serviceloven Personkreds Samtykkebegreber § 1, stk. 1 3)	at tilgodese behov, der følger af nedsat fysisk eller psykisk  

 funktionsevne Personer med nedsat fysisk og psykisk  

 funktionsevne § 3.
Personer med nedsat fysisk og psykisk  

 funktionsevne § 67.
Personer med nedsat fysisk og psykisk  

 funktionsevne § 67 a Personer med betydelig nedsat psykisk funktionsevne, der  

 modtager tilbud efter serviceloven » § 109, stk. 2 Personer med betydelig og varigt nedsat psykisk  

 funktionsevne, der får personlig og praktisk hjælp samt  

 socialpædagogisk bistand m.v. efter §§ 71 - 74, behandling efter  

 §§ 85 og 86 eller aktiverende tilbud efter §§ 87 og 88 » § 109 f, stk. 1 Personer med betydelig og varigt nedsat psykisk  

 funktionsevne, der modsætter sig foranstaltninger efter §§ 109 a,  

 c og d » § 109 g, stk. 1 Personer med betydelig og varigt nedsat psykisk  

 funktionsevne, der ikke samtykker i en foranstaltning efter § 109  

 e » Det sociale nævn skal i disse tilfælde træffe  

 afgørelse efter kommunens eller amtskommunens indstilling.
Bilag 5 Litteraturoversigt RETSREGLER:
 ·  

 	Lov om social bistand, lovbekendtgørelse nr. 110 af 26. februar  

 1996.
 ·  

 	Lov om social pension, lovbekendtgørelse nr. 612 af 24. juni  

 1996.
 ·  

 	Lov om social service, lov nr. 454 af 10. juni 1997 og socialudvalgets  

 betænkning af 22. maj 1997.
 ·  

 	Værgemålsloven, lov nr. 388 af 14. juni 1995 og retsudvalgets  

 betænkning af 23. maj 1995.
·  

 	Konvention til beskyttelse af menneskerettigheder og grundlæggende  

 frihedsrettigheder.
Europarådet 1949 og recommandation no.
R (83) 2  

 concerning the legal protection of persons suffering from mental disorder  

 placed as involuntary patients, februar 1983, samt Essays on relevant human  

 rights instruments, 1994.
 VEJLEDNINGER OG MEDDELELSER:
 ·  

 	Socialstyrelsens vejledning nr. 10 vedrørende seksualundervisning  

 og seksueloplæring af mennesker med ophold i institutioner for personer  

 med vidtgående fysiske handicap og i særlige plejehjem, februar  

 1989.
 ·  

 	Socialministeriets Information om: Gamle med demens i § 79 plejehjem  

 og hjemmepleje - Regler og muligheder.
 ·  

 	Socialministeriets vejledning om støtte- og kontaktpersonordning  

 for personer med sindslidelser, august 1996.
 ·  

 	Socialministeriets vejledning om social tilbud til ældre m.fl.,  

 juni 1996.
 ·  

 	Socialministeriets vejledning om social pension, juni 1996.
 ·  

 	Vejledning om indretning af ældreboliger for fysisk  

 plejekrævende m.fl., udgivet af Bygge- og Boligstyrelsen,  

 Socialministeriet, Arbejdstilsynet, Kommunernes Landsforening,  

 Københavns Kommune og Frederiksberg Kommune.
 ·  

 	Socialministeriets vejledning om betaling, administration og opbevaring  

 m.v. af midler for personer med nedsat fysisk eller psykisk funktionsevne,  

 1998.
 BETÆNKNINGER:
 ·  

 	Betænkning nr. 781 fra udvalget om udlægning af  

 åndssvageforsorgen og den øvrige særforsorg,  

 Socialministeriet 1976.
 ·  

 	Betænkning nr. 995 om foranstaltninger over for åndssvage og  

 andre svagt begavede lovovertrædere, Justitsministeriet 1982.
 ·  

 	Værgemål - betænkning nr. 1247 afgivet af  

 justitsministeriets myndighedslovsudvalg, København 1993.
 UNDERSØGELSER:
 ·  

 	Justitsministeriet, Retspsykiatrisk Klinik,  

 psykiatrilovsundersøgelsen, august 1996.
 ·  

 	Socialt udviklingscenter og Statens Byggeforskningsinstitut:  

 Institutioner og bostøttetilbud for voksne med vidtgående  

 handicap, en pilotundersøgelse, SBI-rapport 169, 1996.
 ARBEJDSGRUPPER OG UDVALG:
 ·  

 	Rapport fra Socialministeriets arbejdsgruppe om undersøgelse af  

 behovet for regler om tvangstilbageholdelse af åndssvage, 1979.
 ·  

 	Redegørelse fra Socialministeriets arbejdsgruppe om  

 sociallovgivningens regler om tilsyn og om klageadgang, Socialministeriet maj  

 1984.
 ·  

 	Rapport fra den af Socialstyrelsen nedsatte arbejdsgruppe vedr.  

 overførsel af psykiatriske plejehjem under sygehusvæsenet,  

 H-plejehjemmene, fra Indenrigsministeriets område til  

 Socialministeriets område, Socialstyrelsen april 1985.
 ·  

 	Første delrapport og afsluttende rapport fra udvalget  

 vedrørende lukkede institutioner og alternative foranstaltninger,  

 Socialstyrelsen, august 1983 og maj 1986.
 ·  

 	Gamle Dementes menneskerettigheder - rapport fra arbejdsgruppe, Det  

 Danske Center for Menneskerettigheder, 1990.
 ·  

 	Rapport om initiativer for gamle med demens, Socialministeriet januar  

 1991.
 ·  

 	Rapport fra arbejdsgruppen vedrørende forbedring af senil dementes  

 forhold, Socialministeriet juni 1994.
 ·  

 	Ny indsats for hjemmeboende demente - erfaringer fra projekter i otte  

 kommuner, AKF Forlaget januar 1997.
 ·  

 	Hjemmeboende demente - hvad kan der gøres?, AKF og  

 Socialministeriet, april 1997.
 ·  

 	Kommuner og amters botilbud til demente gamle mennesker,  

 Hjælpemiddelinstituttet, 1997.
 MATERIALE FRA UDLANDET:
 ·  

 	Materiale fra Norge: Retssikkerhet for mennesker med psykisk  

 utviklingshemning, NOU 1991. Ot. prl. nr. 58 om lov om endringer i  

 socialtjenesteloven og kommunehelsetjenesteloven, 1994-1995, og  

 høringssvar om tvang og makt.
 ·  

 	Rettssikerhet og livskvalitet for utviklingskemmete, Aslak Syse,  

 1995.
·  

 	Materiale fra Sverige: Eftersökningsudrustning för personer som  

 gått vilse, En studie av Lars-Åke Berglund, Telematik och  

 Handikapp, Rapport 93:1, ISSN 1102-9609, ISRN TEL-TMHK-R.
SE ·  

 	Vårdens svåre val - Slutbetänkande av  

 Prioriteringsutredningen.
SOU 1995:5.
 DIVERSE:
 ·  

 	Vold som udtryksform, en pædagogisk udfordring, Jørn Foss,  

 Per Holm, Gunvør Munch og Karen Pedersen, 1994.
 ·  

 	Handicappede og ældre med kommunikationsproblemer, Deres  

 retsstilling og retssikkerhed, Inger Margrethe Pedersen, 1992.
 ·  

 	Specialafhandling til juridisk kandidateksamen, Københavns  

 Universitet om, Tvang og magtanvendelse i institutioner oprettet i henhold  

 til bistandslovens § 112, Kia Reumert Reffs og Birgitte Arent Eriksson,  

 1996.
 ·  

 	Notat om anvendelsesområdet for bekendtgørelse nr. 568 af  

 21. december 1979 om magtanvendelse m.v. i institutioner for voksne med  

 vidtgående fysiske eller psykiske handicap, Københavns Amt,  

 social- og sundhedsforvaltningen, konsulenten, november 1995.
 ·  

 	Mennesker og institutioner, Socialstyrelsen 1978.
 ·  

 	Hverdag med demente, Lise From og Jenny Winther, Socialstyrelsen otkober  

 1987.
·  

 	» ·  

 	Kan tvang og regler udgås, når gamle skal på  

 institution? Artikel af cand.jur.
Eva Ersbøll.
Lov&Ret nr. 8,  

 august 1992.
 ·  

 	Handicappede og ældre med kommunikationsproblemer - Deres  

 retsstilling og retssikkerhed, Inger Margrete Pedersen, 1992.
·  

 	Gamle umyndiggjortes retsstilling.
Valget mellem plejehjemsanbringelse og  

 pleje i eget hjem.
Ida Elisabeth Koch, fuldmægtig hos Folketingets  

 Ombudsmand.
 ·  

 	Behov for regler om senildementes forhold, Jon Andersen, Folketingets  

 Ombudsmand.
 ·  

 	Plejehjemsbeboer erklæret konkurs, Jon Andersen, lektor i  

 forvaltningsret.
 ·  

 	Personers rettigheder - Om individets fysiske og psykiske integritet,  

 selvbestemmelsesret og identitet, Inger Dübeck, Jurist- og  

 Økonomforbundets Forlag, 1997.
 ·  

 	Psykiatriske patienters vilkår - en redegørelse, Det Etiske  

 Råd, 1997.
 ·  

 	Umyndiggørelse af senil demente, Jon Andersen.
 ·  

 	Håndbog i demens, Else Melin og Rolf Bang Olsen,  

 Omsorgsorganisationernes Samråd, oktober 1997.
 ·  

 	Forslag til Folketingsbeslutning B-67 og B 59 »om anvendelse af elektronisk overvågning af  

 senildemente« og Folketingets behandling  

 heraf.
Bilag 6 Indholdsfortegnelse Kapitel 1. Indledning 1.1 Nye lovregler - de politiske intentioner 1.1.1 Oversigt over det retlige grundlag 1.1.2 Ikrafttrædelse og overgangsbestemmelser 1.1.3 Revisionsbestemmelser 1.1.4 Bekendtgørelse om magtanvendelse og andre indgreb i  

 selvbestemmelsesretten 1.1.5 Bekendtgørelser og vejledninger, der ophæves 1.2 Udvalget om psykisk handicappedes retssikkerhed Kapitel 2. Det holdningsmæssige grundlag Kapitel 3. Det generelle retlige grundlag 3.1 Grundlovens § 71 3.2 Omsorgspligten.
3.2.1 Den generelle pligt til at yde rådgivning og støtte 3.3 Pligten til at undgå omsorgssvigt 3.3.1 Personkredsen 3.3.2 Omsorg kan ydes uanset samtykke 3.3.3 Omsorgspligtens omfang 3.3.4 Bisiddere 3.4 Magtanvendelse - indgreb i den personlige selvbestemmelsesret 3.5 Samtykkebegrebet Kapitel 4. Omsorgspligtens indhold, kort pædagogisk  

 vejledning 4.1 Indledning 4.2 Pædagogiske principper 4.2.1 Generelle tryghedsskabende initiativer Kapitel 5. Myndighedsstruktur - Den ansvarlige myndighed - kommunal og  

 amtskommunal kompetence og private opgaveudførere 5.1 Myndighedsstruktur 5.1.1 Myndighedsudøvelse 5.1.2 Udførelse af opgaverne 5.1.3 Behandling af personsager 5.2 Kommunale og amtskommunale beslutninger 5.2.1 Det sociale nævns godkendelse 5.2.2 Det sociale nævns afgørelser 5.3 Hastende sager 5.4 Den ansvarlige person/personalegruppe 5.4.1 Delegation Kapitel 6. Anvendelsesområdet 6.1 Personkredsen 6.1.1 Boformen er uden betydning 6.1.2 Samtykke til foranstaltninger - § 109, stk. 2 6.2 Forholdet til lov om udlægning af åndssvageforsorgen og  

 den øvrige særforsorg 6.3 Forholdet til lov om tvang i psykiatrien 6.3.1 Fiksering 6.4 Forholdet til lov om patienters retsstilling Kapitel 7. Generelle forudsætninger for at iværksætte  

 fysiske indgreb i selvbestemmelsesretten 7.1 Forudsætninger for at iværksætte fysiske indgreb i  

 selvbestemmelsesretten 7.1.1 Personlig omsorg, pleje og socialpædagogisk bistand 7.1.2 Nødvendig faglig dokumentation 7.1.3 Frivillig medvirken 7.1.4 Mindsteindgrebsprincippet 7.1.5 Skånsom og kortvarig magtanvendelse Kapitel 8. Fastholdelse 8.1 Anvendelsesområde 8.1.1 Nærliggende risiko for væsentlig personskade 8.1.2 Absolut påkrævet 8.2 Kommunens og amtskommunens kompetence klageadgang Kapitel 9. Alarm- og pejlesystemer, tilbageholdelse 9.1 Anvendelsesområde 9.1.1 Nærliggende risiko for væsentlig personskade 9.1.2 Absolut påkrævet 9.1.3 Personlige alarm - og pejlesystemer 9.1.3.1 Personlige alarmer 9.1.3.2 Alarmsystemer 9.1.3.3 Pejlesystemer 9.1.4 Sammenhæng med § 109 c 9.1.5 Periode 9.2 Tilbageholdelse i boligen 9.2.1 Anvendelsesområde 9.2.2 Nærliggende risiko for væsentlig personskade 9.2.3 Absolut påkrævet 9.2.4 Sammenhæng med § 109 a 9.2.5 Periode 9.3 Advokatbistand 9.4 Kommunens og amtskommunens kompetence - klageadgang Kapitel 10. Anvendelse af beskyttelsesmidler 10.1 Anvendelsesområde 10.1.1 Nærliggende risiko for væsentlig personskade 10.1.2 Absolut påkrævet 10.1.3 Periode 10.2 Kommunens og amtskommunens kompetence - klageadgang Kapitel 11. § 109 f, sagsbehandlingsregler - indgreb efter  

 §§ 109 a, c og d 11.1 Kommunens og amtskommunens kompetence 11.2 Det sociale nævns godkendelse 11.2.1 Grundlaget for, at betingelserne for at sætte  

 foranstaltningerne i værk anses for opfyldt 11.2.2 Den nødvendige faglige dokumentation for den nedsatte  

 funktionsevne 11.2.3 Den socialpædagogiske hjælp og pleje efter kapitel 14,  

 der har været iværksat før indstilling om  

 iværksættelse af foranstaltningerne 11.2.4 Den forventede periode, i hvilken foranstaltningerne vil være  

 nødvendige 11.2.5 Pårørendes og den eventuelle værges  

 bemærkninger til foranstaltningen 11.3 Frister for det sociale nævns godkendelse Kapitel 12. Optagelse i særlige botilbud uden samtykke 12.1 Anvendelsesområde 12.1.1 Absolut påkrævet for at give den nødvendige  

 hjælp - § 109 e, stk. 1 12.1.2 Uforsvarligt at undlade flytning - alvorlig personskade, § 109  

 e, stk. 2 12.2 Særlige botilbud 12.2.1 Forholdet til boliglovgivningen 12.2.2 Forholdet til værgemålsloven 12.3 Advokatbistand Kapitel 13. § 109 g, sagsbehandlingsregler - indgreb efter  

 § 109 e 13.1 Det sociale nævns kompetence 13.2 Kommunens og amtskommunens indstilling 13.2.1 Redegørelse for den hidtidige indsats m.v.
 13.2.2 Redegørelse for indretningen af den nye bolig m.v.
13.2.3 Redegørelse for bemærkninger til flytningen 13.3 Ægtefællens særlige klageadgang 13.4 Værgebeskikkelse 13.5 Fuldbyrdelse af afgørelse om flytning Kapitel 14. Klageregler 14.1 Klage til det sociale nævn 14.1.1 De almindelige klageveje - foranstaltninger iværksat med  

 samtykke 14.2 Klage til Den Sociale Ankestyrelse 14.2.1 Klage til Den Sociale Ankestyrelse - foranstaltninger mod  

 pågældendes vilje og foranstaltninger uden samtykke 14.3 Opsættende virkning 14.3.1 Hovedreglen om opsættende virkning, retssikkerhedslovens  

 § 72, stk. 1.
 14.3.2 Opsættende virkning - klage over optagelse i særlige  

 botilbud uden samtykke, retssikkerhedslovens § 72, stk. 3.
Kaptel 15. Domstolsprøvelse 15.1 Retten til at få prøvet indgreb i den personlige  

 frihed 15.1.1 Landsretten 15.1.2 Højesteret Kapitel 16. Tilsyn 16.1 Tilsyn efter grundlovens § 71 Kapitel 17. Registrering, indberetning og planer 17.1 Registrering og indberetning 17.1.1 Nødværge og nødret - straffelovens §§ 13  

 og 14 17.2 Planer Kapitel 18. Forholdet til værgemålsloven 18.1 Værgens rolle i sager om magtanvendelse 18.1.1 Anmodning om værgemål 18.1.2 Værgemål efter værgemålslovens § 5 18.1.2.1 Særligt om økonomisk værgemål 18.1.2.2 Særligt om personligt værgemål 18.1.3 Fratagelse af den retlige handleevne - § 6 18.1.4 Samværgemål Kapitel 19. Ændringer i lov om retssikkerhed og administration  

 på det sociale område Bilagsfortegnelse Bilag 1 - Oversigt over beslutningskompetence og retsgarantier Bilag 2. bekendtgørelse nr. 870 af 30. november 1999 Bilag 3 - indberetsningsskema Bilag 4 - oversigt over samtykkeformer og myndighedskompetence Bilag 5 - Litteraturoversigt 1)    Sundhedsministeriets  

 lovbekendtgørelse nr. 849 af 2. december 1998.
 2)    Se generelt herom Socialministeriets  

 vejledning om sociale tilbud til voksne med handicap.
 3)    Om forholdet til lov om  

 frihedsberøvelse og anden tvang i psykiatrien, se kapitel 6.
4)    Lovforslag nr.
L 195, Folketinget  

 1998 - 99, Forslag til lov om ændring af lov om social service og lov  

 om retssikkerhed og administration på det sociale område (Om  

 magtanvendelse og andre indgreb i selvbestemmelsesretten m.v. og om  

 øget fleksibilitet i sammensætningen af koordinationsudvalg) 5)    Om samtykkebegrebet, se kapitel  

 3.5 6)    Sagsbehandlingsreglerne knyttet til  

 §§ 109 a,c og d.
Se herom kapitel 11.
7)    Sagsbehandlingsreglerne knyttet til  

 § 109 e.
Se herom kapitel 13.
8)    Om lov om patienters rettigheder,  

 kapitel 6.4 9)    Om samtykkebegrebet, se kapitel  

 3.5.
 10)    Om samtykkebegrebet, se kapitel  

 3.5.
 11)    Om optagelse i særlige  

 botilbud, se kapitel 12.
 12)    Om samtykkebegrebet, se kapitel  

 3.5.
 13)    Om samtykkebegrebet, se kapitel.  

 3.5.
 14)    Lov om udlægning af  

 åndssvageforsorgen og den øvrige særforsorg m.v., jf. lov  

 nr. 257 af 8. juni 1978 med de ændringer, der følger af lov nr.  

 836 af 18. december 1991 og lov nr. 274 af 15. april 1997, § 3.
 15)    Lovbekendtgørelse nr. 849 af  

 2. december 1998 om frihedsberøvelse og anden tvang i psykiatrien.
 16)    Om planer efter servicelovens  

 § 111 generelt se kapitel 4 i Socialministeriets vejledning om sociale  

 tilbud til voksne med handicap, 1998. Om § 111-planer efter  

 servicelovens kapitel 21 se denne vejlednings kapitel 17.
 17)    Lov nr. 482 af 1. juli 1998 om  

 patienters retsstilling.
 18)    Om formålet med reglerne om  

 magtanvendelse se kapitel 2.
 19)    Om samtykkebegrebet, se kapitel  

 3.5.
 20)    Socialministeriets  

 bekendtgørelse nr. 568 af 21. december 1979 om magtanvendelse m.v. i  

 institutioner for voksne med vidtgående fysiske eller psykiske  

 handicap.
 21)    Om registrering se kapitel 17.
 22)    Om sagsbehandlingen se kapitlerne 11  

 og 13.
 23)    Om aflåsning, se kapitel  

 9.1.3.
 24)    Socialministeriets  

 bekendtgørelse nr. 568 af 21. december 1979 om magtanvendelse m.v. i  

 institutioner for voksne med vidtgående fysiske eller psykiske  

 handicap.
 25)    Se herom i Socialministeriets  

 vejledning om sociale tilbud til ældre m.fl., pkt. 8.5.
 26)    Om samtykkebegrebet, se kapitel  

 3.5.
 27)    Se herom kapitel 15.
 28)    Lov nr. 388 af 14. juni 1995, samt  

 Justitsministeriets bekendtgørelse nr. 1177 af 13. december 1996 om  

 værgemål.
