 I henhold til § 6, stk. 3, i lov nr. 336 af 24. maj 1989 om  

 voksenuddannelsesstøtte, som ændret ved lov nr. 483 af 24. juni 1992  

 fastsættes:
Almindelige betingelser for refusion § 1.  Efter ansøgning kan der gives refusion til en  

 privat arbejdsgiver, der træffer aftale med en medarbejder om orlov til  

 uddannelse med løn, og i orlovsperioden ansætter en dagpengeberettiget ledig  

 som afløser.
 Stk. 2.  Virksomheder, institutioner, foreninger,  

 selskaber m.v., hvis udgifter overvejende dækkes af offentlige midler, er  

 uanset ejerforholdet ikke omfattet af refusionsordningen.
 Stk. 3.  Refusionsordningen omfatter ikke medarbejdere,  

 der er ansat i henhold til lov om arbejdstilbud til ledige eller lov om  

 kommunal beskæftigelsesindsats.
§ 2.  Det er en betingelse for refusionen, at § 3.  Atale om orlov træffes for en nærmere angivet  

 sammenhængende periode på mindst 4 uger og højst 36 uger.
 Stk. 2.  Aftalen mellem arbejdsgiveren og medarbejderen  

 skal indeholde nærmere vilkår for medarbejderens tilbagevenden til  

 arbejdspladsen efter orlovsperiodens udløb eller afbrydelse.
Stk. 3.  Aftale om orlov kan indgås med fuldtidsansatte  

 og deltidsansatte medarbejdere.
En afløser kan inden for rammerne af  

 orlovsperioden erstatte flere medarbejdere, der efterfølger hinanden på  

 uddannelsesorlov, eller erstatte flere deltidsansatte, der samtidig er under  

 uddannelse.
 § 4.  Den ledige afløser kan ansættes i højst 36 uger.  

 Arbejdsgiveren afgør, om den ledige er kvalificeret til ansættelse i den  

 ledigblevne stilling.
 Stk. 2.  Den ledige afløser kan ikke samtidig ansættes  

 med genoptræningsydelse efter lov om arbejdstilbud til ledige, tilskud efter  

 lov om kommunal beskæftigelsesindsats eller med tilskud efter lov om social  

 bistand § 43, stk. 8.
Stk. 3.  Bliver stillingen ledig i orlovsperioden, skal  

 arbejdsgiveren omgående meddele dette til arbejdsformidlingen, og uden ophør  

 tage skridt til, at stillingen genbesættes med en anden dagpengeberettiget  

 ledig.
Sker genbesættelse ikke inden 6 uger, bortfalder refusionen for den  

 del af orlovsperioden, hvor stillingen ikke er besat.
Undervisningens indhold og omfang § 5.  Refusion kan ydes i forbindelse med  

 medarbejderens deltagelse i alle former for uddannelse, almen og  

 erhvervsrettet, tilrettelagt af offentlige eller private kursusudbydere.  

 Uddannelsen kan foregå i udlandet.
 § 6.  Det er en forudsætning for refusionen, at  

 medarbejderen deltager i undervisningen.
Stk. 2.  For medarbejdere, der er beskæftiget 30 timer  

 om ugen eller derover, skal undervisningen have et omfang af mindst 25  

 ugentlige undervisningstimer.
For medarbejdere beskæftiget mindre end 30  

 timer om ugen, skal undervisningen have et omfang af mindst 15 ugentlige  

 undervisningstimer.
 Stk. 3.  Ved uddannelser, hvor forberedelsen til  

 undervisningen indgår som en væsentlig del, kan Kulturministeriet fastsætte  

 et lavere ugentligt undervisningstimetal end angivet i stk. 2.
 § 7.  Udgifterne i forbindelse med undervisningens  

 gennemførelse finansieres efter de gældende bestemmelser på området, herunder  

 reglerne om brugerbetaling.
Refusionens omfang og tildeling § 8.  Refusionen svarer til arbejdsløshedsdagpengenes  

 højeste beløb, der udgør et fast beløb pr. dag eller uge.
§ 9.  Refusionen tildeles på baggrund af afløserens  

 ugentlige ansættelsestid i orlovsperioden.
Det højeste refusionsbeløb ydes  

 for 37 timers ugentlig ansættelse.
For deltidsansatte afløsere nedsættes  

 refusionen forholdsmæssigt.
 Stk. 2.  Det antal timer, hvortil der ydes refusion, kan  

 ikke overstige den gennemsnitlige ugentlige arbejdstid de seneste 2 måneder  

 forud for orlovsperioden for medarbejderen/medarbejderne, der afløses af den  

 ledige.
 § 10.  Ydes refusion i henhold til denne  

 bekendtgørelse, kan medarbejderen ikke samtidig modtage statens  

 uddannelsesstøtte, godtgørelse for arbejdsmarkedsuddannelse,  

 forældreorlovsydelse, orlovsydelse til uddannelse eller anden lignende  

 offentlig ydelse, løn under barsel eller ydelse efter lov om dagpenge ved  

 sygdom eller fødsel.
Administration og udbetaling § 11.  Begæring om refusion kan kun indgives på det af  

 Kulturministeriet udarbejdede ansøgningsskema.
 § 12.  Arbejdsformidlingen (AF) bistår med formidling  

 af den ledige arbejdskraft i orlovsperioden og kontrollerer, at betingelserne  

 for refusion er opfyldt, herunder at arbejdspladsen er omfattet af  

 refusionsordningen.
 Stk. 2.  Arbejdsformidlingen påser, at arbejdsgiveren  

 ansætter den dagpengeberettigede ledige, der er en betingelse for refusionens  

 udbetaling, og kontrollerer afløserens fortsatte ansættelse, jf. § 20 b, i  

 lov om arbejdsformidling og arbejdsløshedsforsikring m.v.
 § 13.  Begæring om refusion indsendes til  

 Kulturministeriet gennem arbejdsformidlingen efter orlovsperiodens  

 påbegyndelse.
§ 14.  Uddannelsesstedet dokumenterer ved påtegning på  

 refusionsbegæringen eller på anden måde, at medarbejderen deltager i  

 uddannelsen.
AF-kontoret påser, at dokumentation for deltagelse i  

 undervisningen foreligger.
 Stk. 2.  Ophører medarbejderens deltagelse i  

 undervisningen uden lovligt forfald, giver uddannelsesstedet straks  

 meddelelse herom til Kulturministeriet med henblik på refusionens ophør.
 § 15.  Refusionsbeløbet udbetales kvartalsvis bagud.
 Stk. 2.  Arbejdsgiveren skal uden ophør give meddelelse  

 til arbejdsformidlingen, hvis afløserens ansættelse eller medarbejderens  

 uddannelse afbrydes i utide, samt om andre ændringer i forhold af betydning  

 for refusionens udbetaling.
 Stk. 3.  Arbejdsgiveren skal tilbagebetale for meget  

 udbetalt refusion til Kulturministeriet inden 3 måneder.
 Ikrafttræden m.v.
 § 16.  Klager over afgørelser truffet af  

 arbejdsformidlingen i forbindelse med AF's deltagelse i administrationen af  

 uddannelse og jobrotation for privatansatte, kan indbringes for  

 Arbejdsmarkedsstyrelsen, jf. § 98 i lov om arbejdsformidling og  

 arbejdsløshedsforsikring m.v.
 § 18.  Bekendtgørelsen træder i kraft den 22. juli  

 1992.
