Den momsmæssige behandling af  

 demonstrationskøretøjer 1. Demonstrationskøretøjer Told- og Skattestyrelsen skal på given foranledning  

 indskærpe reglerne for den momsmæssige behandling af  

 personmotorkøretøjer, som forhandlere lader indregistrere i i  

 virksomhedens navn til anvendelse til demonstrationskørsel,  

 værkstedskørsel mv.
 Reglerne er beskrevet i Momsvejledningen 2000, afsnit  

 Q.2.11.
Begrebet demonstrationskøretøjer er ikke  

 defineret i momsloven.
Det er derfor momslovens almindelige regler der finder  

 anvendelse.
Den momsmæssige behandling af motorkøretøjer,  

 som en forhandler lader indregistrere i virksomhedens navn til brug for  

 demonstrationsformål mv., beror således på  

  køretøjets faktiske anvendelse.
 Det må med udgangspunkt i momslovens bestemmelser  

 lægges til grund, at personmotorkøretøjer, som en  

 forhandler lader indregistrere i virksomhedens navn - eventuelt med en  

 medarbejder som bruger - og som tages i anvendelse i virksomheden til  

 demonstrationskørsel, værkstedskørsel mv., indehavers  

 og/eller medarbejderes private brug, er udtaget til formål, der  

 sidestilles med levering mod vederlag, jf. momslovens § 5.
Hvorvidt køretøjer, der indregistreres i  

 virksomhedens eget navn, må anses for udtaget, beror på en  

 konkret vurdering i det enkelte tilfælde.
Afgørende for, om der  

 ved brugen af køretøjerne er sket udtagning er som nævnt  

 den faktiske anvendelse.
Bestemmelsen i momslovens § 5 hænger sammen  

 med momslovens bestemmelser i kap. 9, §§ 37-42, om fradragsret.
Bestemmelsen  

 sikrer, at der skal betales moms, når en virksomheds lagervarer  

 anvendes til formål, der er virksomheden uvedkommende, herunder  

 indehavers og/eller medarbejderes private anvendelse mv.
Afgiftsgrundlaget er  

 indkøbs- eller fremstillingsprisen, jf. momslovens § 28, stk. 1.
 Det fremgår af momslovens § 5, stk. 2, at med  

 levering mod vederlag sidestilles udtagning af varer og ydelser, når de  

 tages i anvendelse til formål som nævnt i § 42, stk. 1 og 3,  

 såfremt der er opnået fuld eller delvis fradragsret ved  

 indkøb, fremstilling mv. af de pågældende varer og  

 ydelser.
Forhandleren har ingen fradragsret for moms af  

 indkøb i forbindelse med driften af køretøjet.
Ved  

 videresalg af køretøjet eller ved udtagelse til virksomheden  

 uvedkommende formål, typisk indehaverens private brug, skal der ikke  

 betales yderligere moms, jf. momslovens § 13, stk. 2.
 Momslovens § 42, stk. 1, opregner en række  

 indkøb, hvoraf momsen ikke eller kun i begrænset omfang kan  

 medregnes til købsmomsen, uanset indkøbene fuldt ud  

 vedrører virksomhedens momspligtige aktiviteter.
 Efter § 42, stk. 1, nr. 7, kan moms af indkøb, som  

 vedrører anskaffelse og drift af personmotorkøretøjer,  

 der er indrettet til befordring af ikke mere end 9 personer herefter ikke  

 fradrages, jf. dog § 42, stk. 4, 6 og 7.
 Efter bestemmelsen i § 42, stk. 6, kan virksomheder, der  

 forhandler eller udlejer motorkøretøjer, eller som driver  

 køreskole, uanset bestemmelsen i § 42, stk. 1, nr. 7, fradrage  

 afgiften af indkøb mv. til disse formål.
 Bilforhandlere har således fradragsret efter  

 momslovens almindelige regler, jf. lovens kap. 9, for købsmomsen  

 vedrørende anskaffelse og drift af personmotorkøretøjer,  

 der indkøbes med henblik på videresalg.
 Motorkøretøjer, der indregistreres i  

 forhandlerens/virksomhedens navn, og som kun anvendes til den registrerede  

 virksomheds formål, jf. § 42, stk. 6, skal herefter ikke medregnes til  

 forhandlerens momspligtige omsætning, idet der ikke er sket udtagning,  

 der sidestilles med levering mod vederlag efter momslovens § 5, stk. 2.
 Forhandleren har fuld fradragsret for moms af  

 indkøb vedrørende driften af motorkøretøjerne,  

 jf. § 42, stk. 6. Ved salg af køretøjerne skal der betales moms  

 af salgsprisen inkl. registreringsafgiften, jf. momslovens § 27. Det er  

 herved lagt til grund, at registreringsafgiften ikke afholdes på vegne  

 af en køber (3.mand), men derimod af virksomheden selv som bruger, jf.  

 registreringsafgiftslovens § 8, og hvorved registreringsafgiften bliver en  

 del af vederlaget ved det senere videresalg af køretøjet.
 Udtagningsreglerne kan således ikke anvendes, hvis  

 et køretøj indregistreres til lager med henblik på  

 videresalg, herunder udelukkende til kørsel  

 (demonstrationskørsel), som er nødvendig i forbindelse med salg  

 af køretøjer.
 2. Rettelse til Momsvejledningen 2000, Afsnit Q.2.10.
 Styrelsen skal endelig berigtige en fejl i afsnit Q.2.10  

 vedrørende udtagning, hvoraf det i afsnittet om momslovens § 5, stk.  

 1, og stk. 2 fejlagtigt fremgår, at der ved udtagning af et  

 motorkøretøj skal beregnes moms på grundlag af  

 indkøbsprisen eller fremstillingsprisen (indbefattet  

 registreringsafgiften, men uden moms), jf. § 28, stk. 1. Styrelsen skal  

 således meddele, at til beregningsgrundlaget skal ikke medregnes  

 registreringsafgiften.
