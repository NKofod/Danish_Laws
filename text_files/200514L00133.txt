Betænkning afgivet af Uddannelsesudvalget den 30. november  

 2005 Betænkning over Forslag  

 til lov om ændring af lov om friskoler og private grundskoler m.v.
(Befordringsordning) [af  

 undervisningsministeren (Bertel Haarder)] 1. Ændringsforslag Undervisningsministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 6. oktober 2005 og var til 1.  

 behandling den 11. oktober 2005. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 26. august 2005 dette udkast  

 til  

 udvalget, jf. (folketingsåret 2004-05, 2. samling) alm. del  bilag 147.  

 Den 4.  

 oktober 2005 sendte undervisningsministeren de indkomne høringssvar samt et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 6 skriftlige  

 henvendelser fra:
Dansk Friskoleforening, Forældre på Ryomgaard  

 Realskole, Frie Grundskolers Fællesråd, Hover-Torsted Friskole, Karstoft Friskole og Lyne Friskole.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Hover-Torsted Friskole, Karstoft Friskole og Lyne Friskole.
Samråd Udvalget har stillet 2 samrådsspørgsmål til  

 undervisningsministeren til mundtlig besvarelse.
Ministeren har besvaret  

 spørgsmålene i et samråd med udvalget den 1. november 2005. Ministeren har  

 efterfølgende sendt udvalget det talepapir, der lå til grund for besvarelsen  

 af  

 spørgsmålene.
Spørgsmål Udvalget har stillet 7 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (V, S, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i udvalget (RV) indstiller lovforslaget til  

  

 forkastelse  

  

 ved 3. behandling.
Mindretallet  

 vil stemme hverken for eller imod de stillede ændringsforslag.
Det Radikale Venstres medlemmer af udvalget udtaler, at vi ifølge  

 grundlovens § 76 i Danmark har undervisningspligt:  

  

 »Forældre eller værger, der selv sørger for, at børnene får en undervisning,  

 der kan stå mål med, hvad der almindeligvis kræves i folkeskolen, er ikke  

 pligtige at lade børnene undervise i folkeskolen«.  

  

 Der er således ikke  

 nødvendigvis tale om et fravalg af distriktsskolen, når forældre vælger at  

 sætte deres børn i en fri skole.
For Det Radikale Venstre er det således  

 principielt afgørende, at udgangspunktet er, at det ikke er afstanden til  

 skolen, der betinger valget, men forældrenes indstilling, hvor man vælger  

 mellem en fri skole og distriktsskolen/andre folkeskoler.
Dermed er det også  

 sagt, at RV finder, at en ordning, hvor der gives befordring på lige vilkår  

 som  

 til distriktsskolen, er den rigtige.
Det vil betyde, at der fortsat gives  

 gratis transport, hvis afstanden mellem hjem og skole overstiger de fælles,  

 fastsatte grænser, eller hvis skolevejen er trafikfarlig, lige som der gives  

 gratis transport til syge og invaliderede elever.
Det er naturligvis rimeligt, at der, som der altid har været, er en  

 egenbetaling for selve undervisningen i en fri skole.
Men det er centralt, at  

 med ensartede transportregler for henholdsvis distriktsskolen og en fri skole  

 bliver der ikke tale om en prisdifferentiering baseret på afstand.
Realiteten i regeringens første forslag og i det forslag, der følger af  

 aftalen mellem regeringen og Dansk Folkeparti, er alene, at det bliver dyrere  

 for forældre at vælge, at undervisningspligten opfyldes i en fri skole.  

 Aftalen  

 med Dansk Folkeparti har gjort forslaget mindre vidtrækkende, men tankegangen  

 er den samme.
Det er endnu et eksempel på, at det bliver gjort dyrere for  

 forældrene, og dermed gives der ringere vilkår for friskolerne.
Det Radikale Venstre finder det afgørende, at forældre har rimelige  

 muligheder for at oprette en fri skole  både hvad angår økonomien, og  

 hvad  

 angår de bureaukratiske krav, der stilles til vedtægter osv.
Det mest  

 afgørende  

 er naturligvis, at det giver muligheder for, at der kan drives en  

 holdningsbaseret  

 skole, der adskiller sig fra folkeskolen.
Men dertil skal også lægges, at når  

 forældrene har muligheden for at oprette en fri skole, så er de også mere  

 ligeværdige deltagere i diskussionen om, hvorvidt der skal være en folkeskole  

 i  

 landsbyen/kvarteret, og om måden, skolen skal fungere på.
Det er allerede i  

 dag  

 et meget stort ansvar og en meget stor opgave at danne og drive en fri skole.  

 Derfor er det vores vurdering, at regeringens politik trækker i den forkerte  

 retning.
Der er i stedet brug for forenkling, dialog og samarbejde.
Et  

  

 andet mindretal  

  

 i  

 udvalget (SF) indstiller lovforslag til  

  

 forkastelse  

  

 ved 3. behandling.
Mindretallet vil stemme imod de stillede ændringsforslag.
Socialistisk Folkepartis medlem af udvalget kan ikke støtte  

 forslaget om at fjerne en stor del af befordringsgodtgørelsen til elever i de  

 frie grundskoler.
Lovforslaget medfører store økonomiske problemer for  

 landets  

 frie grundskoler og dermed for de forældre, som vælger denne form for  

 skolegang  

 til deres børn.
 Henvisningen til en harmonisering mellem folkeskolers og  

 friskolers ret til befordringsgodtgørelse stiller SF spørgsmålstegn ved, idet  

 en elev stadig vil modtage befordringsgodtgørelse til sin  

 distriktsfolkeskole,  

 hvis eleven har en farlig skolevej eller tilstrækkelig langt til  

 distriktsskolen, mens eleven på den frie grundskole uanset skolens  

 beliggenhed  

 mister sin befordringsgodtgørelse.
 SF anser det for vigtigt at støtte op om forældrenes  

 grundlovssikrede ret til at bestemme over deres børns undervisning og finder  

 det uheldigt, at man med dette forslag påfører mange frie grundskoler store  

 økonomiske problemer og dermed stiller de frie grundskoler ringere end  

 folkeskolen.
Et  

  

 tredje mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede ændringsforslag.
Enhedslistens medlem af udvalget udtaler, at lovforslaget vil  

 fjerne de frie skolers transporttilskud.
På trods af ministerens  

 ændringsforslag vil det betyde mindre lighed mellem folkeskoler og friskoler,  

 særlig  

 i de tyndt befolkede områder.
 Lovforslaget giver derfor kun mening, hvis formålet reelt er at  

 undgå, at der oprettes en stribe friskoler i kølvandet på de forventede  

 lukninger af en række mindre folkeskoler efter strukturreformen.
Alle ved, at konsekvensen formentlig bliver, at der oprettes en  

 række frie skoler i stedet i de mindre bysamfund til erstatning for de  

 nedlagte  

 folkeskoler.
For at undgå dette kan regeringen f.eks. fjerne  

 befordringstilskuddet og gøre det meget sværere for borgerne at få deres børn  

 på en fri skole i udkantsområderne.
 Enhedslisten kan ikke støtte regeringens forsøg på at fjerne de  

 mindre skoler i de små bysamfund og kan derfor ikke støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af et  

  

 flertal  

  

 (V, S, DF, KF og EL):
Til § 1 1)  

  

 I den under  

  

 nr. 1  

  

 foreslåede ændring af  

  

 §  

 5, stk. 2,  

  

 indsættes efter »stk. 3«: »og 4«.
[Konsekvens af ændringsforslag nr. 2 og 3] 2)  


  

 Nr.  

 5  

  

 affattes således:
 »5.  

  

 I  

  

 §  

 17  

  

 indsættes som  

  

 stk. 3  

 :
»Stk. 3.  

  

 Skolen kan af  

 egne midler yde befordringstilskud, herunder til ordninger, der er fælles for  

 skolens elever og andre frie grundskolers elever, f.eks. i form af en  

 busrute.«« [Frivillige befordringstilskud, herunder til fælles  

 befordringsordninger] 3)  

  

 Efter nr. 5 indsættes som nyt  

 nummer:
 »01.  

  

 I  

  

 § 17  

  

 indsættes som  

  

 stk. 4  

 :
»Stk. 4.  

  

 En  

 kommunalbestyrelse, der i henhold til § 26 i lov om folkeskolen har etableret  

 befordring for folkeskoleelever med skolebus, kan beslutte, at elever ved  

 frie  

 grundskoler kan benytte denne.
Kommunalbestyrelsen kan opkræve betaling  

 herfor.«« [Frivillig kommunal transport af elever i frie grundskoler] 4)  

  

 Efter nr. 5 indsættes som nyt  

 nummer:
 »02.  

  

 I  

  

 § 40  

  

 indsættes som  

  

 2. pkt.:
»Det samme gælder afgørelser om anvendelse af bevillinger, der  

 er afsat på finansloven.«« [Afskæring af klageadgang] Bemærkninger Til nr. 1 Efter § 5, stk. 2, i den gældende lov må en fri grundskoles  

 midler alene komme skolens skole- og undervisningsvirksomhed til gode.  

 Ændringsforslaget er en konsekvens af ændringsforslagene i nr. 2 og 3,  

 hvorefter en fri grundskoles midler fremover også må anvendes til at give  

 befordringstilskud, herunder til befordring af andre skolers elever, og til  

 at  

 oprette en fælles befordringsordning med andre skoler, f.eks. en fælles  

 busrute.
Til nr. 2 Efter ændringsforslaget får en fri grundskole mulighed for efter  

 egen prioritering og af egne midler dels at yde befordringstilskud til  

 skolens  

 egne elever, dels at indgå i samarbejde med andre skoler om betaling for  

 elevbefordring. Ændringsforslaget indebærer således, at en fri grundskoles  

 midler  

 kan komme andre skolers elever til gode.
 Hvis to eller flere skoler slår sig sammen om en fælles befordringsordning  

 og der alene transporteres elever fra de pågældende skoler, er der tale om  

 speciel rutekørsel, hvis kørslen udføres med en bus (motorkøretøj indrettet  

 til  

 befordring af flere end 9 personer, føreren medregnet). Kørslen vil i så fald  

 kræve tilladelse til speciel rutekørsel, jf. lov om buskørsel.
Til nr. 3 Ændringsforslaget indebærer, at kommunalbestyrelsen kan  

 beslutte, at elever på frie grundskoler kan benytte en skolebus, som er  

 etableret til elever i folkeskolen.
Det vil give mulighed for, at  

 kommunalbestyrelsen kan udnytte ledig kapacitet i skolebusser.  

 Kommunalbestyrelsen beslutter selv vilkårene for ordningen.  

 Kommunalbestyrelsen  

 beslutter ligeledes selv, hvilken betaling den vil opkræve for benyttelsen.  

 Efter forslaget i ændringsforslag nr. 2 til nyt § 17, stk. 3, vil skolen af  

 egne midler kunne betale kommunalbestyrelsen.
Hvis skolen ikke betaler,  

 herunder hvis forudsætningerne om økonomi og afstand, jf. forslaget til nyt §  

 17, stk. 3, i friskoleloven, ikke er opfyldt, kan forældrene selv vælge at  

 betale for ordningen.
Til nr. 4 Ændringsforslaget indebærer, at afgørelser, som skolerne Deutscher  

 Schul- und Sprachverein für Nordschleswig og Fordelingssekretariatet for  

 friskoler og private grundskoler træffer om anvendelse af bevillinger, der er  

 afsat på finansloven, ikke kan indbringes for undervisningsministeren.  

 Herefter  

 vil det f.eks. være fordelingssekretariatet, som træffer den endelige  

 beslutning om anvendelsen af den pulje til nedsættelse af befordringsudgiften  

 for elever i frie grundskoler, der er indført i henhold til aftale mellem  

 regeringen og Dansk Folkeparti om finansloven for 2006.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Anne Baastrup (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 31 Bilagsnr.
Titel 1 Høringssvar og høringsnotat, fra undervisningsministeren 2 Henvendelse af 3/10-05 fra Frie Grundskolers Fællesråd 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Kopi til orientering af undervisningsministerens svar på  

 Finansudvalgets spørgsmål om L 175 og svar på § 20 spørgsmål 1-3 (vedr.
FFL  

 2006) 6 Henvendelse af 24/9-05 fra Forældre på Ryomgaard  

 Realskole 7 Henvendelse af 25/10-05 fra Dansk Friskoleforening 8 Henvendelse af 28/10-05 fra Karstoft Friskole m.fl.
9 Kopi til orientering af undervisningsministerens svar på  

 udvalgets alm. del − spørgsmål 75 (folketingsåret 2004-05, 2. samling)  

 vedrørende det gennemsnitlige beløb pr. barn på landets privatskoler 10 Talepapir fra samrådet den 1/11-05, fra  

 undervisningsministeren 11 Meddelelse om materiale modtaget i forbindelse med  

 Hover-Torsted Friskole m.fl.s foretræde for udvalget den 1/11-05 12 1. udkast til betænkning 13 Henvendelse Frie Grundskolers Fællesråd 14 Ændringsforslag fra undervisningsministeren 15 2. udkast til betænkning 16 Orientering om tilskud til befordring for elever i frie  

 grundskoler, fra undervisningsministeren 17 Henvendelse af 24/11-05 fra Dansk Friskoleforening 18 3. udkast til betænkning Oversigt over spørgsmål og svar vedrørende L 31 Spm.nr.
Titel 1 Spm. om kommentar til henvendelse af 3/10-05 fra Frie  

 Grundskolers Fællesråd, til undervisningsministeren, og ministerens svar  

 herpå 2 Spm. om kommentar til henvendelse af 24/9-05 fra Forældre  

 på Ryomgaard Realskole, til undervisningsministeren, og ministerens svar  

 herpå 3 Spm. om kommentar til henvendelse af 25/10-05 fra Dansk  

 Friskoleforening, til undervisningsministeren, og ministerens svar herpå 4 Spm. om ministerens kommentar til henvendelse af 28/10-05  

 fra Karstoft Friskole, og ministerens svar herpå 5 Spm. om kommentar til materiale modtaget i forbindelse  

 med Hover-Torsted Friskoles m.fl.s foretræde for udvalget d. 1/11-05,  

 til  

 undervisningsministeren, og ministerens svar herpå 6 Spm. om kommentar til henvendelse fra Frie Grundskolers  

 Fællesråd, til undervisningsministeren, og ministerens svar herpå 7 Spm. om kommentar til henvendelse af 24/11-05 fra Dansk  

 Friskoleforening, til undervisningsministeren, og ministerens svar herpå Oversigt over samrådsspørgsmål vedrørende L 31 Samråds-spm.nr.
