Nr BTL 214 Betænkning over Forslag til lov om ændring af lov om beskatning af  

 fortjeneste ved afståelse af aktier m.v. (Beskatning af udlodning ved ophør  

 af visse andelsselskaber m.v.)   

 Nr L 214 1986-87, 1. samling Afgivet af skatte- og afgiftsudvalget Afgivet: 19870507 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Nogle af disse spørgsmål og ministeren for skatter og afgifters besvarelse heraf er optrykt som et bilag til denne betænkning.
Udvalget har endvidere modtaget en skriftlig henvendelse fra Hammershøj Centralforening, likvidationsudvalget.
Henvendelsen er tillige med ministerens kommentar hertil optrykt som bilag til betænkningen.
Der er af ministeren for skatter og afgifter og af et flertal stillet ændringsforslag, hvorom henvises til de ledsagende bemærkninger.
Herefter indstiller et FLERTAL (Socialdemokratiets, Socialistisk Folkepartis og Det Radikale Venstres medlemmer af udvalget) lovforslaget til VEDTAGELSE med de af ministeren for skatter og afgifter stillede ændringsforslag, som ændret ved de af flertallet stillede underændringsforslag under nr. 3 og 9.
Et MINDRETAL (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) indstiller lovforslaget til VEDTAGELSE med de af ministeren for skatter og afgifter stillede ændringsforslag.
Et ANDET MINDRETAL (Fremskridtspartiets medlem af udvalget) vil redegøre for sin stilling til lovforslaget og til de stillede ændringsforslag ved lovforslagets 2. behandling.
Ændringsforslag Af MINISTEREN FOR SKATTER OG AFGIFTER, tiltrådt af et FLERTAL (udvalget med undtagelse af FP):
Til titlen 1) TITLEN affattes således:
»Forslag til lov om ændring af forskellige skattelove (Beskatning af fortjeneste ved likvidationsudlodning og ved afståelse af andelsbeviser m.v. i visse andelsselskaber og foreninger)».
Til § 1 Af MINISTEREN FOR SKATTER OG AFGIFTER, tiltrådt af et MINDRETAL (KF, V, CD og KRF):
 2) NR. 1 affattes således:
 »1. Efter § 2 a indsættes som ny paragraf:
»§ 2 b.
Ved opgørelse af den skattepligtige indkomst medregnes fortjeneste eller tab ved udlodning af likvidationsprovenu i andelsselskaber omfattet af selskabsskattelovens § 1, stk. 1, nr.
3 a eller 4, og i foreninger omfattet af selskabsskattelovens § 1, stk. 1, nr. 6, hvis formål er at fremme medlemmernes fælles erhvervsmæssige interesser gennem deres deltagelse i foreningens virksomhed som aftagere, leverandører eller på anden lignende måde, når udlodningen finder sted i det indkomstår, hvori andelsselskabet eller foreningen endeligt opløses.
Stk. 2. Fortjeneste eller tab ved afståelse af andelsbeviser eller andele i selskaber eller foreninger som nævnt i stk. 1 medregnes ved opgørelsen af den skattepligtige indkomst, hvis selskabet eller foreningen er stiftet den 15. maj 1987 eller senere.
Ophører et andelsselskab m.v., der er stiftet den 15. maj 1987 eller senere, ved skattefri fusion med et andet andelsselskab m.v.
stiftet inden denne dato, omfatter 1. pkt. afståelse af andelsbeviser m.v. i det fortsættende selskab, hvis disse er erhvervet ved ombytning med andelsbeviser m.v. i det ophørende selskab.
Stk. 3. Fortjenesten eller tabet opgøres efter stk. 1 som forskellen mellem likvidationsprovenuet og anskaffelsessummen og efter stk. 2 som forskellen mellem afståelsessummen og anskaffelsessummen for de pågældende andelsbeviser m.v.
Stk. 4. I tilfælde, der omfattes af stk. 1 eller stk. 2, finder reglerne i § 2, § 2 a, §§ 3-9 og § 13 ikke anvendelse.«» Af et FLERTAL (S, SF og RV):
Underændringsforslag til ændringsforslag nr. 2 3) Det i ændringsforslag nr. 2 foreslåede nye § 2 B, STK. 2, affattes således:
»STK. 2. Fortjeneste eller tab ved afståelse af andelsbeviser eller andele i selskaber eller foreninger som nævnt i stk. 1 medregnes ved opgørelsen af den skattepligtige indkomst, hvis andelsbeviset m.v. afstås den 15. maj 1987 eller senere.« Af MINISTEREN FOR SKATTER OG AFGIFTER, tiltrådt af et FLERTAL (udvalget med undtagelse af FP):
 4) NR. 2 udgår.
Ny paragraf 5) Efter § 1 indsættes som ny paragraf:
»§ 01 I § 33, STK. 3, i lov om opkrævning af indkomst- og formueskat for personer m.v. (kildeskatteloven), jf. lovbekendtgørelse nr. 676 af 1. oktober 1986, som senest ændret ved lov nr. 111 af 11. marts 1987, ændres: »§ 3 eller § 4, stk. 2 og 3,» til: »§§ 2 a, 2  

 b, 3 eller § 4, stk. 2 og 3,».« Ny paragraf 6) Efter § 1 indsættes som ny paragraf:
»§ 02 I lov nr. 151 af 19. marts 1986 om indkomstskat og formueskat for personer m.v. (personskatteloven) indsættes efter § 4, stk. 1, nr.
 5:
»5 a) skattepligtig fortjeneste og fradragsberettiget tab ved udlodning af likvidationsprovenu og afståelse af andelsbeviser m.v. efter aktieavancebeskatningslovens § 2 b,».« Ny paragraf 7) Efter § 1 indsættes som ny paragraf:
»§ 03 I lov om beskatning ved fusion af aktieselskaber m.v., jf.
lovbekendtgørelse nr. 495 af 24. september 1981, som ændret ved lov nr. 144 af 25. marts 1987, affattes § 12 således: »§ 12.
Bestemmelserne i kapitel 1, bortset fra § 3, § 4 og § 6, finder tilsvarende anvendelse 1) ved fusion af de i selskabsskattelovens § 1, stk. 1, nr. 3, eller stk. 2, 1. pkt., nævnte brugsforeninger og hovedforeninger, eller 2) når en eller flere af de i nr. 1) nævnte brugsforeninger eller hovedforeninger fusionerer med en eller flere af de indkøbsforeninger og hovedforeninger, som er nævnt i selskabsskattelovens § 1, stk. 1, nr. 3 a, eller stk. 2, 2. pkt., eller 3) ved fusion af de i selskabsskattelovens § 1, stk. 1, nr. 3 a, eller stk. 2, 2. pkt., nævnte indkøbsforeninger og hovedforeninger eller 4) ved fusion af de i selskabsskattelovens § 1, stk. 1, nr. 4, nævnte produktions- og salgsforeninger, eller 5) når en af de i nr. 1), 3) eller 4) nævnte foreninger fusionerer med et eller flere af de i § 1, stk. 1, nævnte selskaber, når den fortsættende forening besidder samtlige aktier eller anparter i det ophørende selskab.
Stk. 2. Det i stk. 1, nr. 2), anførte gælder dog kun, såfremt den fortsættende forening er omfattet af selskabsskattelovens § 1, stk. 1, nr. 3.«» Til § 2 Af MINISTEREN FOR SKATTER OG AFGIFTER, tiltrådt af et MINDRETAL (KF, V, CD og KRF):
 8) Stk. 2 affattes således:
»STK. 2. Loven har virkning for udlodning af likvidationsprovenu i andelsselskaber m.v., der endeligt opløses den 15. maj 1987 eller senere, og for fusioner af andelsselskaber m.v. og for afståelse af andelsbeviser m.v., der finder sted den 15. maj 1987 eller senere.« Af et FLERTAL (S, SF og RV):
Underændringsforslag til ændringsforslag nr. 8 9) I den i ændringsforslag nr. 8 foreslåede affattelse af § 2, STK.
 2, ændres ordene: »der endeligt opløses den 15. maj 1987« til:
 »der endeligt opløses den 5. marts 1987«.
BEMÆRKNINGER Til nr. 1 Ændringsforslaget er en konsekvens af ændringsforslag nr. 2 og 5-7.
Til nr. 2 og 4 1. Den foreslåede bestemmelse i aktieavancebeskatningslovens § 2 b, stk. 1, om fortjeneste eller tab ved udlodning af likvidationsprovenu svarer indholdsmæssigt til det oprindelige lovforslag.
Bestemmelsen finder anvendelse, uanset hvornår andelsselskabet eller foreningen er stiftet, uanset medlemskabets varighed og uanset antallet af andelshavere.
Det er en betingelse for reglens anvendelse, at likvidationsudlodningen finder sted i det kalenderår, hvori selskabet endeligt opløses.
I øvrigt beskattes udlodning af likvidationsprovenu som udbytte efter ligningslovens § 16 A, stk.
 1.
2. Ved opgørelsen af den skattepligtige almindelige indkomst medregnes efter den foreslåede bestemmelse i § 2 b, stk. 2, tillige fortjeneste eller tab ved AFSTÅELSE af andelsbeviser eller andele, når andelsselskabet eller foreningen er stiftet den 15.
maj 1987 eller senere.
Også i denne forbindelse er medlemskabets varighed og antallet af andelshavere uden betydning.
Ved afståelse uden for likvidationstilfældene af andele i andelsselskaber m.v., der er stiftet inden den 15. maj 1987, behandles avance eller tab efter de hidtil gældende regler.
Det vil normalt sige, at avancen er skattefri og tabet ikke kan fradrages efter 3 års ejertid.
Den foreslåede bestemmelse i § 2 b, stk. 2, 2. pkt., omhandler skattefri fusion af et andelsselskab m.v., der er stiftet før den 15. maj 1987, med et andelsselskab m.v., der er stiftet den 15.
maj 1987 eller senere.
Bestemmelsen skal sikre, at andelshaverne i det nye (ophørende) andelsselskab ikke kommer ind under de lempeligere beskatningsregler for andelshavere i det gamle (fortsættende) andelsselskab i forbindelse med fusionen af de to selskaber, hvor andelene i det ophørende selskab ombyttes med andele i det fortsættende andelsselskab.
Bestemmelsen vedrører alene den skattemæssige behandling af avance eller tab vedrørende de omhandlede andele og ændrer ikke det forhold, at en fusion fortsat kan gennemføres skattefrit både for selskabet og for andelshaverne.
Bestemmelsen får først betydning på det tidspunkt, hvor andelene overdrages.
Når andele i andelsselskaber m.v. er erhvervet ved fusion, finder § 11 i fusionsloven således anvendelse.
Efter denne bestemmelse behandles andele i det fortsættende selskab, som andelshavere modtager som vederlag for andele i det ophørende selskab, som om de var erhvervet for samme anskaffelsessum som de ombyttede andele.
3. Det foreslås endvidere, at henvisningen til aktieavancebeskatningslovens § 5 om opgørelsesmetoden udgår.
I stedet fremgår det af den foreslåede § 2 b, stk. 3, at avancen eller tabet opgøres som forskellen mellem afståelsessummen (likvidationsprovenuet) og anskaffelsessummen.
I tilfælde af delvis afståelse må anskaffelsessummen opgøres ud fra en bedømmelse af forholdet omkring den enkelte forening m.v. og den enkelte afståelse.
4. De andelsselskaber og foreninger, der omfattes af forslaget, er indkøbs-, produktions- og salgsforeninger omfattet af selskabsskattelovens § 1, stk. 1, nr. 3 a og 4, samt de foreninger, omfattet af selskabsskattelovens § 1, stk. 1, nr. 6, hvis formål og funktion er af samme karakter.
Der er således tale om foreninger, der har til formål at fremme medlemmernes fælles erhvervsmæssige interesser gennem medlemmernes deltagelse i foreningens virksomhed som aftagere, leverandører eller på anden lignende måde.
Formålet med disse foreninger er at sikre det økonomiske grundlag for de enkelte medlemmers erhvervsvirksomhed.
 Af de foreninger, der beskattes efter selskabsskattelovens § 1, stk.
1, nr. 6, omfatter forslaget kun de foreninger, hvor foreningens omsætning med medlemmerne har tilknytning til medlemmernes erhvervsvirksomhed.
Det er uden betydning, hvilken art formuegoder eller rettigheder der indgår i omsætningen mellem foreningen og medlemmerne, blot omsætningen er et led i medlemmernes erhvervsvirksomhed.
Der kan f.eks. være tale om varer, tjenesteydelser, entrepriser eller udlejning af fast ejendom eller løsøre.
Ved den foreslåede afgrænsning vil det være uden betydning, hvorledes overskuddet fordeles, ligesom det er uden betydning, om medlemmerne hæfter for foreningens forpligtelser.
Det er ligeledes uden betydning, om formålet med foreningen er angivet i foreningens vedtægter.
Det afgørende er en samlet bedømmelse af foreningens faktiske virksomhed.
Der skal således ikke foretages en vurdering af hvert enkelt medlems tilknytning til foreningen.
Enkelte medlemmer, der ikke er erhvervsdrivende, skal derfor beskattes af en eventuel avance, såfremt foreningen som sådan må anses for omfattet af lovforslagets bestemmelse.
Foreninger, der kun leverer varer, tjenesteydelser og lignende til medlemmernes privatforbrug, vil ikke være omfattet af forslaget.
Det gælder f.eks. andelsboligforeninger og visse indkøbsforeninger.
Fortjeneste og tab ved afståelse af andele i de foreninger, der ikke er omfattet af forslaget, beskattes efter de hidtil gældende regler.
Til nr. 3 Underændringsforslaget indebærer, at fremtidige unddragelser af beskatning efter stk. 1 forhindres.
Selv om nuværende vedtægter i andelsselskaber forhindrer salg af andelsbeviser i bestående selskaber, er der mulighed for vedtægtsændringer i disse selskaber, som vil åbne op for muligheder for skatteunddragelse.
Såfremt det hul, som ministeren for skatter og afgifter selv påpegede under 1. behandling af lovforslaget, skal lukkes, er underændringsforslaget nødvendigt.
Til nr. 5 De foreslåede ændringer er konsekvensændringer.
Til nr. 6 Det foreslås præciseret, at fortjeneste eller tab efter den foreslåede § 2 b i aktieavancebeskatningsloven skal medregnes ved opgørelsen af den skattepligtige almindelige indkomst som kapitalindkomst.
Til nr. 7 Bestemmelsen går ud på at sikre, at der ikke udløses beskatning af andelshavere ved fusion af andelsselskaber, såfremt formuen i den ophørende forening overføres til den fortsættende forening.
Forslaget om at beskatte fortjeneste eller tab ved afståelse af andele vil derfor ikke hindre hensigtsmæssige strukturrationaliseringer ved fusioner af andelsselskaber.
Efter de gældende regler er brugsforeninger samt produktions- og salgsforeninger, der er tilsluttet De samvirkende danske Andelsselskaber omfattet af lov om beskatning ved fusion af aktieselskaber m.v.
Disse selskaber kan derfor fusionere uden skattemæssige konsekvenser for både selskab og andelshavere, hvis mindst 90 pct. af værdien af medlemsrettighederne i det ophørende foretagende vederlægges med rettigheder i det fortsættende selskab.
I det omfang andelene vederlægges kontant, beskattes fortjenesten efter de almindelige regler som ved afståelse til tredjemand.
I praksis har det dog også været muligt at foretage skattefri fusioner af indkøbsforeninger, der ikke er omfattet af fusionsloven, hvis sammenslutningen gennemføres uden nogen udlodning til andelshaverne.
Forslaget vil stille alle kooperative selskaber ens i forbindelse med betingelserne for skattefri fusion.
Disse betingelser svarer i det store og hele til de betingelser, som aktieselskaber skal opfylde for at kunne fusionere skattefrit.
Endvidere er kravet om, at foreningen skal være tilsluttet De samvirkende danske Andelsselskaber bortfaldet.
Den skattemæssige behandling bør ikke afhænge af medlemskab af bestemte private organisationer.
Forslaget indebærer endvidere, at også indkøbsforeninger omfattet af selskabsskattelovens § 1, stk. 1, nr. 3 a, skattefrit kan fusionere med et datterselskab, hvori den fortsættende forening ejer samtlige aktier, jf. stk. 1, nr. 5. I disse tilfælde er der tale om egentlig skattefri fusion i modsætning til succession i det ophørende selskabs skattemæssige stilling med hensyn til beskatning af genvundne afskrivninger, varelagernedskrivninger m.v.
Det hænger sammen med, at foreningens skattepligtige indkomst opgøres som en procentdel af formuen.
Til nr. 8 Det foreslås, at loven træder i kraft dagen efter bekendtgørelsen i Lovtidende og har virkning for fusioner og afståelser, der finder sted den 15. maj 1987 eller senere, samt for udlodning af likvidationsprovenu i andelsselskaber m.v., der endeligt opløses den 15. maj 1987 eller senere.
Efter lovforslaget sker der væsentlige ændringer af beskatningen af andelshavere i de andelsselskaber m.v., der omfattes af lovforslaget.
Dette gælder både efter det oprindelige lovforslag om beskatning af udlodning af likvidationsprovenu og efter ændringsforslaget, der inddrager almindelige overdragelser under beskatningen.
Det er på denne baggrund, at der foreslås et fælles virkningstidspunkt for det samlede lovforslag til den 15. maj 1987.
Til nr. 9 Underændringsforslaget indebærer, at den foreslåede § 2 b, stk. 1, i aktieavancebeskatningsloven i overensstemmelse med det oprindelige lovforslag får virkning for udlodning af likvidationsprovenu i andelsselskaber m.v., der endeligt opløses den 5. marts 1987 eller senere.
Endelig opløsning kan tidligst finde sted på tidspunktet for den afsluttende generalforsamling.
HAGEN HAGENSEN (KF) COLLET (KF) STETTER (KF) FOGH RASMUSSEN (V) SKRUMSAGER SKAU (V) BENTE JUNCKER (CD) DAMGAARD NIELSEN (FP) KOFOD-SVENDSEN (KRF) nfmd.
JYTTE HILDEN (S) HANS HÆKKERUP (S) CAMRE (S) LOHMANN (S) STAVAD (S) fmd.
TASTESEN (S) RUTH OLSEN (SF) THOFT (SF) BERNHARD BAUNSGAARD (RV) Partiet VS havde ikke medlemmer i udvalget.
Bilag 1 Nogle af udvalgets spørgsmål til ministeren for skatter og afgifter og dennes besvarelse heraf SPØRGSMÅL 8:
Vil der, som lovforslaget er udformet, kunne opnås fradragsret for bod for ekstraordinær udtrædning af et andelsselskab, når det er sket ud fra en driftsøkonomisk betragtning? SPØRGSMÅL 9:
Vil der, som lovforslaget er udformet, være fradragsret for udmeldelsesgebyr i et andelsselskab? SVAR:
Bod for ekstraordinær udtræden indgår ikke i avanceopgørelsen og vil derfor ikke være fradragsberettiget efter den foreslåede bestemmelse.
Udmeldelsesgebyr kan indgå i avanceopgørelsen i det omfang, der er tale om administrationsomkostninger forbundet med udtrædelsen.
Efter hidtil gældende praksis har udtræden af et andelsselskab været behandlet efter reglerne i ligningslovens § 16 B, stk. 1, om afståelse af andelsbeviser til det udstedende selskab.
Herefter sker der en udbyttebeskatning af hele det beløb, som andelshaveren får udbetalt ved sin udtræden.
Der er dog mulighed for dispensation, således at der i stedet sker beskatning efter aktieavancebeskatningslovens almindelige regler.
Analogt hermed har Skattedepartementet i forbindelse med en sag for Landsskatteretten i 1964 udtalt, at beløb, som en andelshaver må indbetale ved sin udtræden, kan fradrages fuldt ud i den skattepligtige almindelige indkomst.
Landsskatteretten har på baggrund heraf siden fulgt en praksis, hvorefter beløb, der indbetales som vilkår for udtræden af et andelsselskab, anses for fradragsberettiget efter ligningslovens § 16 B.
I forbindelse med behandlingen af nærværende lovforslag har man overvejet denne praksis, og det er departementets opfattelse, at bestemmelsen fremover bør praktiseres således:
Beløb, der udbetales ved udtræden af et andelsselskab, anses for vederlag for tilbagesalg af andelsbeviset til det udstedende selskab.
Hele afståelsessummen medregnes efter ligningslovens § 16 B, stk. 1, til den skattepligtige almindelige indkomst, medmindre der gives dispensation efter bestemmelsens stk. 6. Hvis der gives dispensation, beskattes fortjenesten efter den foreslåede § 2 b i aktieavancebeskatningsloven.
Hvis andelshaveren i forbindelse med sin udtræden af selskabet skal indbetale et beløb, der overstiger de administrative omkostninger forbundet med udmeldelsen, eventuelt i form af en bod for ulovlig udtræden, vil dette beløb ikke være omfattet af ligningslovens § 16 B, stk. 1, der alene omhandler en positiv afståelsessum.
Efter omstændighederne vil der kunne være tale om, at beløbet er fradragsberettiget efter statsskattelovens § 6 a som en driftsudgift.
Det vil typisk være tilfældet, hvor andelshaverens udtræden er driftsøkonomisk begrundet, f.eks. hvor boden eller gebyret kan anses for betalt for at erhverve en højere indkomst efter udtræden af selskabet.
Det er tanken at offentliggøre denne ændring af praksis, herunder fra hvilket tidspunkt praksis vil blive omlagt.
Bilag 2 Henvendelse fra Hammershøj Centralforening, likvidationsudvalget, og ministeren for skatter og afgifters kommentar hertil HAMMERSHØJ CENTRALFORENING I LIKVIDATION Likvidationsudvalget 28. april 1987 Folketingets skatte- og afgiftsudvalg Christiansborg VEDRØRENDE FORSLAG TIL LOV OM ÆNDRING AF LOV OM BESKATNING AF FORTJENESTE VED AFSTÅELSE AF AKTIER M.V.
Likvidationsudvalget for Hammershøj Centralforening i likvidation er bekendt med, at der den 29. april skal være 2. behandling i Folketinget af ovennævnte lovforslag.
I den anledning ønsker likvidationsudvalget at påpege de meget uheldige virkninger, som forslaget i den fremsatte form vil have for likviderende andelsselskaber.
En beskatning af udlodninger som anført i forslagets § 2 B vil reelt betyde, at medlemmer i andelsforeninger stilles dårligere end såvel selvstændigt erhvervsdrivende som aktionærer i aktieselskaber, som ikke er hovedaktionærer.
Vi bygger denne påstand på det faktum, at en del af likvidationsprovenuet kan hidrøre dels fra salg af good-will, dels fra konjunkturgevinst ved salg af ejendomme, som foreningen har ejet i mere end 7 år.
Dette vil ikke være skattepligtigt for selvstændigt erhvervsdrivende.
Hvis et A/ S eller Aps. i samme situation sælger ejendom og good-will, vil der ikke være beskatning for selskabet, og ved en senere likvidation vil der ikke ske beskatning af aktionærer efter 3 års aktiebesiddelse, bortset fra hovedaktionærer, hvor der vil være en begrænset beskatning.
Vi skal derfor anmode udvalgets medlemmer om, at der i en eventuel lovændring indsættes bestemmelser, som klart vil forhindre en sådan forskelsbehandling.
Endvidere ønsker vi at henlede udvalgets opmærksomhed på det urimelige i at lade et lovforslag træde i kraft med tilbagevirkende kraft.
Såfremt lovforslagets § 2 vedtages i den foreliggende form, kan det medføre, at medlemmer i Hammershøj Centralforening vil komme ind under de nye lovregler, uanset at beslutning om likvidation blev vedtaget allerede på generalforsamling den 2. marts, medens den endelige besluttende generalforsamling først kunne afholdes den 15. marts af hensyn til overholdelse af foreningens vedtægter.
På likvidationsudvalgets vegne A.
NØRGAARD, formand, Kvorning Møllevej 12, 8834 Hammershøj Ministeren for skatter og afgifters kommentarer til ovennævnte henvendelse Hammershøj Centralforening i likvidation har i skrivelse af 28. april 1987 rettet henvendelse til udvalget.
Foreningen anfører, at den foreslåede beskatning af udlodninger i forbindelse med likvidation vil stille andelshavere dårligere end både minoritetsaktionærer og selvstændige erhvervsdrivende.
Foreningen henviser til, at aktieselskaber og selvstændige erhvervsdrivende ikke beskattes ved salg af good-will og heller ikke beskattes af fortjeneste ved salg af fast ejendom efter mere end 7 års ejertid.
Sådanne beløb vil imidlertid indgå i de likvidationsudlodninger, som skal beskattes hos andelshaverne efter forslaget.
Hertil bemærkes, at de andelsselskaber og foreninger, som omfattes af lovforslaget, heller ikke beskattes ved salg af good-will eller fast ejendom i de nævnte tilfælde.
Disse andelsselskaber m.v.
beskattes i det hele taget efter ganske andre principper end aktieselskaber og selvstændige erhvervsdrivende.
Den lempelige beskatning af disse andelsselskaber og foreninger er netop baggrunden for den foreslåede skærpede beskatning af andelshaverne ved likvidation.
Når der henses til beskatningen af selskabet, finder jeg ikke, at forslaget er udtryk for en negativ forskelsbehandling af andelshavere i forhold til aktionærer.
Endvidere anfører Hammershøj Centralforening, at lovforslaget vil få tilbagevirkende kraft for foreningens medlemmer.
Foreningen besluttede at likvidere på generalforsamlingen den 2. marts 1987, mens den endelige besluttende generalforsamling først fandt sted den 15. marts 1987, dvs. efter lovforslagets fremsættelse den 5.
 marts 1987.
Efter regeringens ændringsforslag til L 212 er det afgørende for beskatningen, om andelsselskabet m.v.
ENDELIGT OPLØSES den 5.
marts 1987 eller senere.
Denne formulering optræder også i aktieavancebeskatningslovens § 1, stk. 3, og fortolkes således, at den endelige opløsning af selskabet tidligst kan finde sted på tidspunktet for den afsluttende generalforsamling.
Jeg må afvise, at der er tale om tilbagevirkende kraft.
Lovforslaget har alene virkning for opløsninger, der endeligt besluttes på tidspunktet for forslagets fremsættelse eller senere.
Foreløbige principbeslutninger, truffet inden denne dato, kan ikke tillægges betydning.
