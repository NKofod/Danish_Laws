Betænkning afgivet af Retsudvalget den 2. juni 2005 Betænkning over Forslag til lov om ændring af straffeloven (Skærpelse af  

 straffen for uagtsomt manddrab og uagtsom betydelig legemsbeskadigelse i forbindelse med særlig hensynsløs kørsel) [af justitsministeren (Lene Espersen)] 1. Udvalgsarbejdet Lovforslaget blev fremsat den 27. april 2005 og var til 1.  

 behandling den 11. maj 2005. Lovforslaget blev efter 1. behandling henvist  

 til  

 behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 17. marts 2005 dette udkast til  

 udvalget, jf. alm. del − bilag 84. Den 3. maj sendte justitsministeren  

 de  

 indkomne høringssvar samt et notat herom til udvalget.
Spørgsmål Udvalget har stillet 5 spørgsmål til justitsministeren til  

 skriftlig besvarelse, som denne har besvaret.
Samråd Udvalget har stillet 3 spørgsmål til justitsministeren til  

 mundtlig besvarelse.
Ministeren har besvaret spørgsmålene i et samråd med  

 udvalget den 25. maj 2005. Ministeren har efterfølgende sendt udvalget det  

 talepapir, der lå til grund for ministerens besvarelse af spørgsmålene.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslag til  

  

 vedtagelse  

 uændret.
Det er Dansk Folkepartis holdning, at alle tiltag, der kan være  

 medvirkende til at begrænse vanvidskørsel blandt unge mennesker, er  

 positive.
Forhåbentlig kan en skærpelse af straffen have en præventiv  

 effekt således, at der i fremtiden vil være færre dræbte, ulykkelige  

 efterladte  

 og svært tilskadekomne som følge af vild og hensynsløs kørsel.
Det ville dog  

 være ønskeligt med indførelse af minimumsstraf.
 Et  

  

 mindretal  

  

 i  

 udvalget (RV, SF og EL) vil stemme hverken for eller imod lovforslaget ved 3.  

 behandling.
For det første er forslaget udtryk for en detaillovgivning, som  

 både dommere og advokater advarer imod.
Der er i forvejen øgede muligheder  

 for  

 at medtage en lang række forhold som skærpende omstændigheder ved  

 strafudmålingen.  

 Desuden blev den generelle straframme for uagtsomt manddrab for kort tid  

 siden  

 hævet fra 4 til 8 år.
Det foreliggende forslag er derfor en unødvendig  

 detaljeret  

 tilføjelse til den gældende lovgivning.
For det andet er der rejst begrundet tvivl om effekten af den  

 foreslåede skærpelse.
Rådet for Større Færdselssikkerhed angiver således, at  

 Folketinget lovgiver med sikker viden om, at det ikke hjælper! En sådan  

 lovgivning ønsker mindretallet ikke at medvirke til.
For det tredje har ministeren redegjort for de initiativer, der  

 er igangsat for at forebygge vild og hensynsløs kørsel, herunder  

 klippekortsordningen.
Disse initiativer skal efter mindretallets opfattelse  

 have lov til at bevise dens virkning.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 161 Bilagsnr.
Titel 1 Høringoversigt og høringssvar 2 Høringssvar 3 Udkast til tidsplan over udvalgets behandling af  

 lovforslaget 4 Tidsplan som fastlagt på udvalgets møde den 12/5-05 5 Svar modtaget i tilknytning til et samråd i Retsudvalget  

 den 2/9-04 om strukturreformen 6 1. udkast til betænkning Oversigt over spørgsmål og svar vedrørende L 161 Spm.nr.
Titel 1 Spm. om bevillingsniveauet for Rådet for Større  

 Færdselssikkerhed, til justitsministeren, og ministerens svar herpå 2 Spm., om der kan gives eksempler på, at 2-5 personer er  

 dræbt, til justitsministeren, og ministerens svar herpå 3 Spm. om proportionalitet i domme i forhold til antallet  

 af dræbte, til justitsministeren, og ministerens svar herpå 4 Spm. om ministerens talepapir til samrådsspm.
A-C, til  

 justitsministeren, og ministerens svar herpå 5 Spm. om den endelige organisering m.v. af færdselssikkerhedsområdet,  

 til justitsministeren, og ministerens svar herpå Oversigt over samrådsspørgsmål vedrørende L 161 Samråds-spm.nr.
