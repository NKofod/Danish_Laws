Begrænsning af sygefravær § 1.  Der gennemføres en dispositionsbegrænsning  

 beregnet på grundlag af ministeriernes lønudgifter, korrigeret for  

 sygefravær.
 Dispositionsbegrænsningen skal som udgangspunkt søges udmøntet ved  

 begrænsning af sygefravær, men begrænsningen kan også udmøntes ved  

 besparelser og mindreforbrug på øvrige udgiftsposter inden for  

 budgetteringsrammen.
I forbindelse med dette cirkulære udsendes en vejledning i nye  

 ledelsesinstrumenter, herunder medarbejdersamtaler vedrørende sygefravær,  

 alkoholpolitik og afhjælpning af motivationsproblemer.
Endvidere opfordres  

 Centralrådet for Statens Samarbejdsudvalg til at fremkomme med forslag til  

 hvorledes sygefraværet kan nedbringes.
Dispositionsbegrænsningen vedrører samtlige ministerier, herunder  

 statsvirksomheder og nettostyrede virksomheder.
Forsvarsministeriet samt  

 Statsbanerne er friholdt for dispositionsbegrænsningen.
 Sparepligttal som følge af dispositionsbegrænsningen er for de enkelte  

 ministerier vist i bilag 1.
§ 2.  Dispositionsbegrænsningen skal udmøntes indenfor  

 ministeriets budgetteringsramme og udvises som mindreforbrug på forslag til  

 lov om tillægsbevilling for 1991. Dispositionsbegrænsningen skal i  

 TB-oversigterne kategoriseres under »Dispositionsbegrænsning« med  

 følgende tekst: »Begrænsning af sygefravær«.
For statsvirksomheder  

 og nettostyrede virksomheder skal dispositionsbegrænsningen udvises som  

 resultatforbedring på tillægsbevillingslovforslaget.
Overflytning af finansforvaltningsopgaver § 3.  Som følge af overflytning af  

 finansforvaltningsopgaver (restancer m.v.) til Hypotekbanken skal der  

 gennemføres en personalereduktion, der på helårsbasis udgør 50 årsværk,  

 svarende til 12,4 mill. kr., jf. de almindelige bemærkninger til lov nr. 380  

 af 6. juni 1991 om ændring af forskellige lovbestemmelser om inddrivelse af  

 offentlige forbedringer (lønindeholdelse m.v.).
Der gennemføres derfor en generel nedsættelse af ministeriernes  

 budgetteringsrammer og lønsumsrammer, der i 1991 svarer til 6,1 mill. kr.
I  

 det omfang besparelsen som følge af overflytningen af  

 finansforvaltningsopgaverne falder indenfor statsvirksomheder nedsættes kun  

 budgetteringsrammen.
 Der gennemføres samtidig en generel nedsættelse af lønsumsrammer og  

 budgetteringsrammer på 0,2 mill. kr. som følge af omlægning af  

 reserveministerchauførordningen pr. 1.9. 1991.
 Sparepligttal som følge af ovennævnte rammereduktioner er for de enkelte  

 ministerier vist i bilag 2.
§ 4.  Besparelserne ved overflytning af  

 finansforvaltningsopgaverne opføres som mindreforbrug på  

 tillægsbevillingslovforslaget for 1991. Besparelsen skal i TB-oversigterne  

 kategoriseres under »Andre bevillingsforslag« med følgende tekst:  

 »Besparelse, overflytning af finansforvaltningsopgaver«.
For  

 statsvirksomheder og nettostyrede virksomheder skal dispositionsbegrænsningen  

 udvises som resultatforbedring på tillægsbevillingslovforslaget.
Opsparing af lønbevillinger § 5.  Der indføres mulighed for opsparing af  

 uudnyttede dele af lønsumsbevillinger til anvendelse som løn i senere  

 finansår.
Den samlede lønopsparing pr. ministerområde må på ethvert tidspunkt  

 højest udgøre 2 pct. af ministerområdets samlede lønsumsbevilling på  

 finansloven.
Ved opsparing af uudnyttet lønsum skal der ikke angives et konkret projekt  

 eller formål.
Al lønsumsopsparing samles i een kategori i  

 opsparingsoversigten med benævnelsen: »Opsparing til lønreserve«.
De opsparede lønmidler på en eller flere hovedkonti kan anvendes som løn  

 på en eller flere andre hovedkonti, hvis der i finanslovens anmærkninger er  

 givet hjemmel til at overføre beløb mellem hovedkontiene.
Opsparede lønmidler  

 kan anvendes som øvrig drift i forbindelse med et projekt eller formål,  

 hvortil der i øvrigt er foretaget opsparing.
Der kan ikke foretages opsparing af årsværk.
Ved forbrug af opsparet  

 lønsum skal det hertil svarende antal årsværk optages direkte på  

 tillægsbevillingslovforslaget, og omfanget af de anvendte lønmidler og  

 optagne årsværk skal fremgå af bemærkningerne til personaleoversigten i  

 tillægsbevillingslovforslaget.
Opsparet lønsum kan kun anvendes til forbrug  

 af årsværk i bevillingslønrammen »øvrigt personaleforbrug«.
Finansministeriet, den 27. juni 1991 Henning Dyremose / Mogens Pedersen Bilag 1 Sparepligttal vedrørende begrænsning af sygefravær --------------------------------------------------------------------- Ministerium Pligttal mill. kr.
Statsministeriet 0,3 Udenrigsministeriet 3,3 Finansministeriet 2,7 Økonoministeriet 1,6 Skatteministeriet 17,8 Justitsministeriet 38,3 Forsvarsministeriet - Indenrigsministeriet 3,3 Boligministeriet 5,4 Socialministeriet 3,9 Sundhedsministeriet 24,9 Arbejdsministeriet 13,4 Undervisnings- og Forskningsministeriet 38,7 Kulturministeriet 7,1 Kirkeministeriet 0,1 Miljøministeriet 7,7 Landbrugsministeriet 5,6 Fiskeriministeriet 1,2 Industriministeriet 5,6 Post- og Telegrafvæsnet 59,2 Statsbanerne - Trafikministeriet 7,8 Energiministeriet 2,1 --------------------------------------------------------------------- Bilag 2 Sparepligttal vedrørende overflytning af finansforvaltningsopgaver --------------------------------------------------------------------~ Ministerium Pligttal mill. kr.
