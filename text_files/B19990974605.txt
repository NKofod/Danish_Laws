Teknisk forskrift om transport af farligt gods  

 i henhold til "Memorandum om transport af farligt gods med ro/ro-skibe i  

 østersøområdet" 1) I medfør af § 2, stk. 5, § 4, § 7, stk. 1, § 11, stk. 2, § 23a og §  

 28 i lov om skibes sikkerhed m.v., jf. lovbekendtgørelse nr. 594 af  

 26. juni 1996, som senest ændret ved lov nr. 311 af 3. juni 1998 og  

 efter bemyndigelse i bekendtgørelse nr. 694 af 17. august 1995 og  

 efter forhandling med Miljøministeren fastsættes:
 § 1. Som alternativ til bestemmelserne i »International Maritime  

 Dangerous Goods Code« (IMDG-koden) kan transport af farligt gods med  

 ro/ro-skibe ske i henhold til bestemmelserne i »Memorandum om transport af  

 farligt gods med ro/ro-skibe i østersøområdet«, som  

 revideret i Rønne fra den 25. til den 27. august 1998.
 Stk. 2. For ro/ro-skibe med en brutto-tonnage under 300 i  

 indenrigsfart skal Søfartsstyrelsen i hvert enkelt tilfælde  

 vurdere det pågældende skibs konstruktion, fartsområde m.v.  

 forinden tilladelse til transport af farligt gods meddeles.
Stk. 3.Det i stk.1 nævnte memorandum udgives som en  

 særlig publikation, som er benævnt »Memorandum om transport af  

 farligt gods med ro/ro-skibe i østersøområdet«, 9.  

 udgave, 1998. Publikationen har bognummer ISBN 87-7790-097-9 og forhandles af  

 Iver C.
Weilbach & Co.
A/S, Toldbodgade 35, 1253 København K,  

 tlf.: 33135927.
 § 2. .Et eksemplar af det i § 1 nævnte  

 memorandum skal findes om bord i skibe, der transporterer farligt gods efter  

 dette regelværk.
 § 3. Overtrædelse af §§ 5-9 i det i § 1  

 nævnte memorandum straffes med bøde, hæfte eller  

 fængsel i indtil 1 år.
 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed.
Stk. 3. Ved straffens udmåling efter stk. 1 og 2  

 skal det betragtes som en skærpende omstændighed, 1) at der ved overtrædelsen er sket skade på liv eller helbred  

 eller fremkaldt fare herfor, 2) at der tidligere er afgivet påbud efter § 15 i lov om skibes  

 sikkerhed m.v. for samme eller tilsvarende forhold, eller, 3) at der ved overtrædelsen er opnået eller tilsigtet en  

 økonomisk fordel for den pågældende selv eller andre.
 Stk. 4. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor. jf. stk. 3 nr.  

 1.
 Stk. 5. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 6. Der kan pålægges selskaber m.v.  

 (juridiske personer) strafansvar efter straffelovens 5. kapitel.
 § 4. Forskriften træder i kraft den 15.  

 februar 1999.
 Stk. 2. Teknisk forskrift nr. 4 af 13. juni 1997 om  

 transport af farligt gods i skibe i henhold til bestemmelserne i»Memorandum  

 om transport af farligt gods med ro/ro-skibe i  

 østersøområdet« ophæves.
 Stk. 3. For gods, der er pakket, stuvet, deklareret og  

 mærket efter det hidtil gældende memorandum og afsendt inden den  

 15. februar 1999, kan de hidtil gældende regler fortsat anvendes,  

 indtil transporten er tilendebragt.
