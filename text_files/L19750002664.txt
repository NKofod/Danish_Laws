 Den 28. juni 1974 undertegnede den danske ambassadør i Bruxelles på  

 Danmarks vegne en i Kyoto den 18. maj 1973 udfærdiget international  

 konvention om forenkling og harmonisering af regler om toldbehandling.
 Konventionen har følgende ordlyd:
Oversættelse INTERNATIONAL KONVENTION om forenkling og harmonisering af regler om toldbehandling Præambel De kontraherende parter i denne konvention, udarbejdet under  

 toldsamarbejdsrådets auspicier, som har konstateret, at forskelligheder i nationale regler om  

 toldbehandling kan besværliggøre international handel og andre internationale  

 udvekslinger, som er af den opfattelse, at det er i alle landes interesse at fremme  

 sådan handel og udveksling og at befordre det internationale samarbejde, som er af den opfattelse, at forenkling og harmonisering af deres regler  

 om toldbehandling effektivt kan bidrage til udviklingen af international  

 handel og af andre internationale udvekslinger, som er overbevist om, at et internationalt instrument, der foreslår  

 regler, som landene påtager sig at anvende, så snart de er i stand dertil,  

 gradvis vil føre til en høj grad af forenkling og harmonisering af reglerne  

 om toldbehandling, hvilket er et af toldsamarbejsrådets væsentlige mål, er blevet enige om følgende:
Definitioner Artikel 1 I denne konvention betyder:
Konventionens anvendelsesområde og  

 tillæggenes struktur Artikel 2 Hver kontraherende part påtager sig at fremme forenklingen og  

 harmoniseringen af reglerne om toldbehandling og med henblik herpå at følge  

 standardregler og anbefalede fremgangsmåder i konventionstillæggene i  

 overensstemmelse med denne konventions bestemmelser.
En kontraherende part er  

 dog berettiget til at indrømme større lettelser end foreskrevet deri, og det  

 anbefales alle kontraherende parter at indrømme sådanne større lettelser i  

 videst muligt omfang.
Artikel 3 Bestemmelserne i denne konvention udelukker ikke anvendelsen af forbud og  

 restriktioner, der pålægges i henhold til national lovgivning.
Artikel 4 Hvert tillæg til denne konvention består i princippet af:
Artikel 5 1. Enhver kontraherende part, der godkender et tillæg,  

 betragtes som havende godkendt alle deri indholdte standardregler og  

 anbefalede fremgangsmåder, medmindre den samtidig med godkendelsen af  

 tillægget eller på et senere tidspunkt underretter rådets generalsekretær om  

 sine forbehold med hensyn til standardregler eller anbefalede fremgangsmåder,  

 med angivelse af forskellene mellem bestemmelserne i dens nationale  

 lovgivning og i de pågældende standardregler og anbefalede fremgangsmåder.  

 Enhver kontraherende part, der har taget forbehold, kan når som helst trække  

 dem tilbage, helt eller delvis, ved meddelelse til generalsekretæren med  

 angivlse af den dato, på hvilken en sådan tilbagetrækning får virkning.
 2. Hver kontraherende part, der er forpligtet af et  

 tillæg, skal mindst een gang hvert tredje år gennemgå de deri indeholdte  

 standardregler og anbefalede fremgangsmåder, med hensyn til hvilke den har  

 taget forbehold, sammenholde dem med sine nationale lovgivningsregler og  

 underrette rådets generalsekretær om resultatet af denne gennemgang.
KAPITL III Rådets og den permanente tekniske komites opgaver Artikel 6 1. I overensstemmelse med bestemmelserne i denne  

 konvention fører rådet tilsyn med administrationen og udviklingen af denne  

 konvention.
Det skal især træffe beslutning om inkorporering af nye tillæg i  

 konventionen.
 2. Med henblik herpå skal den permanente tekniske  

 komite efter rådets bemyndigelse og i overensstemmelse med dets direktiver  

 have følgende opgaver:
Artikel 7 Ved afstemning i rådet og i den permanente tekniske komite er hvert tillæg  

 at betragte som en selvstændig konvention.
Forskellige bestemmelser Artikel 8 Ved anvendelsen af denne konvention anses ethvert tillæg, der forpligter  

 en kontraherende part, som en integrerende del af konventionen, og i relation  

 til denne kontraherende part anses enhver henvisning til konventionen  

 ligeledes for at være en henvisning til sådanne tillæg.
Artikel 9 Kontraherende parter, der udgør en toldunion eller en økonomisk union, kan  

 ved notifikation til rådets generalsekretær afgive erklæring om, at deres  

 territorier, for så vidt angår anvendelsen af et bestemt tillæg til denne  

 konvention, skal betragtes som et enkelt territorium.
I alle tilfælde, hvor  

 der som følge af en sådan notifikation består uoverensstemmelse mellem  

 bestemmelserne i det pågældende tillæg og i den lovgivning, der anvendes  

 inden for de kontraherende parpers territorier, skal de berørte stater i  

 overensstemmelse med konventionens artikel 5 tage forbehold med hensyn til  

 den pågældende standardregel eller anbefalede fremgangsmåde.
KAPITL V Slutbestemmelser Artikel 10 1. Enhver tvist mellem to eller flere kontraherende  

 parter om fortolkningen eller anvendelsen af denne konvention skal så vidt  

 muligt afgøres ved forhandling mellem dem.
 2. Enhver tvist, som ikke bilægges ved forhandling,  

 skal af de stridende kontraherende parter forelægges for den permanente  

 tekniske komite, som derpå skal behandle tvisten og afgive indstilling om  

 dens bilæggelse.
 3. Hvis den permanente tekniske komite ikke kan  

 bilægge tvisten, skal den henvise sagen til rådet, der skal afgive  

 indstilling i overensstemmelse med artikel III e) i konventionen om rådets  

 oprettelse.
 4. De stridende kontraherende parter kan på forhånd  

 vedtage at acceptere den permanente tekniske komites eller rådets  

 indstillinger som bindende.
Artikel 11 1. Enhver stat, der er medlem af rådet, og enhver  

 stat, der er medlem af De forenede Nationer eller De forenede Nationers  

 særorganisationer, kan blive kontraherende part i denne konvention:
2. Denne konvention skal stå åben for undertegnelse  

 indtil den 30. juni 1974 i rådets hovedsæde i Bruxelles af de i stk. 1 i  

 denne artikel omhandlede stater.
Den skal derefter stå åben for deres  

 tiltrædelse.
 3. Enhver stat, der ikke er medlem af de i denne  

 artikels stk. 1 omhandlede organisationer, men som på rådets foranledning har  

 modtaget en indbydelse dertil fra dettes generalsekretær, kan blive  

 kontaherende part i denne konvention ved at tiltræde den efter dens  

 ikrafttræden.
4. Enhver stat, der er omhandlet i stk. 1 eller 3 i  

 denne artikel, skal ved undertegnelsen, ratifikationen eller tiltrædelsen af  

 denne konvention angive det eller de tillæg, som den godkender, idet det er  

 nødvendigt at godkende mindst eet tillæg.
Den kan efterfølgende ved  

 notifikation til rådets generalsekretær godkende yderligere et eller flere  

 tillæg.
 5. Ratifikations- eller tiltrædelsesinstrumenterne  

 skal deponeres hos rådets generalsekretær.
6. Rådets generelsekretær skal give de kontraherende  

 parter i denne konvention, de andre signatarstater, de stater, der er  

 medlemmer af rådet, men ikke kontraherende parter i konventionen, og De  

 forenede Nationers generalsekretær meddelelse om ethvert nyt tillæg, som  

 rådet beslutter at inkorporere i konventionen.
Kontraherende parter, der  

 godkender et sådant nyt tillæg, skal give meddelelse til rådets  

 generalsekretær i overensstemmelse med stk. 4 i denne artikel.
7. Bestemmelserne i stk. 1 i denne artikel skal også  

 finde anvendelse for så vidt angår de i artikel 9 i denne konvention  

 omhandlede toldunioner og økonomiske unioner, dersom de ved oprettelsen af en  

 sådan toldunion eller økonomisk union udfærdigede forpligtende instrumenter  

 kræver, at deres kompetente organer skal indgå aftaler i eget navn.
Sådanne  

 organer skal dog ikke have stemmeret.
Artikel 12 1. Denne konvention træder i kraft tre måneder efter,  

 at fem af de i artikel 11, stk. 1, omhandlede stater har undertegnet den uden  

 ratifikationsforbehold eller har deponeret deres ratifikations- eller  

 tiltrædelsesinstrumenter.
 2. For enhver stat, der har undertegnet denne  

 konvention uden ratifikationsforbehold eller har ratificeret eller tiltrådt  

 den, efter at fem stater har ratificeret eller tiltrådt den, efter at fem  

 stater har undertegnet den uden ratifikationsforbehold eller har deponeret  

 deres ratifikations- eller tiltrædelsesinstrumenter, træder konventionen i  

 kraft tre måneder efter, at den pågældende stat har undertegnet den uden  

 ratifikationsforbehold eller har deponeret sit ratifikations- eller  

 tiltrædelsesinstrument.
 3. Ethvert tillæg til denne konvention træder i kraft  

 tre måneder efter, at fem kontraherende parter har godkendt det.
 4. For enhver stat, der godkender et tillæg, efter at  

 fem stater har godkendt det, træder i kraft tre måneder efter, at den  

 pågældende stat har givet meddelelse om sin godkendelse.
Artikel 13 1. Enhver stat kan, ved sin undertegnelse af denne  

 konvention uden ratifikationsforbehold eller ved deponeringen af sit  

 ratifikations- eller tiltrædelsesinstrument eller på et hvilket som helst  

 senere tidspunkt, ved meddelelse herom til rådets generalsekretær erklære, at  

 denne konvention skal finde anvendelse på alle eller visse af de territorier,  

 for hvis internationale forbindelser den er ansvarlig.
En sådan meddelelse  

 får virkning tre måneder efter, at den er modtaget af rådets generalsekretær.  

 Konventionen finder dog ikke anvendelse på de i meddelelsen angivne  

 territorier, før konventionen er trådt i kraft for den pågældende stat.
 2. Enhver stat, der har afgivet meddelelse i henhold  

 til denne artikels stk. 1 om, at denne konvention finder anvendelse på noget  

 territorium, for hvis internationale forbindelser den er ansvarlig, kan i  

 overensstemmelse med bestemmelserne i denne konventions artikel 14 meddele  

 rådets generalsekretær, at konventionen ikke længere skal finde anvendelse på  

 det pågældende territorium.
Artikel 14 1. Denne konvention er af ubegrænset varighed, men  

 enhver kontraherende part kan opsige den på et hvilket som helst tidspunkt  

 efter, at den er trådt i kraft i henhold til artikel 12.
 2. Opsigelsen skal afgives skriftligt i form af et  

 instrument, der deponeres hos rådets generalsekretær.
 3. Opsigelsen træder i kraft seks måneder efter, at  

 rådets generalsekretær har modtaget instrumentet.
4. Bestemmelserne i denne artikels stk. 2 og 3 finder  

 også anvendelse på tillæggene til denne konvention, idet enhver kontraherende  

 part i denne konvention er berettiget til når som helst efter, at de er trådt  

 i kraft i medfør af artikel 12, at trække sin godkendelse af et eller flere  

 tillæg tilbage.
Enhver kontraherende part, der trækker sin godkendelse af  

 alle tillæg tilbage, skal anses for at have opsagt konventionen.
Artikel 15 1. Rådet kan anbefale ændringer af denne konvention.  

 Alle kontraherende parter skal af rådets generalsekretær indbydes til at  

 deltage i drøftelserne af forslag til ændring af denne konvention.
 2. Teksten til enhver således anbefalet ændring skal  

 af rådets generalsekretær forelægges alle kontraherende parter i denne  

 konvention, de andre signatarstater og de stater, der er medlemmer af rådet,  

 men ikke er kontraherende parter i denne konvention.
 3. Inden for et tidsrum af seks måneder regnet fra  

 forelæggelsen af den anbefalede ændring kan enhver kontraherende part eller -  

 hvis ændringen vedrører et i kraft værende tillæg - enhver kontraherende  

 part, der er bundet af det pågældende tillæg, meddele rådets generalsekretær:
 4. Hvis en kontraherende part sender rådets  

 generalsekretær en meddelelse i henhold til stk. 3 b) i denne artikel, kan  

 vedkommende part, sålænge den ikke har meddelt generalsekretæren sin  

 godkendelse af den anbefalede ændring, fremsætte en indvending mod ændringen  

 inden for en periode af ni måneder efter udløbet af den i denne artikels stk.  

 3 omhandlede frist på seks måneder.
 5. Hvis der fremsættes indvending mod den anbefalede  

 ændring i overensstemmelse med forskrifterne i denne artikels stk. 3 og 4,  

 skal ændringen anses for ikke at være godkendt og får ingen virkning.
 6. Hvis der ikke fremsættes indvending mod den  

 anbefalede ændring i overensstemmelse med denne artikels stk. 3 og 4, skal  

 ændringen anses for godkendt fra den nedenfor angivne dato:
 7. Enhver ændring, der anses for godkendt, træder i  

 kraft enten seks måneder efter den dato, da den er blevet anset for godkendt,  

 eller - hvis en anden periode er fastsat i den foreslåede ændring - ved  

 udløbet af denne periode efter den dato, da ændringen blev anset for  

 godkendt.
8. Rådets generalsekretær skal snarest muligt  

 underrette de kontraherende parter og andre signatarstater om enhver  

 indvending mod en anbefalet ændring, som er fremsat i overensstemmelse med  

 stk. 3 a), og om enhver meddelelse, der er modtaget i overensstemmelse med  

 stk. 3 b) i denne artikel.
Han skal efterfølgende underrette de kontraherende  

 parter og andre signatarstater om, hvorvidt den eller de kontraherende  

 parter, der har fremsendt sådanne meddelelser, rejser indvendinger mod den  

 anbefalede ændring eller godkender den.
Artikel 16 1. Den artikel 15 i denne konvention fastsatte  

 ændringsprocedure er ikke til hinder for, at ethvert tillæg, med undtagelse  

 af dets definitioner, kan ændres ved en rådsbeslutning.
Alle kontraherende  

 parter i denne konvention skal af rådets generalsekretær indbydes til at  

 deltage i drøftelsen af ethvert forslag til ændring af et tillæg.
Teksten til  

 enhver således besluttet ændring skal af rådets generalsekretær forelægges de  

 kontraherende parter i denne konvention, de andre signatarstater og de  

 stater, der er medlemmer af rådet, men ikke er kontraherende parter i denne  

 konvention.
2. Ændringer, der er vedtaget i henhold til denne  

 artikels stk. 1, træder i kraft seks måneder efter, at rådets generalsekretær  

 har forelagt dem.
Hver kontraherende part, der er bundet af et tillæg, som er  

 genstand for sådanne ændringer, skal anses for at have godkendt disse  

 ændringer, medmindre den tager forbehold i overensstemmelse med denne  

 konventions artikel 5.
Artikel 17 1. Enhver stat, der ratificerer eller tiltræder denne  

 konvention, skal anses for at have godkendt alle ændringer deri, som er trådt  

 i kraft på tidspunktet for deponeringen af dens ratifikations- eller  

 tiltrædelsesinstrument.
 2. Enhver stat, der godkender et tillæg, skal,  

 medmindre den tager forbehold i henhold til denne konventions artikel 5,  

 anses for at have godkendt alle ændringer i tillægget, som er trådt i kraft  

 på tidspunktet for dens meddelelse til rådets generalsekretær om  

 godkendelsen.
Artikel 18 Rådets generalsekretær skal give de kontraherende parter i denne  

 konvention, de andre signatarstater, de stater, der er medlemmer af rådet,  

 men ikke er kontraherende parter i denne konvention, og De forenede Nationers  

 generalsekretær meddelelse om:
Artikel 19 I overensstemmelse med artikel 102 i De forenede Nationers pagt skal denne  

 konvention registreres i De forenede Nationers sekretariat på begæring af  

 rådets generalsekretær.
 Til bekræftelse heraf har undertegnede befuldmægtigede, som er behøringt  

 bemyndigede dertil, underskrevet denne konvention.
 Udfærdiget i Kyoto den attende maj nitten hundrede og treoghalvfjerds på  

 fransk og engelsk, idet begge tekster har samme gyldighed, i eet  

 orginaleksemplar, som skal deponeres hos rådets generalsekretær, der skal  

 fremsende bekræftede genparter til samtlige de i denne konventions artikel  

 11, stk. 1, omhandlede stater.
 Danmark har godkendt det til konventionen knyttede tillæg E.3, hvis ordlyd  

 er som følger:
TILLÆG E. 3 Tillæg vedrørende toldoplag Indledning Det ligger i den internationale handelssædvanes natur, at man i særdeles  

 mange tilfælde ikke på indførselstidspunktet har klarhed over den endelige  

 anvendelse af indførte varer.
Dette betyder, at importørerne er tvunget til  

 at oplagre varerne i perioder af længere eller kortere varighed.
 Hvor det er meningen, at varerne skal genudføres, er det i importørens  

 interesse, at varernes toldbehandles således, at betaling af told og afgifter  

 undgås.
 Når det er meningen, at der kun skal ske indførsel af varerne, er det  

 ligeledes i importørens interesse, at betalingen af told og afgifter kan  

 udskydes indtil varenes faktiske overgang til forbrug.
 For at give importørerne sådanne lettelser har de fleste lande i deres  

 lovgivning fastsat regler om toldoplag.
 Imidlertid er indførte varer ikke de eneste, som kan gives adgang til  

 toldoplag.
 For eksempel tillader nogle lande, at varer, for hvilke der skal betales  

 eller er betalt indenlandske afgifter og skatter (hvad enten varerne har  

 oprindelse i det pågældende land eller tidligere er indført mod betaling af  

 told og afgifter) opbevares på toldoplag, således at de kan blive berettigede  

 til fritagelse for betaling af - eller til tilbagebetaling af - sådanne  

 indenlandske told- og afgiftsbeløb.
 Tilsvarende medfører oplæggelse på toldoplag af varer, som tidligere er  

 blevet toldbehandlet efter andre regler, eller som ved genudførsel er  

 berettigede til tilbagebetaling af told og afgifter, at toldmyndighederne har  

 mulighed for at betragte en sådan anden toldbehandling som ophørt eller at  

 tilbagebetale tolden og afgifterne uden at afvente den egentlige genudførsel.
 Bestemmelserne i dette tillæg finder ikke anvendelse:
- opbevaring af varer på et midlertidigt oplag (aflåste lokaler,  

 afspærrede eller ikke-afspærrede arealer godkendt af toldvæsenet, hvor  

 varerne kan opbevares, medens de afventer fortoldning), - opbevaring af varer i frihavne og frizoner, - forarbejdning eller fabrikation under toldkontrol af varer, der er  

 betinget fritaget for told og afgifter, i lokaler, som er godkendt af  

 toldvæsenet (toldoplag for aktiv forædling).
Definitioner I dette tillæg betyder:
Princip 1. Standardregel Oplæggelse på toldoplag skal ske i overensstemmelse med bestemmelserne i  

 dette tillæg.
Typer af toldoplag 2. Standardregel Ifølge den nationale lovgivning skal der være toldoplag, som kan benyttes  

 af alle importører (almindelige toldoplag  .
Bemærkning I overensstemmelse med bestemmelserne i den nationale lovgivning kan  

 almindelige toldoplag drives enten af toldvæsenet eller af andre myndigheder  

 eller af fysiske eller juridiske personer.
3. Standardregel Retten til at oplægge indførte varer på almindeligt toldoplag skal ikke  

 begrænses til importører, men skal tilstås enhver anden person, der har  

 interesse deri.
4. Standardregel Ifølge den nationale lovgivning skal der være toldoplag udelukkende til  

 brug for nærmere angivne personer (private toldoplag) , når dette er  

 nødvendigt for at dække handelens eller industriens specielle behov.
Oprettelse af toldoplag 5. Standardregel Kravene til konstruktionen og indretningen af toldoplag og  

 foranstaltningerne til toldkontrol fastsættes af toldmyndighederne.
Bemærkning Med henblik på kontrol kan toldmyndighederne især:
- kræve, at toldoplagene sikres med dobbelt lås (sikret ved aflåsning  

 foretaget dels af den pågældende person, dels af toldvæsenet), - holde lokalerne under konstant eller periodisk opsyn - føre regnskab over varerne eller kræve, at et sådant bliver ført (ved at  

 anvende enten særlige fortegnelser eller de relevante blanketter) og - foretage lejlighedsvise optællinger af varerne på toldoplaget.
Forvaltning af toldoplag 6. Standardregel Det skal i den nationale lovgivning fastsættes, hvilken person eller  

 hvilke personer der er ansvarlige for betaling af told- og afgiftsbeløb, som  

 påhviler varer oplagt på toldoplag, for hvilke der ikke er aflagt  

 fyldestgørende regnskab over for toldvæsenet.
7. Standardregel Hvor der kræves sikkerhedsstillelse for at sikre opfyldelsen af  

 forpligtelser, der opstår af flere toldbehandlinger, skal toldmyndighederne  

 acceptere en generel sikkerhedsstillelse.
8. Anbefalet fremgangsmåde Beløbet ifølge en sikkerhedsstillelse bør fastsættes så lavt som muligt  

 under hensyntagen til de told- og afgiftsbeløb, der kan blive tale om at  

 opkræve.
9. Anbefalet fremgangsmåde Toldmyndighederne bør give afkald på sikkerhedsstillelse, hvis toldoplaget  

 er under behørigt toldopsyn, i særdeleshed, hvis det er aflåst ved  

 toldvæsenets foranstaltning.
10. Standardregel Toldmyndighederne fastsætter reglerne vedrørende forvaltning af toldoplag,  

 og foranstaltninger vedrørende opbevaring af varer på toldoplag,  

 lagerregnskab og bogholderi skal være undergivet toldmyndighedernes  

 godkendelse.
Varer, der kan oplægges på toldoplag 11. Anbefalet fremgangsmåde Oplæggelse på almindeligt toldoplag bør være tilladt for alle slags  

 indførte varer, for hvilke der skal betales told og afgifter, eller som er  

 undergivet andre indskrænkninger eller forbud end sådanne, der er pålagt på  

 grund af hensynet til den offentlige moral eller orden, den offentlige  

 sikkerhed, den offentlige hygiejne eller sundhed eller af veterinære eller  

 plantepatologiske hensyn eller vedrører beskyttelsen af patenter, varemærker  

 og enerettigheder, uden hensyn til mængde, oprindelsesland, ankomst- eller  

 bestemmelsesland.
 Varer, som udgør en fare, eller som vil kunne påvirke andre varer eller  

 kræver særlige indretninger, bør kun oplægges på toldoplag, der er specielt  

 indrettet hertil.
12. Standardregel De kompetente myndigheder skal i den tilladelse, der giver adgang til  

 fordelene ved benyttelse af privat toldoplag, eller i en relevant forskrift,  

 angive de kategorier af varer, som kan oplægges på et sådant toldoplag.
13. Anbefalet fremgangsmåde Oplæggelse på toldoplag bør tillades for varer, der er berettiget til  

 tilbagebetaling af told og afgifter ved udførsel, således at de straks kan  

 opnå sådan tilbagebetaling på betingelse af, at de udføres efterfølgende.
14. Anbefalet fremgangsmåde Oplæggelse på toldoplag med henblik på efterfølgende udførsel eller anden  

 godkendt anvendelse bør tillades for varer, der midlertidigt er fritaget for  

 told, hvorved de forpligtelser, som herved måtte være pålagt, skal anses for  

 opfyldt.
15. Anbefalet fremgangsmåde Oplæggelse på toldoplag bør tillades for varer, der agtes udført, og for  

 hvilke der skal opkræves eller er opkrævet indenlandske afgifter eller  

 skatter, således at de kan opnå fritagelse for eller tilbagebetaling af  

 sådanne indenlandske skatter og afgifter på betingelse af, at de udføres  

 efterfølgende.
Oplæggelse på toldoplag 16. Standardregel Den nationale lovgivning skal angive vilkårene for, hvordan varer, der  

 skal oplægges på toldoplag, skal præsenteres på det kompetente toldsted, og  

 hvordan en varedeklaration skal afgives.
Tilladte behandlinger af varerne 17. Standardregel En person, der er berettiget til at disponere over varer på toldoplag,  

 skal kunne:
18. Standardregel Varer på toldoplag kan underkastes sædvanlige former for behandling til  

 forbedring af deres emballage eller handelskvalitet eller til at gøre dem  

 klar til transport, såsom opdeling og samling, sortering, klassificering og  

 nyemballering.
Varighed af oplæggelse på toldoplag 19. Standardregel Den tilladte længste tid, i hvilken varer kan ligge på toldoplag, skal  

 fastsættes under behørig hensyntagen til erhvervslivets behov og må ikke være  

 mindre end et år.
Ejerskifte 20. Standardregel Overdragelse af varer på toldoplag skal være tilladt.
Varer, der er beskadiget, gået tabt eller ødelagt 21. Standardregel Varer, der er forringet eller ødelagt ved hændeligt uheld eller som følge  

 af force majeure, inden de er fraført et toldoplag, skal tillades fortoldet,  

 som om de var blevet indført i den forringede eller ødelagte tilstand.
22. Standardregel For toldoplagte varer, der er ødelagt eller gået uigenkaldeligt tabt,  

 hændeligt eller som følge af force majeure, skal der ikke betales told og  

 afgifter, forudsat at det behørigt godtgøres over for toldmyndighederne, at  

 varerne er ødelagt eller gået tabt.
 Alt affald eller skrot, der er tilovers efter ødelæggelse, skal, hvis det  

 overgår til forbrug, fortoldes som om sådant affald og skrot var indført i  

 denne tilstand.
23. Standardregel Varer på toldoplag skal på begæring af den person, der er berettiget til  

 at disponere over dem - efter toldmyndighedernes nærmere bestemmelse og under  

 toldvæsenets kontrol - helt eller delvis kunne overgives til det offentlige  

 eller tilintetgøres eller gøres handelsmæssigt værdiløse.
Sådan overgivelse  

 eller tilintetgørelse må ikke påføre det offentlige nogen som helst udgifter.
 Alt affald eller skrot, der er tilovers efter tilintetgørelse skal, hvis  

 det overgår til forbrug, fortoldes som om sådant affald og skrot var indført  

 i denne tilstand.
Fraførsel fra toldoplag 24. Standardregel Enhver person, der er berettiget til at disponere over varerne, skal være  

 berettiget til helt eller delvis at fraføre dem toldoplaget med henblik på  

 genudførsel, overgang til forbrug, overførsel til et andet toldoplag eller  

 til en hvilken som helst anden toldbehandling, i overensstemmelse med de  

 betingelser og formaliteter, der finder anvendelse i hvert enkelt tilfælde.
Varer, der overgår til forbrug 25. Standardregel Den nationale lovgivning skal angive det tidspunkt, der skal tages i  

 betragtning ved beregning af værdi og mængde af varer, som fraføres et  

 toldoplag med henblik på overgang til forbrug, og de told- og afgiftssatser,  

 der skal anvendes på dem.
Varer, der ikke fraføres toldoplag 26. Standardregel Den nationale lovgivning skal angive den fremgangsmåde, der skal følges,  

 dersom varer ikke fraføres et toldoplag inden den fastsatte frist.
27. Anbefalet fremgangsmåde Dersom varer, der ikke er fraført et toldoplag, bliver afhændet af  

 toldvæsenet, bør overskuddet ved salget, efter fradrag af told og afgifter og  

 alle andre påløbne gebyrer og udgifter, enten afleveres, dersom det er  

 muligt, til den eller de personer, der er berettiget til at modtage det,  

 eller stå til deres rådighed i et nærmere fastsat tidsrum.
Oplysninger vedrørende toldoplag 28. Standardregel Toldmyndighederne skal drage omsorg for, at alle relevante oplysninger  

 vedrørende oplæggelse på toldoplag er let tilgængelige for enhver person, der  

 har interesse deri.
 I medfør af artikel 12 trådte konventionen og tillæg E.3 i kraft den 25.  

 september 1974 for følgende lande:
 og på de vedføjede datoer:
Danmark ......................................... 28. september 1974 De europæiske Fællesskaber ...................... 26. september 1974 Frankrig ........................................ 28. september 1974 Irland .......................................... 27. september 1974 Italien ......................................... 28. september 1974 Luxembourg ...................................... 28. september 1974 Det forenede Kongerige Storbritannien og Nordirland ...................................... 27. september 1974.
 Udenrigsministeriet, den 4. februar  

 1975.
 Ove Guldberg.
