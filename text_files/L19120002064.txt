 Under 15de Januar d.A. er der mellem den danske Regering og den  

 luxemborske Regering blevet afsluttet følgende Deklaration.
 I Tilslutning til Haager Konventionen om Civilprocessen af 17de Juli 1905  

 er den kgl. danske Regering og Storhertugdømmet Luxemborgs Regering med det  

 Formaal at lette den gensidige Retshjælp kommet overens om følgende:
 Artikel 1.
 I Overensstemmelse med Artikel 1, sidste Stykke, og Artikel 9, 4de Stykke,  

 i Haager Konventionen om Civilprocessen af 17de Juli 1905 kan danske og  

 luxemborgske judicielle Myndigheder brevveksle direkte indbyrdes i alle  

 Tilfælde, hvor Konventionen giver Regler om Retshjælp i civile og  

 kommercielle Sager med Hensyn til Forkyndelse af retslige og udenretslige  

 Dokumenter saavel som med Hensyn til Retsanmodninger.
 Artikel 2.
 For Danmarks Vedkommende er alle judicielle Myndigheder kompetente til  

 direkte at oversende Begæringerne om Forkyndelse og om Retsanordninger.  

 Kompetente til at modtage saadanne Begæringer er: udenfor Kjøbenhavn  

 Amtmanden over det Amt, i hvilket Forkyndelsen skal udføres, eller hvor den  

 begærede Handling skal foretages; i Kjøbenhavn, for saavidt angaar  

 Forkyndelser: Kjøbenhavns Magistrat, og for saavidt Retsanmodningerne angaar:  

 Justitsministeriet.
 For Luxemborgs Vedkommende er Generalprokurøren ved Overretten (le  

 procureur general pres la cour superieure justice) i Luxemborg og  

 Statsprokurørerne (les procureurs d'Etat) ved Distriktsretten (les tribunaux  

 d'arrondissement) i Luxemborg og Diekirch kompetente til direkte at oversende  

 Begæringer om Forkyndelse og Retsanmodninger; til at modtage saadanne  

 Begæringer er kun ovennævnte Statsprokurører kompetente.
 I Tilfælde af lokal Inkompetence hos den Myndighed, til hvilken Begæringen  

 er rettet, oversendes Meddelelsen paa Embeds Vegne til den kompetente  

 judicielle Myndighed, hvorhos Meddelelse desangaaende straks skal tilstilles  

 den begærende Myndighed.
 Artikel 3.
 Ved Anvendelsen af nærværende Deklarations Artikler 1 og 2 affattes de  

 Skrivelser, hvorved retslige og udenretslige Dokumenter samt Retsanmodninger  

 oversendes, i den anmodende Myndigheds Sprog og i Overensstemmelse med de til  

 nærværende Deklaration føjede Formularer.
 Retslige og udenretslige Dokumenter, der vil være at forkynde i  

 Overensstemmelse med Artikel 3 i Konventionen af 17de Juli 1905, og  

 Retsanmodninger, der oversendes af en dansk Myndighed til den luxemborgske  

 Myndighed, skal ledsages af en paa Foranstaltning af den begærende danske  

 Myndighed udført, af en edssvoren Translatør i Danmark attesteret  

 Oversættelse.
De nævnte retslige og udenretslige Dokumenter, der skal forkyndes i  

 Overensstemmelse med den anførte Artikel 3, og Retsanmodninger, der  

 oversendes af de luxemborgske Myndigheder, skal oversættes ved Foranstaltning  

 af den danske Myndighed, til hvilken Begæringen er rettet.
I dette Tilfælde  

 refunderes Omkostningerne ved den i Danmark foretagne Oversættelse af den  

 begærende luxemborgske Myndighed.
 Artikel 4.
 Bestemmelserne i denne Deklarations Artikel 3, 2det og 3dje Stykke, finder  

 Anvendelse paa de i Artikel 19 i Haager Konventionen om Civilprocessen  

 omtalte Dokumenter, der skal vedlægges de Anmodninger, der oversendes ad  

 diplomatisk Vej for at opnaa Eksigibilitet med Hensyn til Procesomkostninger.
 Artikel 5.
 I overensstemmelse med Bestemmelserne i Artikel 7, 2det Stykke, i Haager  

 Konventionen om Civilprocessen kan Refusion af Omkostninger, foraarsagede ved  

 Bistand af en Embedsmand i de i Konventionens Artikel 3 omtalte Tilfælde ikke  

 kræves, naar det i denne Artikel omtalte Ønske kun udtales for det Tilfælde,  

 at den i Konventionens Artikel 2 ommeldte Fremgangsmaade ikke fører til  

 Maalet.
I overensstemmelse med Bestemmelserne i Konventionens Artikel 16 2det  

 Stykke, kan Refusion af Vidnegodtgørelser og af Omkostninger, foraarsagede  

 ved en Embedsmands Bistand, nødvendiggjort ved, at Vidnerne ikke frivillig  

 har givet Møde, ikke fordres.
Det samme gælder om de i Konventionens Artikel  

 23, 2det Stykke omtalte Vidnegodtgørelser.
 Artikel 6.
 I de Tilfælde, hvor Omkostningerne i Følge Haager Konventionen om  

 Civilprocessen og i Overensstemmelse med Artikel 5 i nærværende Deklaration  

 kan føres paa Regning, skal de fastsættes efter de Regler, der gælder om  

 tilsvarende Dokumenter i indenlandske Processer i den Stat, til hvilken  

 Begæringen er rettet.
Kravet om Refusion af de Omkostninger, der omtales i Konventionen og i  

 nærværende Deklaration (særlig Refusion af de Oversættelsesomkostninger, som  

 omhandles i Artikel 3, 3dje Stykke) fremsættes direkte af den Myndighed, til  

 hvilken Begæringen er rettet, samtidig med at den til den begærende Myndighed  

 tilbagesender de Aktstykker, der godtgør, at den til førstnævnte Myndighed  

 rettede Anmodning er blevet efterkommet.
Den begærende Myndighed sender pr.  

 Postanvisning og franko til den angivne Adresse det afkrævede  

 Omkostningsbeløb.
 De ovennævnte Omkostninger beregnes efter de Takster, der gælder i den  

 Stat, til hvilken Begæringen er rettet.
 Artikel 7.
 Denne Deklaration træder i Kraft fra den 15de Februar 1912 at regne og  

 forbliver i Kraft indtil Udløbet af 6 Maaneder efter dens Opsigelse fra en af  

 Parternes Side.
 Nærværende Deklaration vil være at udveksle mod en tilsvarende Deklaration  

 fra Storhertugdømmet Luxemborgs Regering.
 Luxembourg, den 15de Januar 1912.
 (sign.) Eyschen.
(L.S.) Kjøbenhavn, den 15de Januar 1912.
(sign.) C.W.
Ahlefeldt Laurvig.
(L.S.) Formular til Brug ved Svarskrivelse i Anledning af Fremsendelse Dokumenter til  

 Forkyndelse for Personer bosatte i Danmark.  ------------------ .................................. (Sted og Dato) .................................. (den danske ............................... (den luxemborgske Myn- ................................ fremsendte Dokument den ............................ er overleveret for- kyndt for ..................... (ikke har kunnet overleveres forkyndes for ....................
 ........ da ................... ...............................
Dokumentet tilbagesendes derfor hoslagt.) De her paaløbne Omkostninger Kr. .............. bedes refunderede i  

 Overensstemmelse med Deklaration af 15 Januar 1912, Artiklerne 5 og 6.
Formular til Brug ved Svar paa en Skrivelse, hvormed en Retsanmodning fremsendes.  

 -------------------- ......................................... (Sted og Dato) ......................................... (den danske ........................ angivende de i Anledning af den med Hr. ..........................
(luxemborgske Myndighed)»s Skrivelse af ........................fremsendte Retsanmodning af vedkommende danske  

 Myndighed foretagne Skridt.
 De hermed forbundne Omkostninger:
 Kr. ................... bedes refunderede i Overensstemmelse med  

 Deklaration af 15. Januar 1912, Artiklerne 5 og 6.
 Hvilket herved bringes til almindelig Kundskab med Tilføjende, at  

 Deklarationen i Overensstemmelse med den Artikel 7 træder i Kraft den 15de  

 Februar d.A.
 Udenrigsministeriet, den 25de Januar  

 1912.
C.W.
Ahlefeldt Laurvig.
