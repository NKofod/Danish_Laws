I.
Opkrævning hos den indeholdelsespligtige efter kildeskattelovens § 69,  

 stk. 1 Kildeskattelovens § 69, stk. 1, lyder således: "Den, som undlader  

 at opfylde sin pligt til at indeholde skat, eller som indeholder denne med  

 for lavt beløb, er over for det offentlige umiddelbart ansvarlig for betaling  

 af manglende beløb, medmindre han godtgør, at der ikke er udvist  

 forsømmelighed fra hans side ved iagttagelse af bestemmelserne i denne  

 lov". Når indeholdelse af A-skat ikke er sket som foreskrevet, og kravet  

 gøres gældende mod den indeholdelsespligtige, skal skatten beregnes af det  

 indkomstbeløb, der er udbetalt eller godskrevet uden skattetræk.
Kravet  

 opgøres som den A-skat, der skulle være indeholdt efter de sædvanlige regler  

 på grundlag af indkomstmodtagerens skattekortoplysninger på  

 udbetalingstidspunktet, eller, hvor skattekortoplysninger ikke foreligger,  

 med 50% i henhold til kildeskattelovens § 48, stk. 7. Tilsvaret indsættes i  

 det centrale register over indeholdelsespligtige - konteringsdelen (CIR-K)  

 ved indsendelse af arbejdsgiverkontrolmyndighedens (AMY) redegørelse (blanket  

 A 149) til statsskattedirektoratet med tilsvarsregulering for de måneder,  

 hvori indeholdelse skulle være sket.
Det opgjorte beløb opkræves særskilt af  

 arbejdsgiverkommunen ved skriftligt begrundet påkrav over for den  

 indeholdelsespligtige.
A-skatten skal så vidt muligt specificeres på  

 indkomstmodtagere og på indkomstperioder. 1. Krav vedrørende det løbende år  

 Krav om betaling af den ikke indeholdte skat vedrørende det løbende år skal i  

 almindelighed fremsættes over for den indeholdelsespligtige, medmindre det  

 kan konstateres, at indkomstmodtageren har betalt B-skat af den pågældende  

 indkomst. 2. Krav opgjort efter at den indeholdelsespligtige har indsendt  

 oplysningssedler, men inden den ordinære slutopgørelse (1. oktober i  

 slutligningsåret) Såfremt der ikke er indsendt oplysningsseddel (blanket S  

 74) om den opgjorte A-indkomst, udskriver arbejdsgiverkommunen af hensyn til  

 den kommunale ligningsmyndighed straks en sådan, udvisende A-indkomsten.
Den  

 beregnede ikke indbetalte A-skat må derimod ikke anføres på oplysningssedlen.  

 Supplerende oplysningsseddel udvisende A-skatten udskrives, når den  

 indeholdelsespligtige har indbetalt det opgjorte tilsvarsbeløb. 3. Krav  

 opgjort efter den ordinære slutopgørelse Arbejdsgiverkommunen skal, før krav  

 fremsættes over for den indeholdelsespligtige, for hver indkomstmodtager  

 undersøge, - om den opgjorte A-indkomst er medtaget ved indkomstmodtagerens  

 skatteansættelse for det pågældende indkomstår, og - om der ifølge  

 indkomstmodtagerens slutopgørelse forekommer restskat til særskilt  

 opkrævning, og om denne er betalt.
Er A-indkomsten ikke medregnet ved  

 skatteansættelsen, eller forekommer der restskat til særskilt opkrævning, kan  

 den ikke indeholdte A-skat umiddelbart opkræves hos den  

 indeholdelsespligtige.
Oplysningssedler udskrives som anført under pkt. 2.  

 Det tilsvarsbeløb, der opkræves hos den indeholdelsespligtige, må ikke  

 overstige indkomstmodtagerens ikke betalte restskat for det pågældende  

 indkomstår.
Når den ikke indeholdte A-skat er indbetalt af den  

 indeholdelsespligtige, skal arbejdsgiverkommunen af hensyn til  

 restskatteopkrævningen orientere indkomstmodtagerens bopælskommune om  

 indbetalingen.
II.
Opkrævning hos indkomstmodtageren efter kildeskattelovens § 68  

 Kildeskattelovens § 68 lyder således: "Er der i A-indkomst, som  

 erhverves af en her i landet skattepligtig person, ikke sket indeholdelse af  

 A-skat, eller er indeholdelse sket med for lavt beløb, skal erhververen  

 straks indbetale det manglende beløb til det offentlige". Den ikke  

 indeholdte A-skat opkræves så vidt muligt som forskudsskat, og opgørelsen af  

 A-skattetilsvaret til brug ved opkrævning efter § 68 skal foretages efter  

 samme regler som foran anført om opkrævning efter § 69, stk. 1. Det beløb,  

 der opkræves i henhold til § 68, skal ikke indsættes som  

 "AMY-tilsvar" i CIR-K.
Indberetning af § 68-sager skal ske (blanket  

 A 125) til statsskattedirektoratet inden den 20. august i slutligningsåret.  

 Efter dette tidspunkt vil en manglende A-skat blive reguleret over  

 indkomstmodtagerens slutopgørelse og eventuelt opkrævet som restskat.
Såfremt  

 den indeholdelsespligtige ikke anses at have udvist forsømmelighed eller ikke  

 anses for betalingsdygtig, bør kravet alene rettes mod indkomstmodtageren.
III.
Generelle bemærkninger - Der må ikke samtidig med opkrævning efter §  

 68 hos indkomstmodtageren foretages opkrævning efter § 69, stk. 1, af  

 tilsvarsbeløbet hos den indeholdelsespligtige.
Opgiver  

 statsskattedirektoratet en opkrævning i henhold til § 68 som følge af  

 uerholdelighed eller af andre grunde, vil arbejdsgiverkommunen af  

 statsskattedirektoratet blive underrettet med henblik på eventuel opkrævning  

 hos den indeholdelsespligtige efter § 68, stk. 1. - Når den manglende A-skat  

 opkræves hos indkomstmodtageren selv om kravet kunne rettes mod den  

 indeholdelsespligtige vil den indeholdelsespligtige, i forbindelse med  

 udsendelse af § 68-opkrævningen, af statsskattedirektoratet blive underrettet  

 om, at han hæfter efter § 69, stk. 1, men at den manglende A-skat efter  

 omstændighederne først søges opkrævet hos indkomstmodtageren. -  

 Opmærksomheden henledes på, at udbetaling af A-indkomst uden skattetræk kan  

 være en overtrædelse af kildeskattelovens straffebestemmelser, jf.  

 SD-cirkulære 1980-45. - Eventuel klage over kommunens afgørelse forelægges  

 statsskattedirektoratet, kontoret for tvangsinddrivelse og straffesager m.v.
 Statsskattedirektoratet, den 6. januar  

 1981.
