 Finansministeriet, Amtsrådsforeningen i Danmark, Kommunernes  

 Landsforening, Foreningen af kommuner i Københavns amt, Frederiksberg kommune  

 har med Teknisk Landsforbund indgået vedlagte overenskomst af 22. maj 1987,  

 der træder i stedet for den i 1985 forlængede overenskomst af 26. juli 1983,  

 jfr. cirkulære skrivelse af 7. februar 1986.
 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger 1. Opmærksomheden henledes på, at overenskomsten ikke  

 længere omfatter bygningskonstruktører.
Der er indgået særskilt overenskomst  

 for bygningskonstruktører med Teknisk Landsforbund.
 2. Tegnere, der udelukkende eller i det væsentlige er  

 beskæftigede med rentegning af eksisterende tegninger, kalkering,  

 optrækningsarbejde eller andet rutinemæssigt arbejde, er fortsat ikke  

 omfattet af nærværende overenskomst.
 3. Det henstilles til de enkelte  

 styrelser/institutioner, at der ved opslag af stillinger gives en nærmere  

 beskrivelse af det til stillingen knyttede arbejds- og ansvarsområde i  

 tilfælde, hvor stillingsbetegnelsen i sig selv ikke giver tilstrækkelig  

 oplysning herom.
Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentligt kendskab.
Alt efter  

 stillingens art og tjenestestedets beliggenhed kan avertering ske gennem  

 statstidende, dagspressen eller fagblade eller på anden måde, som findes  

 formålstjenlig.
 Det henstilles, at der samtidig med annoncering efter teknikere i henhold  

 til denne overenskomst rettes henvendelse til Teknisk Landsforbunds  

 arbejdsløshedskasse, der har modtaget tilladelse til arbejdsanvisning i  

 henhold til Arbejdsministeriets bekendtgørelse af 11. maj 1978.
 4. Det henstilles til de enkelte  

 styrelser/institutioner, at personalereduktioner, der agtes gennemført i  

 forbindelse med større rationaliseringsforanstaltninger og omlægning af  

 virksomheder/institutioner samt strukturrationaliseringer, der berører de  

 ansatte, drøftes mellem vedkommende virksomhed/institution og repræsentanter  

 for de berørte faglige organisationer, forinden de pågældende  

 foranstaltninger besluttes og iværksættes, jf. tillige Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner, § 4, stk. 4.
 5. Det henstilles til de enkelte  

 styrelser/institutioner, at ansatte, der er afskediget på grund af sygdom,  

 genansættes, når de pågældende på ny er blevet tjenstdygtige, og forholdene i  

 øvrigt tillader dette.
 6. Det henstilles, at der i forbindelse med en  

 ansættelse i henhold til nærværende overenskomst gives hurtig meddelelse  

 herom til Teknisk Landsforbund.
 7. Lønfradrag i forbindelse med fravær på enkelte dage  

 foretages efter følgende regler:
 Lønnen i § 2 forudsætter fuldtidsbeskæftigelse svarende til gennemsnitlig  

 39 timer (fra 1. september 1988 38 timer og fra 1. september 1990 37 timer)  

 ugentlig.
 For personale med fuldtidsbeskæftigelse foretages i tilfælde, hvor en  

 ansat er fraværende enkelte dage fra tjenesten under omstændigheder, hvor der  

 efter gældende regler skal foretages lønfradrag, et sådant fradrag med 1/2028  

 (fra 1. september 1988 1/1976 og fra 1. september 1990 1/1924) af  

 årsbruttolønnen pr. fraværstime.
 Ved årsbruttoløn forstås den årlige løn incl. eventuelt eget  

 pensionsbidrag og kvalifikationstillæg.
 Der foretages ikke indbetaling af pensionsbidrag i den periode, for  

 hvilken der er sket lønfradrag.
 Bestemmelsen om fradrag i forbindelse med fravær på grund af sygdom  

 (karensdagsloven) er ophævet med virkning fra 1. januar 1987, jfr. lov af 18.  

 december 1986 og Finansministeriets cirkulære 5. januar 1987.
 Hvor en ansat holder ferie i henhold til overenskomstens § 17 med  

 feriegodtgørelse fra en tidligere arbejdsgiver eller afholder ferie uden ret  

 til ferie med løn eller feriegodtgørelse, foretages fradrag i  

 overensstemmelse med punkt a), men der indbetales i disse tilfælde sædvanlige  

 pensionsbidrag af årsbruttolønnen.
 Hvor en ansat har tjenestefrihed uden løn (med dagpenge) i forbindelse med  

 barsel eller adoption i henhold til lov om barselorlov (jfr. bemærkning ad §  

 16), foretages fradrag i overensstemmelse med punkt a).
Bemærkninger til de enkelte bestemmelser ad § 1, stk. 2 og 3.
Der er indgået aftale om en vis decentralisering af aftale om  

 ydelse/forhøjelse af § 1, stk. 2-tillæg.
Ministerier, hvortil retten er  

 overdraget, kan herefter med Teknisk Landsforbund indgå aftaler om ydelse/  

 forhøjelse af tillæg i overensstemmelse med den af Finansministeriet  

 udarbejdede vejledning.
 ad § 1, stk. 3.
 Ved overenskomstpart forstås Finansministeriet, Kommunernes Landsforening,  

 Amtsrådsforeningen i Danmark, Foreningen af kommuner i Københavns amt og  

 Frederiksberg kommune.
ad § 2, stk. 1, ad § 3, stk. 1 og ad § 4, stk. 1 Det hidtidige dyrtidstillæg på kr. 28.080 årlig er indregnet i  

 grundlønnen.
ad § 2, stk. 2., ad § 3, stk. 2 og ad § 4, stk. 2 Det uregulerede ikke-pensionsgivende tillæg på 904,80 kr. er indregnet i  

 det ikke-pensionsgivende tillæg.
 ad § 2, stk. 3.
Pr. 1. juli 1987 fjernes 1. og 2. løntrin i den pr. 1. april 1987 gældende  

 lønskala.
Lønskalaen har herefter 14 løntrin.
Tekniske tegnere/assistenter,  

 som den 1. juli 1987 er indplaceret i den pr. 1. april 1987 gældende  

 lønskala, bevarer ved indplacering i den pr. 1. juli 1987 gældende lønskala  

 deres hidtidige placering på løntrin og lønanciennitets dato.
 ad § 2, stk. 4.
 Aflønning af tekniske tegnere og tekniske assistenter, der er fyldt 18 år,  

 men ikke 19 år, er fastsat i § 7, stk. 1.
Tekniske tegnere/assistenter, som er indplaceret efter 1979 -  

 tegneroverenskomstens § 2, stk. 7, »21-årsreglen«, ved direkte  

 overgang (det vil sige fra dag til dag) fra ansættelse i en offentlig  

 institution til en anden bevarer den i kraft af »21-årsreglen«  

 opnåede anciennitet.
Den i § 2, stk. 3 indeholdte indplaceringsnøgle kan ikke  

 umiddelbart anvendes ved indplaceringen.
 ad § 6, stk. 1.
 Det hidtidige dyrtidstillæg og dyrtidskompensationstillæg for praktikanter  

 under 18 år på henholdsvis kr. 14.040 og kr. 1.449 årlig og for praktikanter  

 over 18 år på henholdsvis kr. 28.080 og kr. 2.898 er indregnet i grundlønnen.  

 Endvidere er det hidtidige grundbeløb på kr. 1.987 årlig indregnet.
 ad § 7.
 De hidtidige dyrtidstillæg på kr. 28.080 årlig er indregnet i grundlønnen.  

 Endvidere er det ikke-pensionsgivende tillæg på kr. 4.415 årlig indregnet.
 ad § 8.
 Der henvises til Finansministeriets cirkulæreskrivelse af 21. januar 1977  

 vedrørende deltidsbeskæftigelse af ansatte i staten, folkeskolen og  

 folkekirken. (PAV bilag 17.22).
 ad § 9, stk. 2.
 Der henvises til PAV bilag 10. 1 og den heri optagne reguleringsordning  

 for offentligt ansatte.
 ad § 10, stk. 1-3.
Kan en tekniker ikke opnå en under hensyn til sin alder tilfredstillende  

 pensionsordning, kan der mellem den ansatte og organisationen eller  

 pensionsforeningen træffes aftale om tilbageholdelse af et ekstraordinært  

 pensionbidrag over en nærmere fastsat periode.
Dette bidrag indbetales i  

 overensstemmelse med reglerne i § 10, stk. 1.
 ad § 12.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Teknikere med nedsat arbejdstid har ret til indtil en 1/2 times betalt  

 spisepause, når den daglige arbejdstid andrager over 4 timer.
 Deltidsansattes arbejdstid kan i forbindelse med arbejdstidsnedsættelsen  

 med et varsel svarende til den ansattes opsigelsesvarsel nedsættes  

 forholdsmæssigt, hvis nedsættelse er sagligt begrundet i bevillingsmæssige,  

 arbejdstilrettelæggelsesmæssige eller andre forhold, dog ikke til mindre end  

 15 timer om ugen.
 ad § 13.
 Teknikere, der er ansat i ledende stillinger eller i stillinger, som  

 sidestilles hermed, og som følge heraf oppebærer § 1, stk. 2-tillæg, er  

 undtaget fra bestemmelserne i stk. 2, 3, 4 og 5.
 ad § 16, stk. 2-8.
Bestemmelserne om graviditet m.v. skal suppleres med bekendtgørelse nr.  

 101 af 6. marts 1987 om barselorlov m.v.
I øvrigt gælder Finansministeriets  

 cirkulære LP.nr. 115/74 af 3. oktober 1984 om barselorlov m.v. (PAV bilag  

 27.2).
 Ansatte, der har barselorlov/adoptionsorlov uden løn, optjener  

 lønanciennitet, men ikke ret til ferie med løn.
 For ansatte, der i henhold til § 16, stk. 6, 1. afsnit, oppebærer 1/2 løn  

 under adoptionsorlov i indtil 3 måneder indbetaler ansættelsesmyndigheden i  

 overensstemmelse med reglerne i § 10, stk. 1, 10 pct. i pensionsbidrag af den  

 hidtidige løn, under forudsætning af at den pågældende selv betaler 5 pct. i  

 pensionsbidrag af den samme løn.
 ad § 17.
 Praktikanter er ikke omfattet af ferielovens § 7 om lærlinge og  

 EFG-elever, men følger ferielovens almindelige bestemmelser.
 ad § 19.
 Opsigelser fra ansættelsesmyndighedens side skal meddeles Teknisk  

 Landsforbund og indeholde begrundelse for opsigelsen.
 ad § 22, stk. 1.
 Bestemmelserne om frihed til varetagelse af borgerligt ombud er fastsat i  

 Finansministeriets bekendtgørelse af 25. november 1985, jfr.  

 Finansministeriets cirkulæreskrivelse af samme dato om tjenestefrihed og  

 lønafkortning for ansatte i staten m.v., der varetager ombud og lignende.  

 (PAV bilag 28.6).
 ad § 22, stk. 4.
 Sygelisten suppleres med oplysning om fravær på grund af barns 1. sygedag.
Bestemmelserne indebærer, at der under tjenestefrihed på barns 1. sygedag  

 ikke afkortes i skalalønnen.
Den, der får fri for at passe et sygt barn, får  

 derimod ikke eventuelle tillægsydelser.
 Eventuelle tvivlsspørgsmål vedrørende overenskomsten og dens fortolkning  

 forventes forelagt Finansministeriet.
Finansministeriet, Lønnings- og Pensionsdepartementet, den 27. november  

 1987 P.
M.
V.
E.
B.
Steen Rasmussen Bilag § 1.  ANSÆTTELSE.
Stk. 1 Tekniske tegnere, tekniske assistenter, byggeteknikere, maskinteknikere og  

 praktikanter, i det følgende betegnet teknikere, der ansættes Undtaget herfra er tjenestemænd og pensionerede tjenestemænd fra stat,  

 kommuner og koncessionerede virksomheder samt andre, der oppebærer pension  

 fra en pensionsordning, til hvilken stat, kommuner eller koncessionerede  

 virksomheder har ydet bidrag, og teknikere, der er fyldt 70 år.
Endvidere er  

 undtaget teknikere, der er ansat i Grønland.
Ved tekniske tegnere og tekniske assistenter forstås personer, som udfører  

 tekniske tegninger eller enklere konstruktioner efter forbillede, målskitse,  

 opmåling eller givne instruktioner, og som Stk. 2 Ved ansættelse i en stilling, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for nedenstående lønninger  

 m.v., træffes der mellem vedkommende part og Teknisk Landsforbund speciel  

 aftale om tillæg til lønnen og eventuelle andre vilkår.
Ved part forstås i denne forbindelse for ansatte i henhold til stk. 1  a): Finansministeriet, stk. 1  b): Frederiksberg kommune, stk. 1  c): Amtsrådsforeningen i Danmark og vedkommende  

 amtsråd, stk. 1  d): Kommunernes Landsforening og vedkommende  

 kommunalbestyrelse, stk. 1  e): Foreningen af kommuner i Københavns amt, og  

 ved kommende kommunalbestyrelse.
Stk. 3 Der kan i overenskomstperioden ikke ydes nye tillæg eller ske forhøjelse  

 af bestående tillæg i henhold til stk. 2. Dog vil der fortsat kunne indgås  

 aftaler om ydelse af nye tillag i tilfælde afnyansættelser og om ydelse af  

 nye tillæg eller forhøjelse af bestående tillæg i tilfælde af, at der sker  

 væsentlige ændringer i den pågældendes stilling.
 Anmodning om ydelse af tillæg i forbindelse med nyansættelse skal være  

 indgivet til vedkommende overenskomstpart senest 1/2 år efter ansættelsen.
Stk. 4 Enhver ansættelse i henhold til nærværende overenskomst i staten, ved  

 Frederiksberg kommune, ved en amtskommune eller ved kommuner repræsenteret  

 ved Foreningen af Kommuner i Københavns amt, skal meddeles Teknisk  

 Landsforbund.
Stk. 5 Ved ansættelsesmyndighed forstås i denne overenskomst henholdsvis  

 statsinstitution, kommune eller amtskommune.
§ 2.  TEKNISKE TEGNERE/TEKNISKE ASSISTENTER.
LØN OG  

 ANCIENNITET.
Stk. 1 For tekniske tegnere og tekniske assistenter, der er fyldt 19 år, udgør  

 den normale løn i forhold til ancienniteten, jfr. nedenstående  

 indplaceringsnøgler, følgende årlige beløb:
 Alle løntrin er 1-årige.
Stk. 2 Der ydes udover de i stk. 1, nævnte lønninger et ikke-pensionsgivende  

 tillæg, der udgør følgende årlige beløb:
Stk. 3 Tekniske tegnere/assistenter indplaceres såvel før som efter 1. juli 1987  

 i ovennævnte lønskalaer efter nedenstående regler, idet der tages  

 udgangspunkt i den faktisk optjente lønanciennitet på ansættelsesdagen:
 Den beregnede lønanciennitetsdato fremkommer ved at tage udgangspunkt i  

 ansættelsesdatoen for den pågældende tekniske tegner/assistent og herefter  

 fradrage den faktisk optjente lønanciennitet.
Stk. 4 Ancienniteten for tekniske tegnere og tekniske assistenter regnes normalt  

 efter det antal år, den pågældende efter det fyldte 19. år har været  

 beskæftiget som teknisk tegner eller teknisk assistent, idet eventuel  

 værnepligtstjeneste medtages ved beregningen, og således at ancienniteten  

 afrundes opad til et helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
Stk. 5 Hvis forholdene taler derfor, kan der mellem vedkommende part, jfr. § 1,  

 stk. 2, og Teknisk Landsforbund træffes aftale om fastsættelse af anciennitet  

 efter andre regler.
§ 3.  TEKNISKE TEGNERE/TEKNISKE ASSISTENTER MED  

 SVENDEBREV.
LØN OG ANCIENNITET.
Stk. 1 For tekniske tegnere og tekniske assistenter med svendebrev som håndværker  

 inden for et bygningshåndværker- eller metalarbejderfag, udgør den normale  

 løn i forhold til ancienniteten, jfr. nedenstående indplaceringsnøgle,  

 følgende årlige beløb:
 Alle løntrin er 1-årige.
Stk. 2 Der ydes udover de i stk. 1, nævnte lønninger et ikke-pensionsgivende  

 tillæg, der udgør følgende årlige beløb:
Stk. 3 Tekniske tegnere/assistenter, med svendebrev, indplaceres i ovennævnte  

 lønskala efter nedenstående regler, idet der tages udgangspunkt i den faktisk  

 optjente lønanciennitet på ansættelsesdagen:
 Den beregnede lønanciennitetsdato fremkommer ved at tage udgangspunkt i  

 ansættelsesdatoen for den pågældende tekniske tegner/assistent og herefter  

 fradrage den faktisk optjente lønanciennitet.
Stk. 4 Ancienniteten for tekniske tegnere og tekniske assistenter med svendebrev  

 regnes normalt efter det antal år, den pågældende efter det fyldte 19. år har  

 varet beskæftiget som teknisk tegner eller teknisk assistent, idet eventuel  

 værnepligtstjeneste medtages ved beregningen, og således at ancienniteten  

 afrundes opad til et helt antal måneder.
 Efterfølgende teoretisk uddannelse på dagskole, som har betydning for  

 arbejdet som teknisk tegner og teknisk assistent, medregnes tillige i  

 ancienniteten.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
Stk. 5 Hvis forholdene taler derfor, kan der mellem vedkommende part, jfr. § 1,  

 stk. 2, og Teknisk Landsforbund træffes aftale om fastsættelse af anciennitet  

 efter andre regler.
§ 4.  BYGGETEKNIKERE MED 3 SEMESTRE OG  

 MASKINTEKNIKERE.
LØN OG ANCIENNITET.
Stk. 1 For byggeteknikere med 3 semestre og maskinteknikere udgør den normale løn  

 i forhold til ancienniteten følgende årlige beløb:
 Alle løntrin er 1-årige.
Stk. 2 Der ydes udover de i stk. 1, nævnte lønninger et ikke-pensionsgivende  

 tillag, der udgør følgende årlige beløb:
Stk. 3 Byggeteknikere med 3 semestre og maskinteknikere indplaceres i ovennævnte  

 lønskala i overensstemmelse med den faktisk optjente lønanciennitet på  

 ansættelsesdagen.
Stk. 4 Ancienniteten for byggeteknikere med 3 semestre og maskinteknikere regnes  

 normalt efter det antal år, den pågældende tekniker efter bestået eksamen fra  

 en teknisk skole har været beskæftiget som byggetekniker eller  

 maskintekniker, idet eventuel værnepligtstjeneste medtages ved beregningen,  

 og således at ancienniteten afrundes opad til et helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
Stk. 5 Hvis forholdene taler derfor, kan der mellem vedkommende part, jfr. § 1,  

 stk. 2, og Teknisk Landsforbund træffes aftale om fastsættelse af anciennitet  

 efter andre regler.
§ 5.  BYGGETEKNIKERE MED 4 SEMESTRE.
LØN OG  

 ANCIENNITET.
Stk. 1 For byggeteknikere med 4 semestre udgør den normale løn i forhold til  

 ancienniteten følgende årlige beløb:
 Alle løntrin er 1-årige.
Stk. 2 Der ydes udover de i stk. 1, nævnte lønninger et ikke-pensionsgivende  

 tillæg, der udgør følgende årlige beløb:
Stk. 3 Byggeteknikere med 4 semestre indplaceres i ovennævnte lønskala i  

 overensstemmelse med den faktisk optjente lønanciennitet på ansættelsesdagen.
Stk. 4 Ancienniteten for byggeteknikere med 4 semestre regnes normalt efter det  

 antal år, den pågældende tekniker efter bestået eksamen fra en teknisk skole  

 har været beskæftiget som byggetekniker, idet eventuel værnepligtstjeneste  

 medtages ved beregningen, og således at ancienniteten afrundes opad til et  

 helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
Stk. 5 Hvis forholdene taler derfor, kan der mellem vedkommende part, jfr. § 1,  

 stk. 2, og Teknisk Landsforbund træffes aftale om fastsættelse af anciennitet  

 efter andre regler.
 § 6.  PRAKTIKANTER.
Stk. 1 Praktikanter under uddannelse til teknisk tegner eller teknisk assistent  

 aflønnes med følgende årlige grundbeløb:
Stk. 2 Praktikanter er ikke omfattet af § 1, stk. 2 og § 10.
Stk. 3 Tekniske assistentpraktikanter på bygge- og anlægslinien, der som et led i  

 deres uddannelse gennemgår et obligatorisk 3-ugers kursus i landmåling, ydes  

 fuld løn i kursusperioden, svarende til praktikantlønnen umiddelbart forud  

 for kursets påbegyndelse.
 § 7.  TEKNIKERE, DER ER MELLEM 18 OG 19 ÅR.
 Tekniske tegnere/assistenter, maskin- og byggeteknikere, der er fyldt 18  

 år, er omfattet af denne overenskomst, dog således, at aflønning finder sted  

 med følgende årlige grundbeløb:
§ 8.  DELTIDSBESKÆFTIGELSE.
LØN OG ANCIENNITET.
Stk. 1 For teknikere med nedsat arbejdstid reduceres lønnen i forhold til den  

 nedsatte arbejdstid.
Stk. 2 Ved ansættelse på deltid med mindre end 15 arbejdstimer pr. uge optjenes  

 anciennitet i forhold til den nedsatte arbejdstid.
 Ved ansættelse på deltid med mindst 15 arbejdstimer pr. uge optjenes fuld  

 anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
 § 9.  PROCENTREGULERING.
Stk. 1 Den samlede faste løn i henhold til § 2, § 3, § 4, § 5, § 6, og § 7,  

 forhøjes pr. 1. april 1987 med 8,5435 pct. og pr. 1. april 1988 med  

 yderligere 2,4857 pct.
Stk.2 Pr. 1. april i årene 1987, 1988, 1989 og 1990 foretages desuden eventuel  

 ekstraordinær lønregulering af den aktuelle løn i overensstemmelse med de for  

 tjenestemænd gældende regler, jfr.
Aftale af april 1987 om  

 tjenestemandslønninger.
stk. 3 Tilsvarende regulering som nævnt i stk. 1 og 2 foretages af de i § 1, stk.  

 2 omhandlede tillæg.
 § 10.  PENSION.
Stk. 1 Som bidrag til fastansatte teknikeres pensionering betaler  

 ansættelsesmyndigheden 10 pct. af de i § 2, stk. 1, § 3, stk. 1, § 4, stk. 1  

 og § 5, stk. 1, nævnte lønninger samt 10 pct. af procentreguleringen af disse  

 løndele.
Endvidere tilbageholder ansættelsesmyndigheden i teknikerens løn et  

 beløb på 5 pct. af de samme løndele.
Pensionsbidragene indbetales af  

 ansættelsesmyndigheden til Teknisk Landsforbunds Pensionsforening.
 For teknikere, der ikke er medlemmer af Teknisk Landsforbund, og for hvem  

 der som følge heraf ikke kan tegnes pensionsforsikring i Teknisk  

 Landsforbunds Pensionsforening, oprettes pensionsordninger, der giver adgang  

 til overførelse af de indbetalte pensionsbidrag til en offentlig eller en  

 under forsikringsrådets tilsyn stående pensionsordning, og som i øvrigt kan  

 godkendes af vedkommende arbejdsgiverpart.
Stk. 2 Der tilkommer ud over det i stk. 1 nævnte pensionsbidrag ikke teknikeren  

 nogen ret til pension eller understøttelse fra ansættelsesmyndigheden på  

 grundlag af ansættelsesforholdet.
Stk. 3 I tilfælde, hvor en tekniker ikke ønsker etableret den i stk. 1 omhandlede  

 pensionsordning, kan der til teknikeren alene udbetales løn i henhold til  

 overenskomsten med fradrag af eget pensionsbidrag, og uden det uregulerede  

 ikke-pensionsgivende tillæg på kr. 904,80, som er indregnet i § 2, stk. 2, §  

 3, stk. 2, § 4, stk. 2 og § 5, stk. 2.
Stk.4 Indenfor Kommunernes Landsforenings, Amtsrådsforeningen i Danmarks,  

 Foreningen af kommuner i Københavns amts og Frederiksberg kommunes områder  

 skal der ikke etableres pensionsordning til teknikere, som ansættes pr. 1.  

 juli 1987 eller senere i vikariater m.v., til midlertidig beskæftigelse af  

 indtil 1 års varighed.
 § 11.  LØNUDBETALING OG PENSIONSBIDRAGSBETALING.
Lønnen udbetales månedsvis bagud.
Samtidig med udbetaling af lønnen  

 indbetaler ansættelsesmyndigheden såvel sit som teknikerens pensionsbidrag  

 til den anviste pensionsordning.
 § 12.  ARBEJDSTID.
 Lønnen i § 2, § 3, § 4, § 5, § 6 og § 7, forudsætter fuldtidsbeskæftigelse  

 svarende til en ugentlig arbejdstid incl. spisepauser på 39 timer (fra 1.  

 september 1988 38 timer, og fra 1. september 1990 37 timer).
 § 13.  OVERARBEJDSBETALING OG VARSKOBETALING.
Stk. 1 Overarbejde bør så vidt muligt undgås.
Stk. 2 For beordret og kontrollabelt overarbejde ydes der en timebetaling på  

 1/2028 (pr. 1. september 1988: 1/1976 og pr. 1. september 1990: 1/1924) af  

 den pågældendes sædvanlige nettoårsløn (incl. eventuelt § 1, stk. 2-tillæg)  

 med tillæg for 1., 2. og 3. overtime af 50 pct. og for 4. og følgende  

 overtimer samt for overarbejde på søn-og helligdage af 100 pct.
Ved opgørelse  

 af overarbejde sker beregning pr. påbegyndt 1/2 time, dog således at  

 tilfældige meget kortvarige overskridelser af arbejdstiden ikke medregnes.
Stk. 3 Overarbejde skal dog så vidt muligt godtgøres med fritid af samme varighed  

 som det præsterede overarbejde med tillæg i frihed svarende til de i stk. 2  

 nævnte procentsatser.
Stk.4 I Kommunernes Landsforenings, Amtsrådsforeningen i Danmarks og Foreningen  

 af kommuner i Københavns amts områder skal afspadsering efter fælles aftale  

 så vidt muligt finde sted senest 3 måneder efter arbejdets udførelse.
Hvis  

 overarbejdet ikke er afspadseret inden for dette tidsrum, fastsættes  

 afspadseringstidspunktet af ledelsen, idet kun helt tvingende tjenstlige  

 forhold kan medføre kontant vederlæggelse for overarbejde.
Stk. 5 Ved overarbejde, eller for deltidsansattes vedkommende merarbejde, der  

 ikke er varskoet dagen før ved normal arbejdstids ophør, betales, for så vidt  

 over arbejdet/merarbejdet udstrækkes udover 1 time efter almindelig  

 arbejdstids ophør, 14,15 kr. pr. gang (pr. 1.4 1988, 18,00 kr. pr. gang).
 § 14.  UDKALDELSER.
Stk. 1 I Kommunernes Landsforenings og Amtsrådsforeningen i Danmarks områder,  

 gælder følgende regler vedrørende udkaldelser.
Stk. 2 Ved udkaldelse forstås tilsigelse til arbejde uden for normal arbejdstid,  

 for så vidt tilsigelse finder sted efter normal arbejdstids ophør.
Som  

 udkaldelse anses ikke tilsigelse til sådant arbejde uden for normal  

 arbejdstid, som vederlægges efter Stk. 3 Ved udkaldelse betales arbejdet således, at de præsterede arbejdstimer  

 vederlægges med timeløn + overarbejdstillæg efter 100 pct. satsen, idet dog  

 betalingen mindst skal svare til betalingen for 2 normale dagarbejdstimer  

 (uden overarbejdstillæg).
Stk. 4 Udover det i stk. 3 nævnte vederlag betales en godtgørelse, der andrager:
Stk. 5 Der kan højst ydes en godtgørelse på indtil 145 kr. pr. døgn (24 timer)  

 regnet fra normal arbejdstids ophør.
Fra 1. april 1988 151 kr. pr. døgn.
 § 15.  OPSIGELSESVARSEL, LØN UNDER SYGDOM,  

 VÆRNEPLIGTSTJENESTE SAMT EFTERLØN.
 De i funktionærloven omhandlede regler om opsigelse, løn under fravær på  

 grund af sygdom og afskedigelse som følge af sygdom, indkaldelse til  

 værnepligtstjeneste samt efterløn finder anvendelse på ansatte efter  

 nærværende overenskomst.
 § 16.  GRAVIDITET, BARSEL OG ADOPTION.
Stk.1 Med henblik på arbejdsgiverens tilrettelæggelse af arbejdet skal  

 teknikeren senest 3 måneder før det forventede fødselstidspunkt give  

 oplysning om, hvornår hun påregner at begynde sin barselorlov.
Stk. 2 Teknikere har ret til fravær fra arbejdet på grund af graviditet, barsel  

 og adoption efter reglerne i lov nr. 234 af 4. juni 1980 om barselorlov m.v.  

 med senere ændringer.
Stk. 3 Til kvindelige teknikere, der har været ansat under 1 år, ydes der under  

 fravær som følge af graviditet og barsel halv løn i indtil 5 måneder i tiden  

 fra arbejdsudygtighedens indtræden, dog tidligst 3 måneder før fødslen,  

 indtil 3 måneder efter fødslen.
Stk.4 Efter 1 års uafbrudt ansættelse er en kvindelig tekniker under fravær fra  

 tjenesten på grund af graviditet og barsel berettiget til sædvanlig løn fra  

 det tidspunkt, da der skønnes at være 8 uger til fødslen, og i indtil 14 uger  

 i alt.
Stk. 5 En tekniker, der i forbindelse med barnets ophold på sygehus genoptager  

 tjenesten inden den i stk. 4, eller stk. 6 omtalte 14 ugers periodes udløb,  

 har i tilknytning til barnets udskrivelse ret til fravær fra tjenesten med  

 sædvanlig løn i den del af perioden, der var tilbage ved genoptagelsen af  

 tjenesten, såfremt udskrivelsen finder sted inden 6 måneder fra fødslen eller  

 modtagelsen af barnet.
Stk. 6 En tekniker, der har været ansat under 1 år, har under fravær fra arbejdet  

 på grund af adoption ret til halv løn i indtil 3 måneder efter barnets  

 modtagelse.
 Efter 1 års uafbrudt ansættelse har en tekniker under fravær fra arbejdet  

 på grund af adoption ret til sædvanlig løn i indtil 14 uger efter barnets  

 modtagelse.
Stk. 7 Retten til løn efter stk. 6 indtræder kun, såfremt myndighederne stiller  

 krav om, at den ansatte i forbindelse med adoptionen skal være ude af  

 erhverv.
Stk. 8 Bestemmelserne i stk. 6 og 7, har virkning for orlovsperioder eller dele  

 heraf, der ligger efter 1. april 1987.
 § 17.  FERIE M.V.
Stk.1 Ansatte i henhold til nærværende overenskomst er omfattet af lov nr. 273  

 af 4. juni 1970 om ferie med senere ændringer.
 Til teknikere, der holder ferie med løn, ydes en særlig feriegodtgørelse  

 på 1 1/2 pct, der træder i stedet for det i ferielovens § 14, stk. 1,  

 omhandlede ferietillæg på 1pct.
 Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde, excl. ordinært  

 pensionsbidrag, men der bortses fra løn, der er udbetalt under ferie, og fra  

 udbetalt feriegodtgørelse.
Til en tekniker, der er berettiget til ferie med løn, og som ved feriens  

 afholdelse har anden arbejdstid end i det foregående optjeningsår, ydes  

 ferielønnen med samme brøkdel, som tjenesten i det foregående optjeningsår  

 har andraget.
Såfremt der i optjeningsåret har været periodevise ændringer i  

 den faste arbejdstid, tages der ved ferielønnens beregning alene hensyn til  

 arbejdstidsændringer af 1 måneds varighed og derover.
Stk. 2 Til deltidsbeskæftigede teknikere, som udover dem aftalte arbejdstid  

 udfører merarbejde, der ikke betragtes som overarbejde, ydes der for sådant  

 merarbejde i stedet for særlig feriegodtgørelse på 1 1/2 pct,  

 feriegodtgørelse på 12 1/2 pct.
 § 18.  RÅDIGHEDSVAGT OG FORSKUDTTIDSBETALING.
Stk. 1 Med hensyn til etablering af samt betaling for rådighedsvagt i hjemmet er  

 de mellem Teknisk Landsforbund og de enkelte overenskomstparter aftalte  

 regler gældende.
Stk. 2 For så vidt angår teknikere i Frederiksberg kommune samt i kommuner  

 repræsenteret ved Foreningen af kommuner i Københavns amt ydes  

 tillægsgodtgørelse for forskudt arbejdstid efter de for kommunernes  

 tjenestemend gældende regler.
 Til teknikere med fast aftentjeneste en gang ugentlig ydes godtgørelse -  

 beregnet som foran nævnt - efter de regler, der måtte være gældende for det  

 øvrige administrationspersonale.
Stk. 3 Teknikere, ansat i Kommunernes Landsforenings og Amtsrådsforeningen i  

 Danmarks områder, er omfattet af den mellem parterne indgåede »Aftale om  

 tilrettelæggelse af samt betaling for arbejde i forskudt tid og for arbejde i  

 holddrift, herunder kontinuerlig drift«.
 § 19.  AFSKEDIGELSE.
Stk. 1 Det påhviler ansættelsesmyndigheden skriftligt at meddele enhver opsigelse  

 fra ansættelsesmyndighedens side til teknikeren og Teknisk Landsforbund.  

 Meddelelsen til organisationen skal indeholde begrundelsen for opsigelsen.
Stk.2 Skønner Teknisk Landsforbund, at en afskedigelse af en efter nærværende  

 overenskomst ansat ikke kan anses for rimeligt begrundet i pågældendes eller  

 ansættelsesmyndighedens forhold, kan forbundet inden for en frist af 1 måned  

 efter opsigelsen kræve spørgsmålet forhandlet med ansættelsmyndigheden og de  

 enkelte overenskomstparter, jfr. § 1, stk. 2.
Stk. 3 Opnås der ikke enighed ved forhandling, kan spørgsmålet inden for en frist  

 af 1 måned efter forhandlingen af Teknisk Landsforbund kræves gjort til  

 genstand for behandling i et i denne anledning nedsat nævn, der består af to  

 repræsentanter valgt af hver af parterne samt en af vedkommende  

 landsretspræsident blandt rettens dommere udpeget formand.
Nævnet fastsætter  

 selv sin forretningsorden.
For nævnet kan foretages afhøring af parter og  

 vidner.
Stk.4 Nævnet afsiger en motiveret kendelse, og i de tilfælde, hvor nævnet måtte  

 finde, at den foretagne opsigelse ikke er rimeligt begrundet i den  

 pågældendes eller ansættelsesmyndighedens forhold, kan det pålægges  

 ansættelsesmyndigheden at afbøde virkningerne af opsigelsen.
Det kan herved  

 pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, da  

 at betale den pågældende en erstatning, hvis størrelse fastsættes af nævnet  

 og skal være afhængig af sagens omstændigheder og pågældendes anciennitet ved  

 ansættelsesmyndigheden.
Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
Stk.5 Bestemmelsen om afskedigelsessagens eventuelle indbringelse for  

 foranstående nævn finder ikke anvendelse ved opsigelse af en tekniker, som  

 ikke har været uafbrudt beskæftiget ved ansættelsesmyndigheden mindst 1 år  

 før afskedigelsen, eller ved opsigelse af en tekniker, med hvem der er  

 truffet aftale om, at arbejdet er af rent midlertidig karakter, og  

 arbejdsforholdet ikke vedvarer ud over 2 år.
 § 20.  BEFORDRINGSGODTGØRELSE SAMT TIME- OG DAGPENGE.
Stk. 1 Der tilkommer på tjenesterejser og ved udstationering teknikere  

 befordringsgodtgørelse m.v. efter de for tjenestemænd under  

 ansættelsesmyndigheden til enhver tid gældende regler og satser.
Stk. 2 Teknikere, der oppebærer time- og dagpenge efter de for statens  

 tjenestemænd gældende regler, henføres til sats B.
Sats B bortfalder pr. 1.  

 april 1988.
 § 21.  FLYTTEGODTGØRELSE.
 Såfremt en i statens eller en amtskommunes tjeneste ansat uden at overgå  

 til anden ansættelsesmyndighed forflyttes til et andet tjenestested, uden at  

 dette sker efter ansøgning, og i denne anledning er nødsaget til at foretage  

 flytning af husstand og bohave, tilstås der den pågældende godtgørelse efter  

 de for statens tjenestemænd gældende regler, idet det supplerende  

 godtgørelsesbeløb, der reguleres og eventuelt forhøjes eller nedsættes som  

 for tjenestemænd, udgør 1.660 kr.
 § 22.  TJENESTEFRIHED.
Stk. 1 Der tilkommer teknikere fridage efter de for tjenestemænd under  

 ansættelsesmyndigheden gældende regler.
Stk.2 Der kan gives teknikere adgang til ekstraordinær tjenestefrihed uden løn i  

 tilfælde, hvor det ikke strider mod ansættelsesmyndighedens interesse.
 Tjenestefrihed kan gives i indtil 5 år, og det er ansættelsesmyndighedens  

 ansvar, at der er en stilling ledig til pågældende ved tjenestefrihedens  

 ophør.
Stk. 3 Ansatte i staten tillægges ret til tjenestefrihed uden løn til de formål  

 og af den varighed, der er nævnt i Finansministeriets bekendtgørelse nr. 851  

 af 28. november 1986 om ret for tjenestemand til tjenestefrihed uden løn til  

 nærmere afgrænsede formål.
Stk. 4 Der kan gives teknikere hel eller delvis tjenestefrihed uden lønafkortning  

 til pasning af sygt barn, når Ordningen kan for den enkelte inddrages ved misbrug.
 § 23.  ARBEJDSTØJ.
 Specielt arbejdstøj, der efter arbejdets beskaffenhed er nødvendigt,  

 herunder ved opmåling, tilsyn i marken m.v., stilles efter institutionens  

 skøn til rådighed til brug for teknikeren.
 § 24.  FUNKTIONÆRBOLIG.
Såfremt der til en stilling i statens eller en amtskommunes tjeneste er  

 knyttet funktionærbolig, og det af tjenstlige grunde er nødvendigt, at denne  

 bebos af teknikeren, er den pågældende pligtig at indflytte i boligen, idet  

 lejevilkårene fastsættes ved aftale mellem ansættelsesmyndigheden og  

 teknikeren under hensyntagen til det almindelige lejeniveau for tilsvarende  

 boliger på vedkommende sted.
Ved teknikerens opsigelse eller død gælder  

 funktionærlovens bestemmelser om fraflyting af boligen.
 § 25.  DISKRETIONSPLIGT.
 Teknikeren skal iagttage tavshed med hensyn til de forhold, som den  

 pågældende i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
 Tavshedspligten ophører ikke ved udtrædelse af ansættelsesmyndighedens  

 tjeneste.
 § 26.  TJENESTEMANDSFORHØR.
Ansatte efter nærværende overenskomst i Kommunernes Landsforenings område  

 har pligt til at give møde ved tjenestemandsforhør og afgive forklaring.  

 Forhørslederen kan forlange udtalelser af en som vidne ført ansat afgivet på  

 ære og samvittighed.
Vidnesbyrd kan dog nægtes, når besvarelsen af det  

 stillede spørgsmål vil udsætte vidnet selv for tab af borgerlig agtelse eller  

 velfærd.
 § 27.  ADGANG TIL BIBESKÆFTIGELSE.
 Ansatte i Kommunernes Landsforenings område har kun adgang til  

 beskæftigelse uden for den kommunale tjeneste efter de for kommunens  

 tjenestemænd i § 15 i tjenestemandsregulativet for kommuner uden for  

 hovedstadsområdet fastsatte regler.
 § 28.  FORSIKRING MOD ARBEJDSLØSHED.
 Ansættelsesmyndighederne forpligter sig til fortrinsvis at beskæftige  

 medlemmer af en statsanerkendt arbejdsløshedskasse.
 § 29.  TILLIDSMANDSREGLER.
 Som tillidsmandsregler gælder de mellem vedkommende part og Teknisk  

 Landsforbund aftalte bestemmelser.
 § 30.  OVERENSKOMSTENS GYLDIGHED.
Stk. 1 Nærværende overenskomst har virkning fra 1. april 1987.
Stk. 2 Overenskomsten kan af såvel Finansministeriet, Frederiksberg kommune,  

 Amtsrådsforeningen i Danmark, Kommunernes Landsforening og Foreningen af  

 kommuner i Københavns amt som af Teknisk Landsforbund skriftligt opsiges med  

 3 måneders varsel til en 31. marts, dog tidligst til den 31. marts 1989.
Stk. 3 Følgende bestemmelser kan dog tidligst opsiges til den 31. marts 1991:
