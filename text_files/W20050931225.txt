Landsskatteretskendelse vedr. maskeret udlodning for  

 hovedanpartshaver ved salg af selskabets båd Klagen skyldes, at tab ved salg af båd  

 er anset for maskeret udlodning til selskabets hovedanpartshaver.
Landsskatterettens afgørelse Indkomståret 2001 Skatteforvaltningen har anset tab ved  

 salg af båd på 366.753 kr. for maskeret udlodning til hovedanpartshaveren.
 Landsskatteretten  

 stadfæster skatteforvaltningens afgørelse.
Generelle oplysninger Selskabets primære aktivitet er  

 formueforvaltning, herunder investering i værdipapirer samt aktier i  

 tilknyttet  

 virksomhed.
 Hovedanpartshaver i selskabet er B.
Tab ved salg af båd Sagens oplysninger Selskabet erhvervede i juli 1999 en båd  

 for 884.543 kr.
Båden blev i årsregnskabet for 1999 angivet som et  

 driftsmiddel.
For indkomståret 1999 blev der foretaget  

 skattemæssige afskrivninger med 30 %, svarende til et fradrag på 265.363 kr.  

 og  

 udgiftsført driftsomkostninger vedrørende båden med 41.369 kr.
Ved  

 skatteforvaltningens afgørelse af 27. september 2000 blev selskabets indkomst  

 for 1999 forhøjet med henholdsvis 265.363 kr. og 41.369 kr., i alt 306.732  

 kr.,  

 da båddriften ikke blev anset for drevet med henblik på at opnå et økonomisk  

 overskud, og der endvidere ikke var udsigt til, at driften kunne give et  

 forsvarligt afkast af den investerende kapital.
Afgørelsen blev ikke påklaget  

 af selskabet.
I indkomståret 2000 var der en tilgang  

 på saldoen for driftsmidler på 17.210 kr.
Tilgangen vedrørte diverse  

 ekstraudstyr til båden.
I indkomståret 2000 afholdte selskabet  

 driftsomkostninger på båden på i alt 102.403 kr.
Disse udgifter blev  

 tilbageført ved opgørelsen af den skattepligtige indkomst under teksten  

 ej  

 fradragsberettigede udgifter, båddrift.
Der blev i indkomståret 2000  

 ikke  

 foretaget skattemæssige afskrivninger på båden.
 Båden blev i årsregnskabet for 2000  

 angivet som et driftsmiddel med en regnskabsmæssig værdi pr. 31.12.2000 på  

 535.000 kr. og en skattemæssig værdi pr. 31.12.2000 på 901.754 kr.
Båden blev i 2001 solgt for 535.000 kr.  

 Beløbet på 535.000 kr. er fragået i den selvangivne driftsmiddelsaldo pr. 1.  

 januar 2001 på 901.754 kr.
På den uafskrevne del på 366.754 kr., som svarer  

 til  

 selskabets tab ved salg af båden, er der i indkomstårene 2001 og 2002  

 foretaget  

 skattemæssige afskrivninger med 25 %, svarende til henholdsvis 91.689 kr. og  

 68.766 kr.
Skatteforvaltningens afgørelse Skatteforvaltningen har anset tabet ved  

 salg af båden på 366.753 kr. for maskeret udlodning til hovedanpartshaveren.
For indkomståret 1999 nægtede  

 skatteforvaltningen ved afgørelse af 27. september 2000 fradrag for de af  

 selskabet foretagne skattemæssige afskrivninger på båden.
Forvaltningen  

 bemærkede bl.a. i afgørelsen, at det ifølge afskrivningslovens § 2, stk. 1,  

 er  

 en betingelse, for at kunne opnå ret til at afskrive på et driftsmiddel, at  

 driftsmidlet udelukkende eller delvis benyttes erhvervsmæssigt.
Denne  

 betingelse var efter forvaltningens opfattelse ikke opfyldt, for så vidt  

 angår  

 udlejningsaktiviteten, jf.
TfS 1996.28, hvor Højesteret fandt, at da der ikke  

 var udsigt til, at udlejningen af båden kunne ske erhvervsmæssigt  

 forsvarligt,  

 havde indstævnte ikke krav på at foretage fradrag for underskud og  

 afskrivninger  

 efter den dagældende bestemmelse i afskrivningsloven.
Da der som følge af  

 denne  

 afgørelse ikke her er tale om et erhvervsmæssigt benyttet driftsmiddel, kan  

 der  

 ikke afskrives på restsaldoen.
 Skatteforvaltningen har på denne  

 baggrund ikke godkendt fradrag for den af selskabet foretagne afskrivning for  

 indkomståret 2001 med 25 % af restsaldoen på 366.754 kr., svarende til 91.689  

 kr. og for indkomståret 2002 med 25 % af restsaldoen på 275.066 kr. (366.754  

   

 91.689 kr.), svarende til 68.766 kr.
 I forbindelse med selskabets salg af  

 båden opstod der et tab på i alt 366.753 kr.
 Skatteforvaltningen har anset tabet for  

 maskeret udlodning til hovedanpartshaveren med 366.753 kr.
Begrundelsen er, at skatteforvaltningen  

 ikke har anset båden for anskaffet med en erhvervsmæssig forsvarlig drift for  

 øje.
Forvaltningen har i den forbindelse henvist til TfS 2004.257 Ø og TfS  

 1993.362 V.
Efter forvaltningens opfattelse er udgifterne afholdt som et  

 udslag  

 af hovedanpartshaverens private interesse.
Klagerens påstand og argumenter Klagerens repræsentant har fremsat  

 påstand om, at tabet ved salg af den pågældende båd på 366.753 kr. ikke anses  

 som maskeret udlodning til hovedanpartshaveren.
Selskabet anskaffede en båd den 10. juli  

 1999. Båden blev anskaffet med det formål at benytte båden i datterselskabets  

 virksomhed.
Datterselskabet, C A/S, driver den danske afdeling af et  

 internationalt  

 executive-firma under navnet D Datterselskabet driver executive-virksomhed  

 (headhunting) og er en del af et internationalt netværk af executive-firmaer.  

 Båden stilles til rådighed dels for datterselskabets kunder (arbejdsgivere),  

 dels som led i interviews af såkaldte kandidater (ansøgere til stillinger). I  

 datterselskabet stilles båden således til rådighed for konsulenterne til  

 reklame- og repræsentative formål.
Datterselskabet afregner for den faktiske  

 anvendelse til moderselskabet.
For udlejningen har E ApS, som D ApS hed  

 tidligere, indtægtsført 12.000 kr. i indkomståret 1999. I indkomstårene 2000  

 og  

 2001 er der ikke indtægtsført lejeindtægter.
I regnskabet for 1999 for  

 datterselskabet  

 er der tilsvarende udgiftsført en leje på 12.000 kr.
Hovedanpartshaveren har i mindre omfang  

 benyttet båden privat.
Af denne private benyttelse har hovedanpartshaveren  

 ladet sig beskatte efter personalegodereglerne.
Forvaltningens forhøjelse af indkomsten for  

 2001 og 2002 med ikke-godkendte afskrivninger på henholdsvis 91.689 kr. og  

 68.766 kr. accepteres.
Baggrunden herfor er dels den tidligere og upåklagede  

 afgørelse af 27. september 2000, dels at selskabet i 2001 har solgt båden.
Derimod kan det ikke accepteres, at  

 hovedanpartshaveren beskattes af den uafskrevne driftsmiddelsaldo på 366.753  

 kr. ud fra betragtninger om maskeret udlodning.
Der er ikke dækning herfor i  

 dommen TfS 1993.362 V.
Båddriften var i denne sag så uprofessionelt anlagt,  

 at  

 Landsrettens præmisser og resultat synes acceptabel, selv om det under  

 normale  

 omstændigheder er således, at skatteretten henholder sig til det juridiske  

 ejerforhold ved bedømmelsen af, hvor avance/tab placeres subjektivt.
Man kan  

 således næppe forestille sig, at en avance ved realisation af et  

 skatterelevant  

 aktiv, der juridisk tilhører et selskab udlodningsbeskattes hos  

 hovedanpartshaveren, medmindre denne har købt eller solgt aktivet, hvilket  

 der  

 jo ikke er tale om her.
Ved at forvaltningen anser tabet for  

 maskeret udlodning til hovedanpartshaveren, er der sket en skærpelse i  

 forhold  

 til forvaltningens afgørelse af 27. september 2000. Denne afgørelse hviler på  

 et hobbysynspunkt, og der er i afgørelsen ikke sket en tilsidesættelse af  

 ejerforholdet.
Der anvendes således et benyttelseskriterium i modsætning til  

 et  

 ejerkriterium.
Indtil salget var selskabet ejer af båden, og som følge heraf  

 kan der ikke foretages udlodningsbeskatning hos hovedanpartshaveren.
Der kan  

 undtagelsesvis statueres maskeret udlodning i en situation, hvor et selskab  

 ejer aktivet, men en sådan undtagelsessituation foreligger ikke i den  

 påklagede  

 sag.
Landsskatterettens bemærkninger og  

 begrundelse Ved vurderingen af, hvorvidt en  

 virksomhed i skattemæssig henseende har været anlagt og drevet  

 erhvervsmæssigt  

 forsvarligt, lægges der vægt på, om virksomheden har haft et vist omfang,  

 samt  

 om virksomheden er etableret med udsigt til opnå en fortjeneste, der står i  

 rimeligt forhold til den investerede kapital og arbejdsindsats.
Der lægges  

 ved  

 vurderingen således vægt på virksomhedens omsætning og resultater samt den  

 tilrettelagte driftsform.
Selskabet anskaffede en båd i 1999,  

 hvorefter selskabet udlejede den erhvervede båd til selskabets datterselskab  

 til repræsentative formål.
Selskabet havde i den forbindelse lejeindtægter på  

 12.000 kr. i indkomståret 1999, medens selskabet i indkomstårene 2000 og 2001  

 ikke havde lejeindtægter.
 Ud fra de forelagte oplysninger anses  

 selskabets anskaffelse af båden ikke for sket med erhvervsmæssig forsvarlig  

 drift for øje.
 Efter det oplyste har den pågældende båd  

 ikke været anvendt af selskabet, da det alene har været datterselskabet og  

 hovedanpartshaveren, der har benyttet båden.
 Selskabets anskaffelse har efter rettens  

 opfattelse ikke været forretningsmæssigt begrundet, og det forhold, at  

 selskabet har anskaffet båden, afholdt udgifter til driften og realiseret et  

 tab i 2001 på 366.753, anses for sket som følge af hovedanpartshaverens  

 interesse og indflydelse.
 Forvaltningens afgørelse om, at tabet  

 ved salg af båden på 366.753 kr. er anset for maskeret udlodning til  

 hovedanpartshaveren, jf. ligningslovens § 16 A, stadfæstes derfor.
