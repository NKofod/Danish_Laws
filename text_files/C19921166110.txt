Cirkulæreskrivelse om ændring af cirkulæreskrivelse af 22. juni 1992  

 om retningslinier vedrørende forholdsregler mod HIV-smitte for så vidt angår  

 indsatte i kriminalforsorgens institutioner. (* 1) Punkt IV. »Indberetning om foretagne undersøgelser«  

 affattes således:
»IV.
Anonymiseret indberetning af HIV-antistof positive  

 laboratorieprøver.
 Fængsels- og arresthuslæger, der foretager undersøgelser af en person for  

 HIV-antistof, skal, såfremt prøven er positiv og konfirmeret ved de  

 sædvanlige anvendte undersøgelsesmetoder, løbende indberette dette til  

 kriminalforsorgens konsulent i almenlægelige og hygiejniske spørgsmål,  

 Københavns Fængsler.
 Indberetning skal ske i anonymiseret form og indeholde oplysning om den  

 HIV-antistof positive persons køn, alder, bopælsamt og i det mulige omfang  

 risikoadfærd.
 Indberetning sker ved indsendelse af fotokopi af det skema, der anvendes  

 ved lovpligtig indberetning til Statens Seruminstitut af HIV-antistof  

 positive personer«.
 Cirkulæreskrivelsen af 22. juni 1992 med de ændringer, der følger af  

 cirkulæreskrivelse af dags dato, vil snarest blive udsendt til optagelse i  

 Kriminalforsorgens Cirkulæresamling.
 E.B.
Alette Reventlow (Til kriminalforsorgens anstalter og arresthusene).
