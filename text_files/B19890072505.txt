I medfør af § 123, stk. 2, og § 260, stk. 3, i lov om forsikringsvirksomhed, jf. lovbekendtgørelse nr. 127 af 23. marts 1984 som ændret ved lov nr. 325 af 24. maj 1989 fastsættes følgende:
 § 1.  Forsikringsselskaber samt pensionskasser  

 omfattet af kapitel 22 i lov om forsikringsvirksomhed, i det følgende benævnt  

 moderselskaber, skal udarbejde koncernregnskab efter reglerne i denne  

 bekendtgørelse.
 § 2.  Koncernregnskabet omfatter moderselskabets og  

 dets dattervirksomheders regnskaber, jf. § 4, stk. 4, i lov om  

 forsikringsvirksomhed.
 § 3.  Koncernregnskabet består af balance,  

 resultatopgørelse, noter og femårsoversigt.
 § 4.  Koncernregnskabet skal opgøres pr. samme dato  

 som moderselskabets regnskab.
 § 5.  Koncernregnskabets balance og resultatopgørelse  

 opstilles i skematisk form med udgangspunkt i den form, der anvendes af  

 moderselskabet, og under iagttagelse af de for denne gældende regler med de  

 fornødne tilpasninger, der følger af de særlige forhold, som gør sig gældende  

 for koncernens virksomhed i forhold til moderselskabets virksomhed og for  

 koncernregnskaber i sammenligning med årsregnskaber.
 § 6.  Koncernregnskabet skal indeholde et sammendrag  

 af moderselskabets og dattervirksomhedernes balancer og resultatopgørelser  

 opgjort i overensstemmelse med § 120 i lov om forsikringsvirksomhed og som om  

 de omfattede virksomheder var en enkelt virksomhed.
Stk. 2.  Ved sammendraget efter stk. 1 udlignes den  

 bogførte værdi af kapitalandele i dattervirksomhederne med den andel af de  

 pågældende virksomheders egenkapital, som de repræsenterer.
Fremkommer ved  

 udligningen et forskelsbeløb, skal den regnskabsmæssige behandling omtales i  

 noterne, medmindre beløbet er uvæsentligt.
 Stk. 3.  Ved sammendraget efter stk. 1 elimineres gæld  

 og tilgodehavender mellem de af koncernregnskabet omfattede virksomheder,  

 indtægter og udgifter i forbindelse med transaktioner mellem disse  

 virksomheder samt udbytte fra og resultatet af dattervirksomheder i det  

 omfang, dette er medtaget i resultatopgørelsen for moderselskabet eller for  

 andre af koncernregnskabet omfattede virksomheder.
 § 7.  Er sammensætningen af de virksomheder som  

 helhed, der indgår i koncernregnskabet, ændret væsentligt i løbet af  

 regnskabsåret, skal koncernregnskabet indeholde oplysninger, der muliggør en  

 meningsfyldt sammenligning af på hinanden følgende koncernregnskaber.
 § 8.  Moderselskabets og dattervirksomhedernes aktiver  

 og passiver medtages i deres helhed i balancen i koncernregnskabet, jf. dog §  

 6, stk. 2 og 3.
 Stk. 2.  Beløb, der kan henføres til kapitalandele i de  

 af koncernregnskabet omfattede dattervirksomheder, som besiddes af andre end  

 virksomheder, der omfattes af koncernregnskabet, opføres i balancen under en  

 særskilt post med en hertil svarende benævnelse.
 § 9.  Moderselskabets og dattervirksomhedernes  

 indtægter og udgifter medtages i deres helhed i koncernregnskabets  

 resultatopgørelse, jf. dog § 6, stk. 3.
 Stk. 2.  Beløb, der kan henføres til kapitalandele i de  

 af koncernregnskabet omfattede dattervirksomheders resultat, som besiddes af  

 andre end virksomheder, der omfattes af koncernregnskabet, opføres i  

 resultatopgørelsen under en særskilt post med en hertil svarende benævnelse.
 § 10.  Et moderselskab, der udarbejder et  

 koncernregnskab skal anvende samme værdiansættelsesmetoder i  

 koncernregnskabet, som anvendes i dets eget årsregnskab.
 Stk. 2.  Hvis en dattervirksomheds aktiver og passiver  

 er værdiansat efter metoder, der afviger fra moderselskabets, skal disse  

 aktiver og passiver værdiansættes på ny efter moderselskabets metoder til  

 brug ved udarbejdelsen af koncernregnskabet, medmindre resultatet af denne  

 nye værdiansættelse er uvæsentlig i forhold til formålet i § 120, stk. 2, i  

 lov om forsikringsvirksomhed.
 Stk. 3.  Stk. 2 kan fraviges for så vidt angår  

 datterselskaber, der driver direkte livsforsikringsvirksomhed, således at et  

 sådant datterselskabs aktiver, passiver og resultatopgørelsesposter kan indgå  

 i koncernregnskabet med de beløb, der indgår i datterselskabets årsregnskab.
 Stk. 4.  Hvis stk. 2 anvendes af et  

 skadesforsikringsselskab på et datterselskab, der driver direkte  

 livsforsikringsvirksomhed, skal den andel af den eventuelle værdiforøgelse  

 ved den nye værdiansættelse, som svarer til livsforsikringsselskabets  

 forventede fremtidige bonusudlodning, opføres som en særskilt post under  

 forsikringsmæssige hensættelser, og den andel, som svarer til den latente  

 realrenteafgift af værdiforøgelsen, opføres under hensættelser til udskudt  

 realrenteafgift.
 § 11.  De krav om noteoplysninger, der er fastsat for  

 moderselskabets årsregnskab finder med de fornødne tilpasninger tilsvarende  

 anvendelse for koncernregnskabet, medmindre oplysningskravet er tilgodeset  

 også for koncernen som helhed i moderselskabets årsregnskab.
§ 12.  Et moderselskab kan undlade at udarbejde  

 koncernregnskab, hvis Stk. 2.  En dattervirksomhed kan, når der foreligger  

 særlige forhold eller omstændigheder, udelades fra koncernregnskabet.  

 Udeladelsen kræver Finanstilsynet tilladelse.
 Stk. 3.  Et moderselskab, der ikke har udarbejdet et  

 koncernregnskab eller har udeladt en dattervirksomhed fra koncernregnskabet,  

 skal oplyse årsagen hertil i årsregnskabet.
 § 13.  Forsætlig eller groft uagtsom overtrædelse af  

 §§ 1-12 straffes med bøde.
 § 14.  Bekendtgørelsen finder anvendelse for  

 regnskabsår, der begynder 1. januar 1989 og senere.
