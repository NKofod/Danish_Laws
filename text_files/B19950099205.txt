 I medfør af § 2, stk. 3, §§ 3, 9 a og 10 i lov om visse forhold på  

 telekommunikationsområdet, jf. lovbekendtgørelse nr. 501 af 22. juni 1995,  

 fastsættes:
Anvendelse og definitioner § 1.  Denne bekendtgørelse omfatter vilkårene for  

 etablering og drift af interne net, som anvendes til  

 telekommunikationsformål, og som tilsluttes det offentlige telenet,  

 satellitnet eller bredbåndsnet i lokalområder.
 Stk. 2.  Bekendtgørelsen omfatter endvidere vilkårene  

 for etablering og drift af lukkede net, som anvendes til  

 telekommunikationsformål, og som må tilsluttes det offentlige telenet,  

 satellitnet eller bredbåndsnet i lokalområder.
 Stk. 3.  Interne og lukkede net, som udelukkende er  

 etableret af bredbåndsforbindelser, og som er etableret i et lokalområde,  

 eller som efter ansøgning til Telestyrelsen i medfør af bekendtgørelse nr.  

 503 af 22. juni 1995 om bredbåndsnet og -tjenester i lokalområder har fået  

 tilladelse til at strække sig ud over et lokalområde, er ikke omfattet af  

 nærværende bekendtgørelse.
 § 2.  Ved et internt net forstås et  

 transmissionsanlæg, som etableres inden for en fast ejendoms grænser eller  

 mellem flere faste ejendomme eller dele heraf, der ejes eller lejes af samme  

 fysiske eller juridiske person, og som udelukkende anvendes til den  

 pågældendes eget brug, jf. dog §§ 12 og 13.
 Stk. 2.  Ved en fast ejendom forstås i denne  

 bekendtgørelse et grundstykke med bygninger, som i forhold til udstyknings-  

 og tinglysningslovgivning behandles som en enhed.
 § 3.  Ved et lukket net forstås et transmissionsanlæg,  

 som etableres til brug for en nærtstående interessekreds, og som udelukkende  

 anvendes til interessekredsens eget brug som følge af særlige indbyrdes  

 relationer.
 Stk. 2.  Ved en nærtstående interessekreds forstås i  

 denne bekendtgørelse en kreds af fysiske eller juridiske personer, der udgør  

 en integreret gruppe i erhvervslivet, og som udøver en indbyrdes  

 forretningsmæssig aktivitet, hvilket kan omfatte associerede selskaber,  

 ansatte med arbejdssted uden for selve virksomheden og stabile  

 leverandør/kundeforhold.
 § 4.  Ved et transmissionsanlæg forstås et net, der  

 etableres ved hjælp af faste radio- eller trådbårne forbindelser, og som  

 anvendes til fremførsel af telekommunikation (telekommunikationsformål).
 Stk. 2.  Ved faste radioforbindelser forstås  

 forbindelser mellem permanent etablerede radioanlæg.
 Stk. 3.  Ved det offentlige telenet forstås den  

 offentlige faste telekommunikationsinfrastruktur, dvs. såvel det offentlige  

 koblede telefoninet som faste kredsløb, herunder internationale faste  

 kredsløb.
 Stk. 4.  Ved det offentlige koblede telefoninet forstås  

 det net, som stilles til rådighed af Tele Danmark A/S med henblik på udbud af  

 en offentlig telefonitjeneste.
 Stk. 5.  Ved et fast kredsløb forstås en  

 transmissionsvej, som er stillet til rådighed af Tele Danmark A/S, og som er  

 fast etableret mellem to eller flere monopolskillepunkter.
 Stk. 6.  Ved et internationalt fast kredsløb forstås en  

 transmissionsvej, som er stillet til rådighed - helt eller delvis - af Tele  

 Danmark A/S, og som er fast etableret mellem to eller flere  

 monopolskillepunkter, hvor mindst et monopolskillepunkt er placeret i Danmark  

 (eksklusive Færøerne og Grønland), og hvor et eller flere  

 monopolskillepunkter ligger uden for Danmark.
 Stk. 7.  Ved et monopolskillepunkt forstås den  

 grænseflade i telenettet, hvor der sker tilslutning til det offentlige  

 telenet.
Stk. 8.  Ved et satellitnet forstås en konfiguration af  

 to eller flere satellitjordstationer, der kommunikerer indbyrdes via  

 satellit.
Et satellitnet består som minimum af en  

 radiokommunikationsforbindelse fra en satellitjordstation til en satellit  

 (opsending) og en radiokommunikationsforbindelse fra en satellit til en  

 satellitjordstation (nedtagning).
 Stk. 9.  Ved satellitjordstationer forstås udstyr, som  

 kan anvendes til at sende eller modtage eller til både at sende og modtage  

 radiokommunikationssignaler, som fremføres via satellit.
 Stk. 10.  Ved et bredbåndsnet forstås transmissionsanlæg  

 baseret på koaksialkabler, lyslederkabler eller lignende bredbåndskabler samt  

 radioanlæg, der er i stand til at transmittere mere end 2,048 Mbit/s eller en  

 båndbredde på over 2 MHz i et analogt system.
 Stk. 11.  Ved et lokalområde forstås et område inden for  

 en kommunes grænser.
Fælles vilkår for etablering og drift af  

 interne og lukkede net § 5.  Interne og lukkede net må kun forbindes med  

 andre interne og lukkede net via det offentlige telenet eller via  

 satellitnet, jf. dog stk. 2.
 Stk. 2.  I lokalområder vil interne og lukkede net kunne  

 forbindes med andre interne og lukkede net via bredbåndsnet.
 Stk. 3.  Hvis det interne eller lukkede net tilsluttes  

 det offentlige telenet, skal tilslutningen ske via et monopolskillepunkt i  

 forbindelse med en abonnenttilslutning efter de til enhver tid gældende  

 vilkår herfor.
 § 6.  Ved etablering og drift af et internt eller  

 lukket net er den eller de netansvarlige ansvarlig for, at kravene, der  

 fremgår af denne bekendtgørelse, er opfyldt.
 Stk. 2.  En netansvarlig er en fysisk eller juridisk  

 person, der helt eller delvist ejer det interne eller lukkede net.
 § 7.  Telestyrelsen kan afkræve den eller de  

 netansvarlige alle oplysninger, der skønnes nødvendige for Telestyrelsens  

 administration af denne bekendtgørelse.
 § 8.  Virksomheder inden for jernbanedrift,  

 forsyningsvirksomheder inden for gas, vand, varme og elektricitet, kommuner  

 og kommunale fællesskaber samt offentlige institutioner i øvrigt, der udbyder  

 egen infrastruktur, som er anlagt til interne driftsformål, må kun stille  

 denne infrastruktur til rådighed for andre interne og lukkede net, hvis  

 Telestyrelsen har meddelt tilladelse hertil i medfør af administrative  

 forskrifter fastsat i henhold til lovens § 3 f.
§ 9.  Hvis et internt eller lukket net tilsluttes det  

 offentlige koblede telefoninet skal den netansvarlige sikre, at alle  

 brugerne, der er tilsluttet nettet, har mulighed for via det interne eller  

 det lukkede net, Særlige vilkår for etablering og drift af  

 interne net § 10.  Ved etablering og drift af et internt net, der  

 strækker sig ud over et lokalområde, skal det interne net ejes af  

 ejeren/lejeren af de faste ejendomme eller dele heraf, der forbindes i det  

 interne net.
 Stk. 2.  Telestyrelsen kan efter ansøgning tillade, at  

 tredjemand stiller kapacitet til rådighed for interne net, der strækker sig  

 ud over et lokalområde, hvis særlige lokale forhold gør sig gældende.
 § 11.  I private boliger må et internt net ikke  

 overskride den enkelte boligs grænse, jf. dog § 13.
Erhvervsvirksomheders fælles udnyttelse af interne net § 12.  Et internt net må ejes og drives i fællesskab  

 af flere erhvervsvirksomheder, hvis disse erhvervsvirksomheder har til huse i  

 en og samme faste ejendom eller i ejerlejligheder under et samlet  

 matrikelnummer.
 Stk. 2.  Endvidere må erhvervsvirksomheder udover de  

 tilfælde, der er nævnt i stk. 1, fællesudnytte et internt net, hvis de  

 erhverver eller indgår lejemål i en eller flere lokaliteter, hvor et internt  

 net allerede er etableret i henhold til reglerne i denne bekendtgørelse.
Interne net på institutioner § 13.  Uanset bestemmelsen i § 11 må der på følgende  

 institutioner etableres interne net, der kan benyttes i fællesskab af  

 beboerne på den enkelte institution:
 Stk. 2.  Ved kollegier og ungdomsboliger forstås i denne  

 bekendtgørelse boliger for unge under uddannelse m.v. omfattet af § 67 i lov  

 om boligbyggeri, jf. lovbekendtgørelse nr. 484 af 7. juni 1994.
 Stk. 3.  Ved plejehjem og beskyttede boliger forstås i  

 denne bekendtgørelse boliger som defineret i kapitel 16 i lov om social  

 bistand, jf. lovbekendtgørelse nr. 1024 af 13. december 1994.
 Stk. 4.  Ved ældreboliger forstås i denne bekendtgørelse  

 boliger, som defineret i lov om boliger for ældre og personer med handicap,  

 jf. lovbekendtgørelse nr. 729 af 5. september 1995.
 Stk. 5.  Ved særlige plejehjem forstås i denne  

 bekendtgørelse boliger som defineret i § 112 i lov om social bistand, jf.  

 lovbekendtgørelse nr. 1024 af 13. december 1994.
Særlige vilkår for etablering og drift af  

 lukkede net § 14.  Ved etablering og drift af lukkede net, der  

 strækker sig ud over et lokalområde, skal ejerskabet til det lukkede net til  

 enhver tid tilhøre en eller flere personer blandt den interessekreds, der  

 forbindes i det lukkede net.
 § 15.  Etablering og drift af et lukket net må kun  

 ske, hvis der foreligger tilladelse hertil fra Telestyrelsen.
 Stk. 2.  Telestyrelsen fastsætter nærmere vilkår for  

 tilladelsen.
 Stk. 3.  Skriftlig ansøgning om tilladelse efter stk. 1  

 rettes til Telestyrelsen og skal indeholde følgende oplysninger:
Klager og sanktioner § 16.  Klager over overtrædelser af bestemmelserne i  

 denne bekendtgørelse rettes til Telestyrelsen.
 § 17.  Etableres eller drives et internt eller lukket  

 net i strid med bestemmelserne i denne bekendtgørelse, kan Telestyrelsen give  

 den netansvarlige påbud om at foretage de fornødne ændringer.
 Stk. 2.  Telestyrelsen kan pålægge Tele Danmark A/S at  

 afbryde for det interne eller lukkede nets adgang til det offentlige telenet,  

 hvis et påbud givet efter stk. 1 ikke efterkommes.
 Stk. 3.  Er der sket afbrydelse efter stk. 2, kan der  

 reetableres adgang til det offentlige telenet, hvis der foretages de fornødne  

 ændringer for at bringe det interne eller lukkede net i overensstemmelse med  

 bestemmelserne i denne bekendtgørelse.
 § 18.  Telestyrelsen kan tilbagekalde en tilladelse  

 givet i medfør af § 15, stk. 1, hvis det konstateres, at vilkårene for  

 tilladelsen ikke overholdes.
Gebyrer § 19.  For tilladelser, der udstedes efter § 15,  

 opkræver Telestyrelsen gebyrer fastsat af Forskningsministeriet til dækning  

 af omkostningerne ved udstedelse af og tilsyn med overholdelse af  

 tilladelser.
Straffebestemmelser § 20.  Med bøde straffes den, der Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Ikrafttræden § 21.  Bekendtgørelsen træder i kraft den 1. januar  

 1996.
 Stk. 2.  Bekendtgørelse nr. 109 af 10. marts 1993 om  

 interne net til telekommunikationsformål ophæves.
 Stk. 3.  Interne net, der allerede er etableret i medfør  

 af den i stk. 2 nævnte bekendtgørelse, vil uden videre fortsat kunne forblive  

 i drift efter reglerne i denne bekendtgørelse.
