 Med henblik på at skabe mere ensartede og effektive reaktioner i  

 forbindelse med svigsbekæmpelsen i Den Europæiske Union fastsættes efter  

 drøftelse med de berørte myndigheder nedenstående retningslinjer for  

 behandlingen af straffesager vedrørende svig, der skader De Europæiske  

 Fællesskabers finansielle interesser (indtægter og udgifter).
 1. Denne meddelelse gælder for straffesager vedrørende  

 svig med indtægter eller udgifter inden for følgende områder:
- Landbrugsfonden (EUGFL), Garantisektionen, der administreres af  

Ministeriet for Fødevarer, Landbrug og Fiskeri, EU-Direktoratet, - Landbrugsfonden (EUGFL), Udviklingssektionen, der administreres af  

Ministeriet for Fødevarer, Landbrug og Fiskeri, Strukturdirektoratet, - Det finansielle instrument for udvikling af fiskeriet (FIUF), der  

 administreres af Ministeriet for Fødevarer, Landbrug og Fiskeri,  

 Strukturdirektoratet, - Regionalfonden, der administreres af Erhvervsministeriet,  

 Erhvervsfremmestyrelsen, - Socialfonden, der administreres af Arbejdsministeriet,  

 Arbejdsmarkedsstyrelsen, - Andre støtteordninger og programmer, herunder forskning og støtte til  

 tredjelande, der administreres af EU-Kommissionens forskellige  

 tjenestegrene, - Sager inden for Told- og Skattestyrelsens område, herunder sager vedr.  

 EU's toldlovgivning, EU-harmoniserede punktafgifter og momssvig.
Meddelelsen gælder for - sager, der har internationale aspekter, herunder sager, der involverer  

 Europa-Kommissionens enhed for Koordinering af Bekæmpelsen af Svig med  

 EU-Midler (UCLAF), - sager, der berører flere politikredse eller - sager, der i øvrigt har principiel karakter.
 2. Vedkommende ministerium, styrelse eller UCLAF  

 sender en anmeldelse om eventuelt strafbart forhold til statsadvokaten for  

 særlig økonomisk kriminalitet.
Hvis der er behov for uopsættelige efterforskningsskridt, kan vedkommende  

 politikreds kontaktes direkte.
Berører en sådan sag flere politikredse, eller  

 er der i øvrigt behov herfor, kan der rettes henvendelse til  

 Rigspolitichefens Kommunikationscenter med henblik på nærmere bistand.
 Såfremt politiet modtager en anmeldelse direkte fra andre end de i pkt. 1  

 nævnte danske myndigheder, orienterer politiet vedkommende myndighed, samt  

 sender kopi til statsadvokaten for særlig økonomisk kriminalitet.
Såfremt politiet bliver bekendt med forhold, der kan give anledning til at  

 indlede efterforskning i en sag omfattet af denne meddelelse, underrettes  

 statsadvokaten for særlig økonomisk kriminalitet.
Politiet orienterer  

 samtidig vedkommende myndighed.
 3. Statsadvokaten for særlig økonomisk kriminalitet  

 visiterer sagerne og sender dem til den politikreds, der efter de almindelige  

 kompetenceregler skal behandle anmeldelsen.
 Statsadvokaten for særlig økonomisk kriminalitet sender samtidig hermed  

 kopi af sin skrivelse og anmeldelsen til vedkommende regionale statsadvokat.
 Statsadvokaten for særlig økonomisk kriminalitet foretager en registrering  

 af samtlige anmeldelser og bistår politikredsene med råd og vejledning om  

 sagernes gennemførelse, herunder med hensyn til sanktion og relevant  

 retspraksis, og med oplysninger af generel karakter.
 Statsadvokaten for særlig økonomisk kriminalitet yder endvidere  

 politikredsene vejledning om generelle spørgsmål vedrørende svigsbekæmpelsen  

 i EU.
4. Hvis politimesteren (politidirektøren i København)  

 efter afsluttet efterforskning finder, at der ikke bør rejses tiltale (eller  

 udfærdiges bødeforelæg), forelægges sagen for vedkommende regionale  

 statsadvokat til afgørelse.
Statsadvokaten drøfter, forinden afgørelse  

 træffes, sagen med statsadvokaten for særlig økonomisk kriminalitet.
 5. Underretning om sagens udfald med kopi af dom- og  

 retsbog eller vedtaget bødeforelæg sendes til den regionale statsadvokat med  

 kopi til statsadvokaten for særlig økonomisk kriminalitet.
 Underretning om sagens udfald skal ske så hurtigt, at statsadvokaterne kan  

 vurdere behovet for anke.
 6. Den regionale statsadvokat træffer afgørelse om  

 eventuel anke.
 Statsadvokaten for særlig økonomisk kriminalitets vurdering af spørgsmålet  

 om eventuel anke skal indgå i overvejelserne.
 Statsadvokaten for særlig økonomisk kriminalitet underretter vedkommende  

 ministerium, styrelse og UCLAF om sagens endelige udfald.
 7. Politimestrene (Politidirektøren i København)  

 orienterer statsadvokaten for særlig økonomisk kriminalitet om alle  

 kontrolbesøg hvori UCLAF har deltaget, og som har krævet politiets medvirken.
 8. Justitsministeriet har i cirkulæreskrivelse af 31.  

 marts 1998 fastsat nærmere retningslinjer for politiets og  

 anklagemyndighedens samarbejde med UCLAF, herunder i forbindelse med besøg i  

 henhold til kontrolforordningen.
 Henning Fode.
