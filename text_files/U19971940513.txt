 Resume (udarbejdet af Socialministeriet) Da der med en beslutning om  

 ophævelse af anbringelse uden for hjemmet ikke længere var tale om et  

 tvangsmæssigt indgreb, kunne beslutningen ikke - af den unge som indgrebet  

 vedrørte - kræves efterprøvet ved domstolene efter begæring i overenstemmelse  

 med grundlovens § 71, stk. 6.
 Heller ikke anden lovgivning kunne begrunde et andet resultat.
Ø.L.D. 24. februar 1997 i sag 18. afd. nr.B-3477-96 (Kallehauge, Niels  

 Erik Jensen, Anna Noer (kst.) B  adv.
Annette Sørrig Moser Andersen, Københawn, e.o.) mod Den Sociale Ankestyrelse (Km.adv. v/adv.
Kirsten Kemp) og F og M (adv.
Kirsten Bindstrup, Københasn, e.o.).
 B, der er født - - - 1981, har i medfør af bistandslovens § 129, stk. 1,  

 indbragt Den Sociale Ankestyrelses afgørelse af 12. december 1996 - ved  

 hvilken Ankestyrelsen ophævede den af børn og unge-udvalget i Københavns  

 Kommune den 22. oktober 1996 trufne beslutning om, at B skulle anbringes uden  

 for hjemmet - med påstand om, at Den Sociale Ankestyrelses afgørelse ophæves.
 Den Sociale Ankestyrelse har nedlagt påstand om afvisning.
 F og M, som er forældre til B, har tilsluttet sig Den Sociale  

 Ankestyrelses afvisningspåstand.
Spørgsmålet, om sagsøgers påstand kan tages under påkendelse i realiteten,  

 er udskilt til særskilt påkendelse.
Dette formalitetsspørgsmål har været  

 gjort til genstand for mundtlig forhandling.
 SAGSFREMSTILLING:
Den 18. august 1995 henvendte sagsøgeren B, som da var 14 år, sig til de  

 sociale myndigheder.
Hun fik samme dag med forældrenes samtykke ophold uden  

 for hjemmet.
Efter at forældrene havde fremsat begæring om hjemtagelse af sagsøgeren,  

 traf børn og unge-udvalget i Københavns Kommune i møde den 24. oktober 1995 i  

 medfør af bistandslovens § 35, stk. 1,1. pkt., nr. l og 4, samt 2.pkt.,  

 beslutning om tvangsmæssig anbringelse af sagsøgeren uden for hjemmet.
Denne  

 beslutning blev ikke påklaget.
Den 10. november 1995 begyndte sagsøgeren skolegang på - - - Kostskole,  

 hvor hun - med forældrenes samtykke - fortsat går.
Sagsøgeren opholder sig i  

 ferier og weekender på en ungdomspension i København.
I et møde den 22. oktober 1996 besluttede børn og unge-udvalget i  

 Københavns Kommune, at sagsøgeren fortsat skulle være anbragt uden for  

 hjemmet.
Sagsøgerens forældre blev underrettet om den trufne beslutning ved  

 skrivelse af 28. oktober 1996. Ved skrivelse af 6. november 1996 har advokat  

 Kirsten Bindstrup på sagsøgerens forældres vegne påklaget udvalgets  

 beslutning til Den Sociale Ankestyrelse.
Sagen blev behandlet i Den Sociale Ankestyrelse i møde den 12. december  

 1996, hvor sagsøgeren gav møde med advokat Annette Sørrig Moser Andersen, og  

 sagsøgerens forældre gav møde med advokat Kirsten Bindstrup.
Sagsøgerens  

 forældre gav under mødet klart udtryk for, at de var indforstået med, at  

 sagsøgeren forblev på kostskolen, i hvert fald skoleåret ud.
De kunne blot  

 ikke acceptere, at sagsøgeren i weekender og ferier opholder sig på  

 ungdomspension i København.
Ankestyrelsen op-hævede børn og unge-udvalgets  

 beslutning.
Ankestyrelsen fandt, at hverken betingelserne i bistandslovens §  

 35, stk. 1, eller i bistandslovens § 35, stk. 3, for en anbringelse af  

 sagsøgeren uden for hjemmet var opfyldt.
Ankestyrelsen lagde herved vægt på,  

 at sagsøgeren er i puberteten med en heraf følgende trang til frigørelse fra  

 forældrene, hvilket har medført en generationskonflikt - en konflikt, der  

 imidlertid ikke går ud over, hvad der bør søges løst uden anvendelse af  

 tvangsmæssige foranstaltninger i henhold til bistandslovens regler.
 Sagsøgeren blev underrettet om Den Sociale Ankestyrelses afgørelse ved  

 skrivelse af 17. december 1996. Ankestyrelsen har i skrivelsen anført, at  

 afgørelsen kan kræves forelagt Østre Landsret til prøvelse, jf.  

 bistandslo-vens § 129 og retsplejelovens kap.43 a.
 Ved skrivelse af 18. december 1996, som Ankestyrelsen modtog den 23.  

 december 1996, har advokat Annette Sørrig Moser Andersen pa sagsøgerens vegne  

 anmodet om at få Den Sociale Ankestyrelses afgørelse forelagt for Østre  

 Landsret til prøvelse, hvilket er sket ved Ankestyrel-sens skrivelse af 23.  

 december 1996.
 Kammeradvokaten har til støtte for den nedlagte afvisningspåstand gjort  

 gældende, at der ikke - hverken for forældremyndighedsindehavere eller unge  

 over 15 år - er hjemmel til at indbringe afgørelser om ophævelse af  

 tvangsmæssige foranstaltninger for landsretten efter bistandslovens § 129  

 ogretsplejelovens kap. 43 a.
 Det gøres således gældende, at det alene er Den Sociale Ankestyrelses  

 afgørelse om iværksættelse eller opretholdelse af de tvangsmæssige  

 foranstaltninger, der er nævnt i bistandslovens § 127, som af de nævnte  

 parter kan fordres indbragt for domstolene efter den særlige be-stemmelse i  

 bistandslovens § 129, jf. de særlige regler i retsplejelovens kap. 43 a.
 Indtil gennemførelse af lov nr. 177 af 11. juni 1954 om midlertidige  

 ændringer i lov om offentlig forsorg var Landsnævnet for Børneforsorgs  

 afgørelser - i hvert fald de afgørelser, der angik spørgsmålet om  

 tvangsfjernelse af børn - endelige, og de kunne på ingen måde indbringes for  

 domstolene.
 Under Rigsdagens forhandlinger om 1953-grundloven rejstes spørgsmålet, om  

 beslutninger om tvangsfjernelse af børn måtte betragtes som administrative  

 frihedsberøvelser, hvis lovlighed i henhold til  

 Menneskerettighedskonventionens art. 5, stk. 4, og den nye grundlovs § 71,  

 stk. 6, alene på begæring af den, som forhandlingen vedrørte, skulle kunne  

 prøves af domstolene.
 På denne baggrund blev der ved lov nr. 177 af 11. juni 1954 indført en  

 ordning, hvorefter Landsnævnets afgørelser om tvangsanbringelse af børn kunne  

 kræves forelagt for vedkommende byret til prøvelse efter retsple-jelovens  

 kap. 43 a.
Sideløbende med gennemførelsen af lov nr. 177 af 11. juni 1954 nedsatte  

 socialministeren et udvalg(»Administrationsudvalget«), hvis primære  

 kommissorium var at fremkomme med forslag til ændring af børneforsorgens  

 centrale og lokale administration, herunder af reglerne om anke af  

 børneværnsudvalgenes afgørelser.
Udvalget afgav delbetænkning den 3.  

 september 1957.
Herefter fremsatte socialministeren på grundlag afbetænkningen den 10.  

 december 1957 forslag til lov om ændringer i lov om offentlig forsorg.
Af  

 bemærkningerne til lovforslaget fremgår det, at  

 »Administrationsudvalget« havde drøftet, om bestemmelsen i  

 grundlovens § 71, stk.6, overhovedet omfattede beslutning om børns  

 anbringelse uden for hjemmet.
Et flertal - otte - af udvalgets medlemmer  

 mente, at beslutninger om tvangsmæssig anbringelse uden for hjemmet skulle  

 kunne forelægges domstolene til prøvelse efter princippet i grundloven, mens  

 de øvrige seks medlemmer fandt, at sådanne af-gørelser, som ikke greb ind i  

 barnets frihed, men alene i forældrenes myndighed over barnet, faldt helt  

 uden for grundlovsbestemmelsen.
Socialministeriet anså det dog i overensstemmelse med  

 »Administrationsudvalgets« flertal for rettest, at den i 1954  

 etablerede adgang til at indbringe sagerne for en domstol blev bevaret, og  

 dette førte til den ordning, der kendes i dag.
Landsretsprøvelsen blev  

 indført ved lov nr. 192 af 7. juni 1958, som trådte i kraft den 1. oktober  

 1958. Bestemmelsen findes i dag i bistandslovens § 129.
 Den særlige, lette adgang til efterprøvelse af Ankestyrelsens afgørelser,  

 som sker, blot der fremsættes begæring herom, har klart til formål at sikre  

 imod eventuelle uretmæssige tvangsmæssige indgreb på dette meget indgribende  

 område, der kan sidestilles med administrativ frihedsberøvelse.
I Ankestyrelsens afgørelse af 12. december 1996 skete der en ophævelse af  

 børn og unge-udvalgets beslutning om hjemgivelse af sagsøgeren.
Der skete  

 således en ophævelse af den tvangsmæssige foranstaltning efter  

 bi-standslovens § 127, hvorfor der ikke længere foreligger noget  

 tvangsindgreb.
 I denne forbindelse henvises endvidere til, at det efter bistandslovens §  

 129 er Ankestyrelsens beslutninger efter § 128, der kan kræves forelagt for  

 landsretten ved henvendelse til Ankestyrelsen.
I bistandslovens § 128 er det anført, at beslutninger truffet af børn og  

 unge-udvalget efter bistandslovens § 127 kan indbringes for Ankestyrelsen.
I  

 bistandslovens § 127 er der nævnt en række tvangsmæssige foranstaltninger,  

 som børn og unge- udvalget kan iværksætte, herunder afgørelse af tvangsmæssig  

 anbringelse af børn og unge uden for hjemmet i henhold til bistandslovens §  

 35.
 Det bemærkes endvidere, at unge over 15 år fik tillagt partsstatus ved den  

 seneste ændring af bistandslovens regler om foranstaltninger over for børn og  

 unge, der blev gennemført ved lov nr. 501 af 24. juni 1992.
 Det fremgår af lovens forarbejder, herunder blandt andet af betænkning nr.  

 1212/1990 om de retlige rammer for indsatsen over for børn og unge, side 203,  

 at uagtet den unge er blevet tillagt partsstatus, skal den unge ikke selv  

 kunne aktivere tvangsreglerne.
Der er en meget tæt sammenhæng mellem grundlovens § 71, stk. 6, og  

 retsplejelovens kapitel 43 a.
Formålet med grundlovsbestemmelsen var at give  

 den, der blev administrativt frihedsberøvet, en let og omkost-ningsfri adgang  

 til domstolsprøvelse.
Hensynet til overholdelse af de internationalt  

 anerkendte menneskerettigheder gjorde denne forbedring af borgernes  

 retsbeskyttelse nødvendig, men dette hensyn kan ikke begrunde en tilsvarende  

 let adgang til domstolsprøvelse, når der ikke er truffet bestemmelse om  

 frihedsberøvelse eller foretaget andre tvangsindgreb, der må ligestilles  

 hermed.
Som følge heraf bør denne sag afvises.
 En afvisning er ikke uforenelig med Den  

 EuropæiskeMenneskerettighedskonventions art. 6 og 8, da dette ikke udelukker  

 domstolsprøvelse som sådan, men den må i givet fald blot foregå efter andre  

 regler end retsplejelovens kap. 43 a.
Den fejlagtige vejledning, som Den Sociale Ankestyrelse har givet ved at  

 benytte en standardtekst om, at sagen vil blive indbragt for landsretten  

 efter begæring, således som det også er sket, er ikke en begunstigende  

 forvaltningsakt, som sagsøger kan støtte ret på.
Det påhviler retten ex  

 officio at påse, om der er lovhjemmel for at behandle sagen i henhold til  

 retsplejelovens kap. 43 a, og det er der ikke, hvorfor sagen må afvises.
F og M har i det hele tilsluttet sig Kammeradvokatens procedure og  

 afvisningspåstand.
Unge, der er fyldt 15 år, har ikke ved bistandslovens  

 ændring i 1992 fået tillagt en generel klageret, men alene en vis  

 partslignende status, således at den unges egen opfattelse kan komme til  

 udtryk i overensstemmelse med Børnekonventionens bestemmelser.
 Sagsøger har påstået sagen fremmet til prøvelse i realiteten.
Bistandslovens § 129, stk. 1, hjemler en klager ret til at kræve Den  

 Sociale Ankestyrelses afgørelse indbragt for landsretten.
Når begæring herom  

 fremsættes rettidigt, påhviler det Ankestyrelsen at foranledige sagen  

 indbragt for retten, hvor den behandles i henhold til reglerne i  

 retsplejelovens kapitel 43 a om administrativ frihedsberøvelse.
Det fremgår  

 af bistandslovens § 128, stk. 2, at ikke blot forældremyndighedens indehaver,  

 men også unge, der er fyldt 15 år, er klageberettiget.
Der er ikke nogen  

 støtte i lovens ord for en indskrænkende fortolkning af den art, som  

 Kammeradvokaten har påberåbt sig.
De bemærkninger, som findes i betænkningen  

 fra »Graver-senudvalget« s. 203, er ikke tilstrækkelige til at  

 begrunde en indskrænkning i sagsøgerens klageret.
Lovteksten, som er helt  

 klar og utvetydig, må gå forud for en overvejelse i det lovforberedende  

 udvalg, som ikke har efterladt sig spor i det efterfølgende arbejde med  

 udfærdigelsen af loven.
Det henstår ganske uafklaret, om lovgiv-ningsmagten  

 har tilsluttet sig eller forkastet denne detalje i det lovforberedende  

 udvalgs overvejelser.
Efter almindelige fortolkningsprincipper må lovens  

 ordvalg i en sådan situation være afgørende.
 Dette resultat harmonerer også bedst med reglerne iart. 6 og 8 i Den  

 Europæiske Menneskerettighedskonvention (EMRK). Højesteret har tidligere  

 fastslået, at bistandsloven skal fortolkes i overensstemmelse med EMRK, jf.  

 UfR. 1989.928.H, og pligten hertil er, efter at EMRK i 1992 blev  

 indkorporeret i dansk ret, blevet endnu mere udtalt.
 Man må i øvrigt, hvis sagsøgers klageret anses for snævrere end  

 forældrenes, tage stilling til, om denne form for ulighed ikke i sig selv er  

 udtryk for en aldersdiskrimination, som er uforenelig med EMRK art. 14.
Uanset om man eventuelt forud for bistandslovens ændring i 1992 kan finde  

 en vis støtte i retspraksis for den fortolkning, Kammeradvokaten har anlagt,  

 må dette retshistoriske synspunkt vige for en senere lovs ordlyd.
Sagen bør  

 derfor fremmes til realitetsprøvelse.
 Landsrettens begrundelse:
 Da Den Sociale Ankestyrelse har ophævet beslutningen om, at B uden  

 forældrenes samtykke skal være anbragt uden for hjemmet, foreligger der ikke  

 længere noget tvangsmæssigt indgreb, som i overensstemmelsemedgrundlovens §  

 71, stk. 6, skal kunne efterprøves på en let og omkostningsfri måde efter  

 begæring fra den, som indgrebet vedrører.
 Den partslignende status, som unge, der er fyldt 15 år, fik tillagt ved  

 lov nr. 501 af 24. juni 1992 om ændring af bistandsloven, hjemler en særlig  

 retsbeskyttelse uden samtidig at give den unge et offensivt retsmiddel i  

 hænde; der er tale om et skjold, ikke om et sværd.
 Efter forhistorien til bestemmelserne i retsplejelovens kapitel 43 a og  

 disse bestemmelsers ordlyd er det alene frihedsberøvelse og hertil svarende  

 indgreb, som efter den frihedsberøvedes begæring skal indbringes for retten i  

 henhold til retsplejelovens kapitel 43 a.
 Denne retstilstand kan ikke anses for ændret ved lov nr. 501 af 24. juni  

 1992. Herefter og da Den Europæiske Menneskerettighedskonvention ej heller  

 kan føre til et andet resultat, vil denne sag være at afvise.
