1. Udfærdiget i medfør af Ministeriet for Offentlige  

 Arbejders bekendtgørelse nr. 191 af 23 maj 75, jf.
BL 6-02.
2. Ikrafttræden 2.1 Denne BL træder i kraft den 01 apr 79.
3. Generelt 3.1 Den der gør tjeneste på dansk registreret luftfartøj skal have  

 certifikat/bevis, der er udstedt eller godkendt af luftfartsdirektoratet.
 3.2 De i denne BL fastsatte betingelser for godkendelse (validering) og  

 for ombytning (konvertering) af ikke-dansk certifikat/bevis gælder alene for  

 gyldigt certifikat/bevis, der er udstedt i overensstemmelse med annex 1 til  

 konventionen angående civil luftfart af en stat, der er medlem af ICAO.
4. Validering 4.1 Validering af ikke-dansk certifikat/bevis som flyvebesætningsmedlem  

 udstedes af luftfartsdirektoratet efter andragende på hertil autoriseret  

 formular, når ansøgeren opfylder de for den pågældende validering fastsatte  

 krav.
 4.1.1 En validering giver indehaveren ret til at udøve pågældende  

 ikke-danske certifikatrettighed på dansk registreret luftfartøj.
 4.1.2 En validering kan meddeles på særlige vilkår.
4.1.3 En validering kan tilbagekaldes af luftfartsdirektoratet, såfremt  

 det pågældende certifikat, bedømt efter danske certificeringsregler, kan  

 inddrages eller sættes ud af kraft, jf.
BL 6-02.
 4.2 Instruktørbevis valideres normalt ikke.
 4.3 Validering af ikke-dansk certifikat/bevis gældende for andre end  

 flyvebesætningsmedlemmer foretages på vilkår, der fastsættes af  

 luftfartsdirektoratet i hvert enkelt tilfælde.
 4.4 Validering, der giver indehaveren ret til at udøve erhvervsmæssig  

 luftfart, udstedes gældende i bestemt luftfartsforetagende.
 4.5 Validering gældende for erhvervsmæssig luftfart udstedes normalt med  

 en gyldighedsperiode på maksimalt 6 måneder forudsat, at længden af denne  

 periode ikke overskrider gyldighedsperioden af pågældende ikke-danske  

 certifikat/bevis.
 4.6 Validering gældende for ikke-erhvervsmæssig luftfart udstedes normalt  

 med en gyldighedsperiode på maksimalt 12 måneder forudsat, at længden af  

 denne periode ikke overskrider gyldighedsperioden af pågældende ikke-danske  

 certifikat/bevis.
 4.7 Gyldighedsperioden for validering, der er udstedt til en person, der  

 har fast bopæl i Danmark eller som er ansat i et dansk luftfartsforetagende,  

 vil normalt ikke kunne forlænges.
4.8 Generel validering 4.8.1 Indehavere af ikke-dansk certifikat/bevis som luftfartøjsfører, der  

 har fast bopæl i udlandet, og som opholder sig i Danmark i forbindelse med  

 ferie, kortere kurser eller lignende, kan udøve pågældende ikke-danske  

 certifikatrettighed over dansk område på dansk registreret luftfartøj under  

 VFR-flyvning i ikke-erhvervsmæssig luftfart i indtil 90 dage fra  

 indrejsedatoen uden at være indehaver af en af luftfartsdirektoratet  

 udfærdiget validering, forudsat:
 4.8.2 Såfremt der er indgået en særlig, gensidig valideringsaftale mellem  

 Danmark og andet land, kan indehaveren af ikke-dansk certifikat/bevis  

 endvidere udøve den pågældende certifikatrettighed på dansk registreret  

 luffartøj, jf. punkt 4.8.1, over det andet lands territorium uden at være  

 indehaver af en af luftfartsdirektoratet udfærdiget validering.
 4.8.3 Oplysning om gensidige valideringsaftaler vil blive meddelt i  

 meddelelser fra luftfartsdirektoratet og i AIP Denmark.
 4.8.4 Udøvelsen af den pågældende certifikatrettighed under IFR-flyvning  

 er betinget af et PFT/instrumentbevis aflagt jf. danske, norske eller svenske  

 bestemmelser inden for de sidste 6 måneder.
4.9 Udstedelseskrav/validering 4.9.1 Ikke-erhvervsmæssig luftfart 4.9.1.1 Ansøgeren må ikke være udelukket fra at opnå certifikat/bevis, jf.  

 BL 6-02.
 4.9.1.2 Ansøgeren skal have opnået den minimumsalder, der er fastsat for  

 udstedelsen af et tilsvarende dansk certifikat/bevis.
 4.9.1.3 Ansøgeren skal opfylde det flyvetidskrav, der er fastsat for  

 udstedelsen af et tilsvarende dansk certifikat/bevis.
 4.9.1.4 Ansøgeren skal have erhvervet en flyvetid inden for de sidste 12  

 måneder som luftfartøjschef eller andenpilot på mindst 10 timer eller have  

 gennemgået det for et tilsvarende dansk, norsk eller svensk certifikat/bevis  

 krævede PFT inden for de sidste 12 måneder.
 4.9.1.5 Udøvelsen af den pågældende certifikatrettighed under IFR-flyvning  

 er betinget af et PFT/instrumentbevis aflagt jf. danske, norske eller svenske  

 bestemmelser inden for de sidste 6 måneder.
4.9.2 Erhvervsmæssig luftfart 4.9.2.1 Ansøgeren må ikke være udelukket fra at opnå certifikat/bevis, jf.  

 BL 6-02.
 4.9.2.2 Ansøgeren skal have opnået den minimumsalder, der er fastsat for  

 udstedelsen af et tilsvarende dansk certifikat/bevis.
 4.9.2.3 Ansøgeren skal opfylde det flyvetidskrav, der er fastsat for  

 udstedelsen af et tilsvarende dansk certifikat/bevis.
 4.9.2.4 Ansøgeren skal dokumentere at være ansat i et dansk  

 luftfartsforetagende i stilling, der kræver det pågældende certifikat/bevis.
 4.9.2.5 Ansøgeren skal dokumentere at have opholds- og arbejdstilladelse i  

 Danmark, med mindre vedkommende er statsborger i et EF- eller Nordisk land.
 4.9.2.6 Ansøgeren skal i vedkommende luftfartsforetagende gennemgå:
 4.9.2.7 Ansøgeren skal kunne gøre sig forståelig på et af de skandinaviske  

 sprog eller på engelsk.
 4.9.2.8 Dokumentation/bekræftelse for de under punkt 4.9.2.6 og punkt  

 4.9.2.7 anførte krav skal fremsendes til luftfartsdirektoratet af vedkommende  

 flyvechef/driftleder.
 4.9.2.9 Ved udleje af dansk registreret luftfartøj til ikke-dansk  

 luftfartsforetagende kan validering meddeles en block på vilkår, der  

 fastsættes af luftfartsdirektoratet i hvert enkelt tilfælde.
 4.9.2.10 Validering kræves ikke for indehavere af norsk eller svensk  

 certifikat/bevis, der fungerer på dansk registreret luftfartøj, der  

 disponeres af Scandinavian Airlines System.
5. Konvertering 5.1 Konvertering af ikke-dansk certifikat/bevis som flyvebesætningsmedlem  

 foretages af luftfartsdirektoratet efter andragende på hertil autoriseret  

 formular, når ansøgeren opfylder de for den pågældende konvertering fastsatte  

 krav.
 5.2 Instruktørbevis konverteres normalt ikke.
 5.3 Konvertering af ikke-dansk certifikat/bevis gældende for andre end  

 flyvebesætningsmedlemmer foretages på vilkår, der fastsættes af  

 luftfartsdirektoratet i hvert enkelt tilfælde.
 5.4 Dansk certifikat/bevis udstedes med en gyldighedsperiode, der  

 tilsvarer gyldigheden af ansøgerens helbredsmæssige godkendelse.
 5.5 Dansk certifikat/bevis udstedes gældende for luftfartøj af den  

 kategori/klasse/type, hvorpå den for konverteringen krævede praktiske prøve  

 er blevet afviklet.
5.6 Udstedelseskrav/konvertering 5.6.1 Privatflyvercertifikat og svæveflyvercertifikat 5.6.1.1 Ansøgeren må ikke være udelukket fra at opnå certifikat/bevis, jf.  

 BL 6-02.
 5.6.1.2 Ansøgeren skal have opnået den minimumsalder, der er fastsat for  

 udstedelsen af pågældende danske certifikat.
5.6.1.3 Ansøgeren skal være helbredsmæssig godkendt af  

 luftfartsdirektoratet til pågældende danske certifikat, jf.
BL 6-05.
 5.6.1.4 Ansøgeren skal inden for de sidste 18 måneder have bestået de for  

 pågældende certifikat af luftfartsdirektoratet foreskrevne teoretiske prøver  

 i love og bestemmelser for civil luftfart.
 5.6.1.5 Ansøgeren skal være indehaver af et dansk VHF-telefoniost eller  

 flyvetelefonistbevis eller have bestået de herfor af luftfartsdirektoratet  

 foreskrevne kvalifikationsprøver inden for de sidste 18 måneder.
 5.6.1.6 Ansøgeren skal opfylde det flyvetidskrav, der er fastsat for  

 udstedelsen af pågældende danske certifikat.
 5.6.1.7 Ansøgeren skal inden for de sidste 12 måneder have gennemgået PFT  

 på luftfartøj af den pågældende kategori/klasse/type i henhold til de herfor  

 af luftfartsdirektoratet fastsatte bestemmelser.
 5.6.2 Trafikflyvercertifikat, instrumentbevis, flyvenavigatørcertifikat og  

 flyvemaskinistcertifikat.
 5.6.2.1 Ansøgeren må ikke være udelukket fra at opnå certifikat/bevis, jf.  

 BL 6-02.
 5.6.2.2 Ansøgeren skal have opnået den minimumsalder, der er fastsat for  

 udstedelsen af pågældende danske certifikat/bevis.
5.6.2.3 Ansøgeren skal være helbredsmæssig godkendt af  

 luftfartsdirektoratet til pågældende danske certifikat/bevis, jf.
BL 6-05.
 5.6.2.4 Ansøgeren skal inden for de sidste 18 måneder have bestået de for  

 pågældende danske certifikat/bevis af luftfartsdirektoratet foreskrevne  

 teoretiske prøver, med mindre:
 5.6.2.5 Den under punkt 5.6.2.4 anførte flyvetid skal indeholde mindst 100  

 timer opnået under IFR-flyvning, såfremt konverteringen skal omfatte  

 certifikat/bevis, der giver indehaveren ret til IFR-flyvning.
 5.6.2.6 Den under punkt 5.6.2.4 anførte flyvetid kan reduceres til 100  

 timer opnået under IFR-flyvning, såfremt konverteringen alene omfatter  

 instrumentbevis.
 5.6.2.7 Ansøgeren skal være indehaver af dansk flyvetelefonistbevis eller  

 have bestået de herfor af luftfartsdirektoratet foreskrevne  

 kvalifikationsprøver inden for de sidste 18 måneder.
 5.6.2.8 Ansøgere til dansk certifikat/bevis, der giver indehaveren ret til  

 IFR-flyvning skal dokumentere at have aflagt en prøve i tydning af  

 internationale morsetegn, der enten tilsvarer eller kan ligestilles med den  

 til dansk instrumentbevis krævede prøve.
 5.6.2.9 Ansøgeren skal opfylde det flyvetidskrav, der er fastsat for  

 udstedelsen af pågældende danske certifikat/bevis.
 5.6.2.10 Ansøgeren skal på luftfartøj af den pågældende  

 kategori/klasse/type under en af luftfartsdirektoratet andordnet prøve  

 godtgøre at være kvalificeret til pågældende danske certifikat/bevis.
 5.6.2.11 Indstilling til den under punkt 5.6.2.10 anførte prøve skal  

 foretages af en af luftfartsdirektoratet hertil godkendt  

 uddannelsesvirksomhed.
6. Dispensation 6.1 Luftfartsdirektoratet kan i særlige tilfælde dispensere fra de i denne  

 BL fastsatte bestemmelser.
