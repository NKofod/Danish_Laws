Fremsat den 21. marts 2002 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om vælgernes ret til at kræve nyvalg til  

 kommunalbestyrelsen Folketinget pålægger regeringen inden udgangen  

 af 2002 at fremsætte forslag til de fornødne lovforslag og  

 foretage de fornødne ændringer i administrative forskrifter med  

 henblik på, at der kan afholdes nyvalg til kommunalbestyrelsen, hvis  

 over halvdelen af de vælgere, som stemte ved det forudgående  

 kommunalvalg, skriver under på et krav om dette.
Bemærkninger til forslaget Farumsagen er blot et eksempel blandt flere,  

 hvor borgerne står magtesløse over for, at et valg  

 gennemføres i en situation, hvor en række oplysninger  

 tilbageholdes over for borgerne og oppositionen, eller hvor politikerne  

 efterfølgende løber fra de valgløfter, de har afgivet,  

 eller indgår i en konstitueringsaftale, som grundlæggende strider  

 mod de udtalelser, politikerne er fremkommet med i valgkampen.
I Farumsagen er der løbende kommet  

 afsløringer, som den almindelige vælger næppe har haft  

 forudsætninger for at forudsige, da der blev stemt ved  

 byrådsvalget.
I den situation vil det være rimeligt at give  

 borgerne mulighed for at sammensætte en helt ny kommunalbestyrelse, som  

 kan rydde op i det morads, som den gamle kommunalbestyrelse har efterladt  

 Farum Kommune i.
 I andre kommuner har der været flere eksempler  

 på konstitueringsaftaler, hvor der har været voldsomme protester  

 fra borgerne, fordi handelen med de politiske poster har antaget groteske  

 former.
Borgerne står i disse tilfælde i realiteten  

 værgeløse og har ikke nogen effektive legale magtmidler til  

 deres rådighed.
I disse situationer er der brug for en udvidelse af  

 demokratiet, sådan at borgerne får mulighed for at kræve  

 nyvalg.
Denne mulighed skal forbeholdes særlige situationer, hvor der  

 er meget stor folkelig opbakning bag et sådant krav.
Derfor  

 foreslår Enhedslisten, at der skal stilles krav om, at et antal  

 vælgere på over 50 pct. af det antal vælgere, som stemte  

 ved det umiddelbart forudgående kommunalvalg, skal skrive under  

 på ønsket om nyvalg.
Skriftlig fremsættelse Line Barfod (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om vælgernes ret  

 til at kræve nyvalg til kommunalbestyrelsen.
(Beslutningsforslag nr.
B 88).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
