Anordning om udmøntning af erindringsmønter i anledning af Hendes Majestæt Dronningens 40-års-regeringsjubilæum VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3 i lov nr. 817 af 21. december 1988, Møntloven, og efter forhandling med Danmarks Nationalbank fastsættes:
 § 1. I anledning af Hendes Majestæt Dronningens 40-års-regeringsjubilæum 14. januar 2012 udmøntes tre erindringsmønter.
 Stk. 2. Der udmøntes en mønt lydende på 20 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Mønten skal have følgende præg:
 1) På forsiden:
Hendes Majestæt Dronningens portrætbuste i højrevendt profil.
Langs randen: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
 2) På bagsiden:
Kongekronen og følgende figurer fra det kgl. våben: Danmarks tre løver og ni søblade (hjerter), Færøernes vædder og Grønlands bjørn frit gengivet i et bølget rammeværk, der danner ni felter og yderst er omgivet af bølger.
Langs randen, til venstre: 1972. Foroven 14. januar og til højre: 2012. Forneden: 20 KRONER.
 3) Mønten præges med afbrudt rifling.
 Stk. 3. Der udmøntes en mønt lydende på 500 kroner af finsølv (99 vægtdele sølv) og af følgende størrelse og vægt:
 Mønten skal have følgende præg:
 1) På forsiden:
Hendes Majestæt Dronningens portrætbuste i højrevendt profil.
Langs randen: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
 På bagsiden:
2) Kongekronen og følgende figurer fra det kgl. våben: Danmarks tre løver og ni søblade (hjerter), Færøernes vædder og Grønlands bjørn frit gengivet i et bølget rammeværk, der danner ni felter og yderst er omgivet af bølger.
Langs randen, til venstre: 1972. Foroven 14. januar og til højre: 2012. Forneden: 500 KRONER.
 3) Mønten præges med en glat rand.
 Stk. 4. Der udmøntes en mønt lydende på 3000 kroner af guld (90 vægtdele guld, 5 vægtdele sølv og 5 vægtdele kobber) og af følgende størrelse og vægt:
 Mønten skal have følgende præg:
 1) På forsiden:
Hendes Majestæt Dronningens portrætbuste i højrevendt profil.
Langs randen: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
 2) På bagsiden:
Kongekronen og følgende figurer fra det kgl. våben: Danmarks tre løver og ni søblade (hjerter), Færøernes vædder og Grønlands bjørn frit gengivet i et bølget rammeværk, der danner ni felter og yderst er omgivet af bølger.
Langs randen, til venstre: 1972. Foroven 14. januar og til højre: 2012. Forneden: 3000 KRONER.
 3) Mønten præges med en glat rand.
 § 2. Denne anordning træder i kraft 1. december 2011.
Givet på Amalienborg, den 31. oktober 2011 Under Vor Kongelige Hånd og Segl MARGRETHE R.
