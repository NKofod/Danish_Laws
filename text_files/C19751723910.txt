 I anledning af de skete ændringer i lejelovgivningen ved lov nr. 82 af 19.  

 marts 1975 om ændring af lov om leje og lov nr. 81 af samme dato om ændring  

 af lov om midlertidig regulering af boligforholdene, skal man herfra især  

 henlede opmærksomheden på ændringerne i reglerne om lejeforhøjelser.
 Man skal anmode om, at det i forbindelse med administrationen af  

 ejendomme, erhvervet til hovedlandevejs- og motorvejsanlæg, overvejes, om der  

 består et misforhold mellem den aktuelle lejers størrelse og det lejedes  

 værdi, der nu bør søges udjævnet ved en lejeregulering efter de nye regler.
 Såfremt ejendommene er udskilt af matriklen som vejareal, og den i loven  

 og cirkulæret bestemte udregning ikke kan finde sted, bør lejen efter et skøn  

 søges forhøjet til et passende niveau under hensyntagen til det lejedes værdi  

 i forhold til andre udlejninger i området, samt lejevilkårene i øvrigt.
 Såfremt forhøjelse herefter bør ske, forventer man at modtage meddelelse  

 herom.
 På givne foranledninger skal man samtidig anmode om, at de pågældende  

 ejendomme søges fritaget for kommunale skatter i henhold til § 7, stk. 1 b i  

 lov om beskatning til kommunerne af faste ejendomme, når de anførte  

 betingelser synes opfyldt, samt om, at stigninger i de ejendommene pålignede  

 skatter og afgifter i videst muligt omfang udlignes gennem lejeforhøjelser.
 P.D.V.
