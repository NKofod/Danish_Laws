 Tilladelse til udstykning af 4 ha fra 16,4 ha stor landbrugsejendom,  

 idet området var medtaget som erhvervsområde i den reviderede kommuneplan.  

 Landmand, der havde forkøbsret på de 4 ha, nød ikke beskyttelse overfor  

 kommunens arealudlæg.
 I skrivelse af 3. april 1990 har De påklaget den af Jordbrugsdirektoratet  

 trufne afgørelse af 7. marts 1990, hvorved der meddeltes afslag på ansøgning  

 om udstykning af landbrugsejendommen matr. nr. 34 a  V. Åby By, V. Åby, der  

 er af areal ca. 16,4 ha.
 Det fremgår af sagen, at De har søgt om tilladelse til udstykning af den  

 omhandlede ejendom, således at et areal på ca. 4 ha fraskilles og  

 sammenlægges med ejendommen matr. nr. 91 a smst., på ca. 2 ha, der er udlagt  

 til industriformål og tilhører Johannes Lassen.
Det fremgår af Jordbrugsdirektoratets afgørelse af 7. marts 1990, at den  

 del af matr. nr. 34 a, der søges frastykket, efter det oplyste ligger i  

 landzone uden for en godkendt kommuneplan.
På denne baggrund meddelte  

 Jordbrugsdirektoratet afslag på det ansøgte, jf. landbrugslovens § 4, stk. 1,  

 jf. lovbekendtgørelse nr. 504 af 17. juli 1989.
I skrivelse af 17. maj 1990 har Faaborg kommune anbefalet en udstykning af  

 det pågældende areal.
Det fremgår af kommunens skrivelse, at arealet er  

 beliggende umiddelbart op til et allerede udlagt industriareal i byzone, og  

 nu er medtaget i den i 1989 reviderede kommuneplan under områdebetegnelsen  

 E.7.1. Arealet vil overgå til byzone ved godkendelse af lokalplan for  

 området.
Det er videre oplyst, at Faaborg kommune har forhandlet med Fyns  

 amtskommune og ejeren om inddragelse af arealet, og Fyns amtskommune har  

 kunnet anbefale, at arealet inddrages til industriformål.
Faaborg kommune  

 anbefaler udstykningssagen, idet det ikke er givet, at ejeren vil få en  

 tilsvarende mulighed for erhvervelse efter lokalplanens udarbejdelse.  

 Kommunen forventer, at lokalplanen for området vil være endelige godkendt  

 medio 1991.
Jordbrugsdirektoratet har desuden modtaget indlæg fra  

 køberen, Christian G.
Andersen, af restejendommen matr. nr. 34 a  V. Åby  

 By, V. Åby, der ønsker, at Jordbrugsdirektoratets afgørelse fastholdes.
Det  

 oplyses i den forbindelse, at der i restejendommen er bevilliget et lån i  

 henhold til loven om støtte til yngre jordbrugere, som er betinget af, at  

 lånemodtageren har jordbrug som hovederhverv.
Endelig  

 finder Chr.
G.
Andersen, at ejendommen vil blive opdelt på en uheldig måde,  

 såfremt det omhandlede areal fraskilles.
Der anmodes derfor om, at afgørelsen  

 fastholdes.
I skrivelse af 7. juni 1990 er Jordbrugsdirektoratet fremkommet med en  

 udtalelse i sagen.
Det fremgår af skrivelsen, at Jordbrugsdirektoratets  

 afgørelse af 7. marts 1990 blev truffet, fordi der på daværende tidspunkt  

 ikke var oplysninger i sagen om, at arealet var udlagt til byzone i  

 kommuneplanen.
Det fremgår videre af Jordbrugsdirektoratets skrivelse,  

 at Christian G.
Andersen ud over at have købt restejendommen af matr. nr. 34  

 a  V. Åby By, V. Åby af ca. 12,4 ha har et betinget skøde på de omhandlede 4  

 ha for det tilfælde, at der ikke meddeles tilladelse til den  

 af Johannes Lassen ønskede sammenlægning.
Landbrugsministeriet finder grundlag for at ændre den af  

 Jordbrugsdirektoratet trufne afgørelse.
Landbrugsministeriet lægger i den  

 forbindelse særlig vægt på, at arealet er blevet inddraget under den  

 reviderede kommuneplan fra 1989. Landbrugsministeriet meddeler herefter  

 tilladelse til, at ca. 4 ha fra landbrugsejendommen matr. nr. 34 a  V. Åby  

 By, V. Åby udstykkes og sammenlægges med den tilgrænsende ejendom matr.  

 nr. 91 a smst.
Der meddeles endvidere tilladelse til ophævelse af  

 landbrugspligten i medfør af landbrugslovens § 4, stk. 1, jf. stk. 3.  

 Tilladelsen er betinget af, at arealet afhændes senest den 15. juli 1993 til  

 sammenlægning med bestående landbrugsejendom i overensstemmelse med  

 landbrugslovens regler, såfremt det ikke inden 15. juli 1992 er taget i brug  

 til det udlagte formål.
 Der henvises iøvrigt til vedlagte deklaration, der skal tinglyses på  

 ejendommen, såfremt tilladelsen ønskes udnyttet.
 P.M.V.
 e.b.
Tilføjelse til brev 2 til Chr.
G.
Andersen Landbrugsministeriet skal til Deres klagepunkter bemærke, at det yngre  

 jordbrugslån, der er blevet bevilliget, alene er ydet på grundlag af Deres  

 køb af den ejendom De ejer i øjeblikket, og ikke tager hensyn til de 4 ha,  

 som De har en betinget købsret på.
Den opdeling af landbrugsejendommen, som  

 udstykningen vil medføre, er ikke i strid med reglerne i landbrugsloven.
 Endelig bemærkes det, at De fortsat vil have en mulighed for at forpagte  

 det omhandlede areal, indtil det inddrages til byformål, såfremt De kan nå  

 til enighed med ejeren.
 P.M.V.
 e.b.
