Landsskatteretskendelse vedr.
Skattefri  

 virksomhedsomdannelse.
 Indskud til reduktion af negativ indskudskonto.
Klagen vedrører Ligningsrådets svar i en  

 bindende forhåndsbesked af 15. juni 2004, SKM2004.274.LR.
Klagen angår  

 svarene  

 på følgende spørgsmål:
Spørgsmål 1 Vil den private boligværdi af  

 ejendommen, der skal indgå i åbningsbalancen for selskabet, kunne reducere  

 den  

 negative indskudskonto i ultimo året før omdannelsen? Spørgsmål 2 Vil handelsværdien af de aktier, der  

 skal indgå i åbningsbalancen for selskabet, kunne reducere den negative  

 indskudskonto  

 i ultimo året før omdannelsen? Ligningsrådets svar Ad 1) Nej Ad 2) Nej Landsskatterettens afgørelse Spørgsmål 1: Svaret nej ændres til  

 ja.
 Spørgsmål 2: Svaret nej ændres til  

 ja.
Sagens oplysninger Klageren driver fragt- og  

 vognmandsforretning som medlem og aktionær i B A/S.
Med virkning fra 1.  

 januar  

 2003 har klageren overtaget sin ægtefælles virksomhed, som også er en  

 vognmandsforretning.
Den samlede virksomhed drives dels fra en blandet  

 benyttet  

 ejendom, og dels fra lejede lokaler på fragtmandscentralen.
Det påtænkes at omdanne virksomheden til  

 et selskab efter lov om skattefri virksomhedsomdannelse med virkning fra 1.  

 januar 2004. Klageren anvender virksomhedsordningen og havde pr. 1. januar  

 2003  

 en negativ indskudskonto på 1.389.214 kr.
Denne negative indskudskonto skal  

 efter virksomhedsomdannelseslovens § 2, stk. 1, nr. 5, udlignes i forbindelse  

 med omdannelsen af selskabet.
Ved omdannelsen skal der ud over de  

 aktiver og forpligtelser, der fremgår af den skattemæssige balance for  

 virksomheden,  

 indgå den private boligværdi af den blandet benyttede ejendom, samt  

 handelsværdien af klagerens aktier i B A/S.
Der spørges derfor, om  

 boligværdien  

 af ejendommen og handelsværdien af aktierne kan reducere den negative  

 indskudskonto  

 i forbindelse med en skattefri virksomhedsomdannelse.
Det er vedrørende ejendommen oplyst, at  

 denne er anskaffet i 1989, og at anskaffelsessummen for den private  

 boligandel,  

 der udgør 50 %, udgjorde 628.992 kr.
Den private boligværdi er for 2002  

 opgjort  

 til 1.079.200 kr.
 Aktierne i B A/S, nom. 72.500 kr., havde  

 i henhold til årsrapporten for 2002 en kursværdi på 424.125 kr. og er  

 anskaffet  

 successivt således:
Anskaffelsestidspunkt Nominel Anskaffelsessum 1981 4.200 kr.
 4.200 kr.
1987 500 kr.
 500 kr.
1997-99, fondsaktier 42.300 kr.
 0 kr.
15. december 1999 7.500 kr.
 24.000 kr.
1. marts 2000 18.000 kr.
 57.600 kr.
Klageren og B A/S er medlemmer af C  

 a.m.b.a.
Alle fragtmænd, der er tilknyttet B A/S, er ifølge selskabets  

 vedtægter  

 forpligtet til at være medlem af C a.m.b.a., og ejerskab til en aktiepost i B  

 A/S er en betingelse for at være indehaver af en rutekontrakt med endestation  

 i  

 X.
Besiddelse af en aktiepost og ihændehavelse af en rutekontrakt med C  

 a.m.b.a. giver tilsammen adgang til en boks- og holdeplads på selskabets  

 central.
Ved overdragelse af en fragtrute skal  

 aktieposten tillige overdrages, og selskabet skal give samtykke til  

 overdragelsen.
I alle andre tilfælde, hvor en aktionær ønsker at overdrage  

 sin  

 aktiepost, har selskabet forkøbsret til aktierne.
Klageren har forelagt sit regnskab for  

 1989, hvoraf det fremgår, at aktierne købt indtil dette tidspunkt -  

 fejlagtigt  

 - var angivet som aktiver i virksomheden.
Dette er senere blevet korrigeret  

 og  

 dermed indgået i hævninger ved korrektionen.
Af klagerens formueopgørelse for  

 1999 fremgår, at der ikke har været private midler til køb af aktierne i  

 dette  

 år.
Endvidere har klageren fremlagt kopi af bogføringen for 2000, der viser,  

 at  

 anskaffelsessummen på 57.600 kr. for aktierne købt i dette år, er indgået i  

 de  

 samlede hævninger.
Ligningsrådets afgørelse Spørgsmålene er besvaret i  

 overensstemmelse med Told- og Skattestyrelsens indstilling.
Det er en betingelse for gennemførelsen  

 af en skattefri virksomhedsomdannelse, at alle aktiver og passiver i  

 virksomheden overdrages til selskabet, jf. virksomhedsomdannelseslovens § 2,  

 stk. 1, nr. 2, 1. pkt.
Af bestemmelsens 2. pkt. følger dog, at ejeren af en  

 blandet benyttet ejendom kan vælge at holde ejendommen uden for omdannelsen  

 eller at overdrage den samlede ejendom til selskabet, selvom en del af  

 ejendommen ikke har været anvendt erhvervsmæssigt.
Ved omdannelse af en hidtil personligt  

 drevet virksomhed til selskabsform vil boligdelen af en blandet benyttet  

 ejendom  

 således kunne overdrages til selskabet sammen med den erhvervsmæssigt  

 anvendte  

 del af ejendommen.
Se hertil SKM2001.638.LR og første spørgsmål i  

 SKM2003.213.LR, hvor Ligningsrådet gav tilladelse til, at den private  

 boligdel  

 af en blandet benyttet ejendom kunne medoverdrages til selskabet ved en  

 skattefri virksomhedsomdannelse.
For så vidt angår aktierne i B A/S, er  

 Told- og Skattestyrelsen på baggrund af det oplyste enig i, at disse aktier  

 har  

 en sådan tilknytning til klagerens vognmandsvirksomhed, at de skal  

 medoverdrages til selskabet, for at virksomhedsomdannelsen kan opfylde kravet  

 i  

 virksomhedsomdannelseslovens § 2, stk. 1, nr. 2, 1. pkt.
Det vil således  

 efter  

 det oplyste ikke være muligt for selskabet at videreføre klagerens fragt- og  

 vognmandsvirksomhed uden at overtage såvel aftaler om fragtruter som  

 aktieposten  

 i B A/S.
Situationen svarer til den situation, der forelå i  

 landsskatteretskendelsen i SKM2002.83.LSR, hvor en virksomhedsomdannelse ikke  

 opfyldte kravene til en skattefri virksomhedsomdannelse, fordi en aktiepost  

 ikke var overdraget til selskabet.
 Det er endvidere en betingelse for  

 skattefri virksomhedsomdannelse, at en eventuel negativ indskudskonto er  

 udlignet inden omdannelsen, jf. virksomhedsomdannelseslovens § 2, stk. 1, nr.  

 5.
Indskudskontoen i virksomhedsordningen  

 er udtryk for, hvor stort et beløb der er indskudt i virksomheden af i  

 forvejen  

 beskattede midler.
En negativ indskudskonto er udtryk for, at  

 virksomhedsejeren  

 har "lånt" midler af virksomheden til formål, der er private eller  

 i  

 øvrigt vedrører forhold, der ligger uden for virksomhedsordningen.  

 Bestemmelsen  

 i virksomhedsomdannelseslovens § 2, stk. 1, nr. 5 sikrer således, at private  

 gældsposter ikke overføres til selskabet.
 Udligning af en negativ indskudskonto  

 foretages ved, at skatteyder inden omdannelsen overfører et beløb til  

 virksomheden,  

 der gør, at indestående på indskudskontoen bliver 0 kr. eller positivt, jf.  

 virksomhedsskattelovens § 16, stk. 2, 1. pkt.
 Ligningsrådet fastslog i spørgsmål 2 i  

 SKM2003.213.LR, at ejeren af en personligt drevet virksomhed i  

 virksomhedsordningen i forbindelse med en skattefri virksomhedsomdannelse,  

 kunne reducere en negativ indskudskonto med værdien af boligdelen af en  

 blandet  

 benyttet ejendom, der ved omdannelsen blev overdraget til selskabet.
Efter en revurdering af denne sag, er  

 Told- og Skattestyrelsen af den omfattelse, at den bindende forhåndsbesked  

 for  

 så vidt angår dette spørgsmål er forkert besvaret.
Told- og Skattestyrelsen  

 finder,  

 at indskud til reduktion af en negativ indskudskonto i henhold til  

 virksomhedsskattelovens  

 § 16, stk. 2 under alle omstændigheder forudsætter, at der er tale om indskud  

 af aktiver, som kan indgå i virksomhedsordningen.
Det fremgår i denne  

 forbindelse af virksomhedsskattelovens § 1, stk. 3, at den private boligdel  

 af  

 en blandet benyttet ejendom ikke kan indgå i virksomhedsordningen.
Den  

 private  

 boligdel kan dermed ikke under normale omstændigheder indskydes i  

 virksomhedsordningen, hvilket da også i den pågældende sag har ført til, at  

 boligdelen er holdt uden for virksomhedsordningen frem til omdannelsen.
Hertil kommer, at udligningen sker med  

 virkning for ultimo året før omdannelsen, jf. virksomhedsskattelovens § 16,  

 stk. 2, sidste pkt.
Det vil sige, at indskudskontoen ultimo dette år  

 udlignes.  

 Det kan have betydning for beregning af rentekorrektion for dette år.
På  

 baggrund  

 af SKM2003.213.LR vil det således accepteres, at en rentekorrektion i året  

 forud for omdannelsen kan nedsættes eller elimineres ved indskud af private  

 aktiver.
Dette stemmer næppe overens med formålet med virksomhedsordningen i  

 almindelighed og rentekorrektionsreglerne i særdeleshed.
På denne baggrund indstillede Told- og  

 Skattestyrelsen, at Ligningsrådet ændrer praksis, således at der ikke i  

 henhold  

 til virksomhedsskattelovens § 16, stk. 2 kan ske reduktion af en negativ  

 indskudskonto  

 med aktiver, der ikke i forvejen kan indgå i virksomhedsordningen.
Der kan  

 derfor ikke ske reduktion af den negative indskudskonto med den private  

 boligværdi  

 ved omdannelsen, idet boligværdien ikke vil kunne indgå i  

 virksomhedsordningen,  

 jf. virksomhedsskattelovens § 1, stk. 3. Der kan heller ikke ske reduktion af  

 den  

 negative indskudskonto med aktierne i B A/S, idet aktierne ikke vil kunne  

 indgå  

 i virksomhedsordningen, jf. virksomhedsskattelovens § 1, stk. 2.
 Ligningsrådet var enig i Told- og  

 Skattestyrelsens indstilling, hvorfor begge spørgsmål blev besvaret med et  

 nej.
Klagerens påstand og argumenter Klagerens repræsentant har fremsat  

 påstand om, at svarene på spørgsmål 1 og 2 skal være ja.
Til støtte herfor  

 har  

 repræsentanten anført, at indskud til reduktion af en negativ indskudskonto i  

 henhold til virksomhedsskattelovens § 16, stk. 2 ikke forudsætter, at der er  

 tale om indskud af aktiver, som kan indgå i virksomhedsordningen.
Klageren er  

 derfor berettiget til at reducere den negative indskudskonto med værdien af  

 aktierne i B A/S og den private boligværdi i forbindelse med en skattefri  

 virksomhedsomdannelse.
Intentionen bag såvel virksomhedsomdannelsesloven som  

 lovforslag  

 L 147 støtter, at den private del af en blandet benyttet ejendom kan  

 indskydes  

 i selskabet og udligne indskudskontoen.
Virksomhedsomdannelsesloven er et  

 regelsæt, der skal gøre det nemmere og mere attraktivt at omdanne  

 virksomheden  

 til et selskab derved, at dette under visse betingelser kan gøres skattefrit.  

 Det har ikke på noget tidspunkt under lovforslagets behandling været  

 fremført,  

 at udligningen af en negativ indskudskonto alene kan ske med aktiver, der kan  

 indgå i virksomhedsordningen.
Formålet var alene at undgå, at privat gæld  

 blev  

 inddraget i selskabet.
Lovgiver har ikke taget stilling til, hvordan  

 reduktionen af indskudskontoen skal ske, men alene fastslået, at  

 indskudskontoen  

 skal være udlignet ved omdannelsen.
Formålet med virksomhedsordningen,  

 herunder reglerne om rentekorrektion, tilsidesættes ikke, dersom værdien  

 udligner indskudskontoen.
Når et aktiv i forbindelse med en  

 virksomhedsomdannelse  

 indskydes i virksomhedsordningen, er det ikke et udtryk for, at aktivet  

 fremover skal indgå i virksomhedsordningen, idet ordningen ophører.
Om  

 indskudskontoen reduceres med kontante midler eller med aktiver af en  

 tilsvarende værdi er underordnet for spørgsmålet om, hvorvidt der rent  

 faktisk  

 skal foretages rentekorrektion.
Det er derfor svært at følge Ligningsrådet  

 synspunkt om, at formålet med rentekorrektionsreglerne vil blive tilsidesat  

 ved  

 indskydelsen af aktierne i B A/S og den private boligværdi i forbindelse med  

 den skattefri virksomhedsomdannelse.
Repræsentanten har fremhævet, at  

 Ligningsrådet tidligere i SKM2003.213.LR har tiltrådt, at den private  

 boligværdi kan reducere den negative indskudskonto ved overdragelse af en  

 blandet benyttet ejendom i forbindelse med en skattefri  

 virksomhedsomdannelse.  

 Ligningsrådet burde derfor nærmere kommenterer, hvorfor man har skiftet  

 standpunkt.
Repræsentanten har endvidere anført, at  

 virksomhedsomdannelseslovens § 2, stk., 1, nr. 2, 2. pkt., forudsætter, at en  

 blandet benyttet ejendom kan overdrages til selskabet i forbindelse med  

 omdannelsen,  

 at aktierne er anskaffet med beskattede midler og hævet på indskudskontoen,  

 og  

 at aktierne skal indgå i omdannelsen, for at denne kan være skattefri.
Det  

 har  

 ingen betydning, om midlerne til erhvervelse af aktierne er hævet direkte på  

 indskudskontoen eller ej, idet anskaffelsen af aktierne indgår i den normale  

 hæverækkefølge og således anses for hævet og overført til den skattepligtige.  

 Det er derfor naturligt, at indskudskontoen tilsvarende kan reduceres, når  

 aktierne skal indgå i omdannelsen, for at denne kan være skattefri.
Landsskatterettens bemærkninger og  

 begrundelse Af virksomhedsomdannelseslovens § 2,  

 stk. 1, nr. 2, fremgår det, at alle aktiver og passiver i virksomheden skal  

 overdrages  

 til selskabet, samt at ejeren kan bestemme, hvorvidt en ejendom, der helt  

 eller  

 delvis anvendes i virksomheden, skal overdrages til selskabet eller holdes  

 uden  

 for omdannelsen.
Der kan således i forbindelse med en skattefri  

 virksomhedsomdannelse  

 tilføres aktiver, der normalt ikke kan indgå i virksomhedsordningen.
 Det er en betingelse for skattefri  

 virksomhedsomdannelse, at en eventuel negativ indskudskonto opgjort efter  

 virksomhedsskattelovens § 3 er udlignet inden omdannelsen, jf.  

 virksomhedsomdannelseslovens  

 § 2, stk. 1, nr. 5. Der skal således ske et indskud forud for omdannelsen,  

 jf.  

 virksomhedsskattelovens § 16, stk. 2, der har følgende ordlyd:
Er indeståendet på indskudskontoen  

 opgjort efter § 3 negativt, er det en betingelse for at kunne omdanne  

 virksomheden til selskab efter lov om skattefri virksomhedsomdannelse, at den  

 skattepligtige inden omdannelsen overfører et beløb til virksomheden, der  

 gør,  

 at indeståendet på indskudskontoen bliver nul eller positivt, jf. dog § 2,  

 stk.  

 4, i lov om skattefri virksomhedsomdannelse.
Udligningen af indskudskontoen  

 sker i perioden fra udløbet af indkomståret forud for omdannelsesåret, til  

 omdannelsen finder sted.
Beløbet anses for indskudt på indskudskontoen med  

 virkning fra udløbet af indkomståret forud for omdannelsesåret. Der er enighed om, at aktierne i B A/S  

 og den private boligværdi skal indgå i virksomhedsomdannelsen.
Spørgsmålet er  

 alene, om indskuddet i henhold til virksomhedsskattelovens § 16, stk. 2  

 udelukkende  

 kan omfatte de aktiver, der normalt kan indgå i virksomhedsordningen, eller  

 om  

 værdien af aktierne og den private boligværdi også kan indskydes med virkning  

 for indskudskontoen ultimo.
 Udligningen af den negative  

 indskudskonto i forbindelse med en skattefri virksomhedsomdannelse skal ske  

 med  

 virkning for ultimo året før omdannelsen, hvorfor en eventuel  

 rentekorrektionsberegning vil give samme resultat, uanset om indskuddet sker  

 med kontante midler eller med aktiver, der normalt ikke kan indgå  

 virksomhedsordningen.
Landsskatteretten fandt i kendelse af  

 18. september 2003, SKM2003.454.LSR, at nettooverførsel af gæld, vedrørende  

 en  

 blandet anvendt ejendom, skulle anses for overført fra virksomhedsordningen  

 til  

 privatøkonomien med virkning for året forud for omdannelsen, der skete den 1.  

 januar 1999. Beskatning i henhold hertil skulle derfor ske efter  

 virksomhedsskattelovens  

 regler for indkomståret 1998, jf. virksomhedsskattelovens § 16 c.
Den private  

 del af ejendommen blev således overført med virkning for indskudskontoen  

 ultimo  

 1998.
Retten finder, at indskud til reduktion  

 af en negativ indskudskonto, i forbindelse med en skattefri  

 virksomhedsomdannelse, ikke forudsætter, at der udelukkende er tale om  

 aktiver,  

 som udenfor omdannelsessituationen kan indgå i virksomhedsordningen.
Der er  

 herved lagt vægt på sammenhængen i bestemmelserne i  

 virksomhedsomdannelseslovens § 2, stk. 1 og virksomhedsskattelovens § 16,  

 stk.  

 2., samt at forarbejderne til virksomhedsskattelovens § 16, stk. 2 - lov nr.  

 252 af 28. april 1999 - ikke indeholder nogen bemærkninger herom.
Klageren  

 kan  

 derfor reducere den negative indskudskonto med værdien af aktierne i B A/S og  

 den private boligværdi i forbindelse med en skattefri virksomhedsomdannelse.  

 Svarene på spørgsmål 1 og 2 ændres derfor til ja.
