Landsskatteretskendelse vedr. tinglysningsafgift.
Er  

 vindmølle løsøre eller fast ejendom.
 Klagen skyldes, at afgiftsmyndigheden har fundet, at  

 overdragelsessummen for en vindmølle skal indgå i afgiftsgrundlaget efter  

 tinglysningsafgiftslovens § 4.
Landsskatterettens afgørelse Afgiftsmyndighedens afgørelse  

 stadfæstes.
Sagens oplysninger Ved købsaftale og betinget skøde af 23.  

 juni 2001 overdrog ægteparret B en del af ejendommen X, nærmere betegnet den  

 under udstykning værende med denne ejendom samnoterede ejendom Y til  

 klageren.  

 Overtagelsesdagen for ejendommen var den 1. juli 2001. Under overdragelsen  

 medfulgte  

 den på ejendommen værende vindmølle.
Købesummen for hele ejendommen udgjorde  

 4.600.000 kr.
Købesummen for vindmøllen blev fastsat til 4.594.000 kr. og  

 købesummen for jordparcellen blev fastsat til 6.000 kr.
Køberen indtrådte i C  

 Mølleforening I/S og i C Vejkasse I/S (som bidragspligtig uden medlemspligt),  

 ligesom køberen indtrådte i sælgernes rettigheder og forpligtelser over for  

 Energiselskabet.
Sælgerne har i skødet erklæret, at ejendomsværdien af  

 ejendommen, der er en vindmølleejendom, pr. 1. januar 2001 androg 50.000 kr.,  

 heraf grundværdi 50.000 kr.
Ejendomsbeskatningen har den 24. april 2001,  

 udarbejdet ejendomsværdipåtegning hvoraf bl.a. fremgår, at arealet er  

 særskilt  

 vurderet til 50.000 kr.
 Dokumentet blev anmeldt til tinglysning  

 den 30. juli 2001, hvorved tinglysningsafgift blev betalt med 1.700 kr.  

 Dokumentet blev efter anmelderens begæring afvist fra tingbogen den 31. juli  

 2001. Den 3. august 2001 blev dokumentet indført som byrde med frist til 1.  

 oktober 2002 til endelig fraskillelse.
 Det er oplyst, at den omhandlede  

 vindmølle er af betydelig størrelse og faststøbt til et fundament ned i  

 grunden.
Afgiftsmyndighedens afgørelse Afgiftsmyndigheden har ved den påklagede  

 afgørelse yderligere pålagt tinglysningsafgift med 28.665 kr.
Beløbet er  

 opgjort  

 således:
Købesum fast ejendom 6.000 kr.
Yderligere købesum for fast ejendom  

 (vindmølle) 4.594.000 kr.
Afgiftsgrundlaget 4.600.000 kr.
Variabel afgift, 0,6 % af 4.600.000  

 kr., § 4 27.600 kr.
Fast afgift 1.400 kr.
Oprundet afgift, § 2, stk. 1 29.000 kr.
Betalt afgift 1.700 kr.
Manglende afgift 27.300 kr.
Forhøjet afgift, § 20 1.365 kr.
Skyldig afgift 8.665 kr.
 Der er henvist bl.a. til, at  

 overdragelsessummen for vindmøllen skal tillægges afgiftsgrundlaget efter  

 tinglysningsafgiftslovens § 4, da vindmøllen må sidestilles med en bygning.
Der skal betales afgift ved tinglysning  

 af adkomstændringer vedrørende fast ejendom.
Ejerskifte af løsøre er ikke  

 afgiftspligtigt,  

 medmindre der registreres ejerrettigheder til søfartøj eller luftfartøj, jf.  

 tinglysningsafgiftslovens § 1. Det er alene praksis efter tinglysningsloven,  

 der er afgørende for, hvad der er omfattet af henholdsvis begreberne fast  

 ejendom og løsøre i relation til tinglysningsafgift, jf.  

 tinglysningsafgiftslovens § 1 sammenholdt med tinglysningslovens § 38. Fast  

 ejendom omfatter således såvel grund, som bygninger og bygningers bestanddele  

 og tilbehør.
Ved lov nr. 159 af 28. april 1982 blev bygningen og ikke  

 ejendommen det afgørende kriterium.
Tinglysningslovens § 38 blev ændret fra  

 at  

 omfatte alt tilbehør, der var indlagt i ejendommen til brug for ejendommen  

 eller en deri værende erhvervsvirksomhed til at omfatte tilbehør, der var  

 indlagt i bygningen og til brug for bygningen.
Formålet med ændringen var at  

 få  

 finansieret integreret tilbehør i specialejendomme, idet værdien af  

 specialinventaret kunne overstige værdien af den pågældende bygning, hvori  

 det  

 var indlagt.
Bygningsbestanddele, der er selvstændige produktionsenheder, kan  

 således holdes udenfor tinglysningslovens § 38, men afgrænsningen skal  

 foretages i forhold til hovedreglen om, at tilbehør til bygninger på  

 ejendomme  

 til erhverv i almindelighed er omfattet af § 38, når tilbehør er indlagt til  

 varig og stationær brug.
Formuleringen eller en der værende  

 erhvervsvirksomhed  

 er taget ud af bestemmelsen, og det fremgår af lovbemærkningerne til at dette  

 led udgik, at der ikke skal gælde noget særligt i tilfælde, hvor bygning og  

 tilbehør er integreret eller tilpasset hinanden i en sådan grad at ejendommen  

 ikke kan anvendes til andet formål.
Vindmøller med varig forbindelse til  

 grunden, hvortil den omhandlede vindmølle henregnes, er omfattet af  

 tinglysningslovens § 38, jf.
UfR 1993.191 V, der sidestillede vindmøllen med  

 en  

 bygning, uanset at vindmøllen producerede strøm til videresalg.
Vindmøllen  

 var  

 fastboltet på et betonfundament, der gik mere end 2 meter ned i jorden.  

 Dermed  

 må U 1991.447 V anses for en singulær afgørelse.
Ved U 1991.447 V blev der  

 lagt  

 vægt på at vindmøllen leverede strøm til et elforsyningsnet, uanset  

 vindmøllen  

 med en navhøjde på 26 m kun vanskelig kunne flyttes fra fundamentet.
Såvel  

 Krag  

 Jespersen, Ejendomsbestandele og Tilbehør, side 79, som Hans Willumsen, Den  

 kommenterede tinglysningslov, side 326, er enige om, at U 1993.191 V er  

 korrekt.
Derudover er U 1991.447 V kritiseret i U 1992B.382, henset til at  

 vindmøllen var placeret med varig forbliven på samme sted for øje, og det  

 støbte fundament kun vanskeligt kunne flyttes.
Afgiftsmyndigheden er bekendt med, at  

 der er oprettet en internet-vindmøllebørs for nye og brugte vindmøller og  

 vindmølleandele.
Dette giver ikke anledning til at anse vindmøller for  

 afgiftsfrit løsøre, da eksempelvis brugt byggemateriale ligeledes er genstand  

 for omsætning.
Begrebet fast ejendom var efter praksis  

 efter stempelloven af betydning udledt af såvel tinglysningsloven som  

 udstyknings- og ejendomsvurderingsloven.
Ejendomsvurderingsloven har en  

 henvisning  

 til tinglysningslovens § 38, men bygger på et standardvurderingsprincip.
Det  

 er  

 efter tinglysningsafgiftsloven, der kun relaterer sig til tinglysninger, uden  

 betydning, hvorledes eksempelvis vindmøller behandles efter andre skatte-  

 eller  

 afgiftslove.
Det gælder såvel afskrivningsloven som vurderingsloven.
Det  

 gælder  

 hvad enten vindmøllen slet ikke er medtaget i vurderingsgrundlaget eller  

 vindmølleretten  

 er medtaget som et tillæg.
Afgiftsgrundlaget sættes kun til ejendomsværdien,  

 når dette fører til en højere afgift, jf. tinglysningsafgiftslovens § 2, stk.  

 3, og § 4, stk. 2, 1. pkt., 2. led.
Det er derfor ikke som efter stempelloven  

 af betydning, hvorledes eksempelvis vindmøller behandles efter afskrivnings-  

 eller vurderingsloven.
Dette gælder hvad en vindmøllen slet ikke er medtaget  

 i  

 vurderingsgrundlaget eller vindmølleretten er medtaget som et tillæg,  

 eksempelvis  

 SKM 2001.50 LSR.
Der kan efter tinglysningsafgiftslovens  

 § 1 kun være ét begreb for fast ejendom, nemlig det begreb der udledes af  

 tinglysningslovens  

 § 38. Vurderingsloven følger ligeledes tinglysningslovens § 38, hvorfor der  

 ikke foreligger en lovgivningsmæssig uoverensstemmelse, ligesom retspraksis  

 ligger  

 fast efter 1993. Der er imidlertid en uændret praksis hos  

 vurderingsmyndighederne for at anse vindmøller for løsøre, når strømmen  

 anvendes til produktion.
Retten til at opstille en vindmølle er imidlertid et  

 element, der fører til en højere ejendomsvurdering.
Byggelovens § 2 definerer  

 bebyggelse som bygninger og mure samt andre fast konstruktioner og anlæg, og  

 herudover anvendes tillige begrebet bygning i tinglysningslovens § 38. Krag  

 Jespersen anfører i forbindelse med erstatningsansvar for salg af fast  

 ejendom,  

 at bygningsbegrebet fortolkes på samme vis i byggeloven og tinglysningsloven.  

 Derfor omfattes bygninger som vindmøller på samme måde som garager og  

 carporte.
Told- og Skattestyrelsens indstilling Told- og Skattestyrelsen, Afgiftsmyndigheden,  

 har indstillet den påklagede afgørelse stadfæstet.
Herved er bl.a. henvist  

 til,  

 at intet i tinglysningsafgiftsloven eller forarbejderne hertil tyder på, at  

 praksis efter vurderingsloven har betydning for, hvad der anses for en fast  

 ejendom i tinglysningsafgiftslovens forstand.
Sagerne drejer sig om afgift,  

 og  

 derfor kan skatteretlig praksis ikke nødvendigvis tillægges betydning.  

 Tinglysningslovens begrebsanvendelse må derimod lægges til grund, hvorefter  

 der  

 ikke er tvivl om, at en vindmølle må anses for en bygning, jf.
Vestre  

 Landsrets  

 seneste dom om spørgsmålet i UfR 1993.191 V.
Det forekommer i øvrigt, at  

 forhold ikke behandles ens i skatte- og afgiftslovgivningen.
Som eksempel er  

 anført, at et interessentskab er en juridisk person i afgiftsretten, mens det  

 modsatte er tilfældet i skatteretten.
Reglen i tinglysningsafgiftslovens § 4  

 om  

 anvendelse af ejendomsvurderingen er alene en mindsteværdiregel.
Bortset  

 herfra  

 har ejendomsvurderingen ingen betydningen for afgiftstilsvaret.
En vindmølle  

 omfattes  

 af ejendomsbegrebet, når den placeres i eller på jorden.
Klagerens påstand og argumenter Klagerens repræsentant har over for  

 Landsskatteretten fremsat påstand om fritagelse for yderligere  

 afgiftspålæggelse.
 Til støtte for påstanden er det bl.a. gjort  

 gældende, at det anholdte overdragelsesdokument dels er en købekontrakt om en  

 vindmølle og dels et skøde på en grundejendom, hvilke to dokumenter af  

 praktiske  

 grunde er kombineret i et dokument.
Ifølge vurderingslovens § 9 henregnes  

 til ejendomsværdien sædvanligt tilbehør til ejendommen, men bl.a. ikke  

 inventar, maskiner og andet driftsinventar.
I henhold til Landsskatterettens  

 kendelse af 7. december 2000 tillægges grundværdien for vindmølleparceller  

 ved  

 vurderingen faste ensartede beløb på baggrund af objektive kriterier for den  

 øgede handelsværdi grunden har som følge af de særlige rettigheder, der er  

 gældende for vindmølleparceller til opsætning af møller på nærmere angivne  

 vilkår.
Men selve møllen som driftsmiddel indgår ikke i ejendomsvurderingen.  

 Møller er i øvrigt afskrivningsberettiget efter de skattemæssige regler for  

 driftsmateriel.
Ifølge tinglysningsafgiftslovens § 4  

 beregnes afgift af ejerskiftesummen, dog mindst af ejendomsværdien.  

 Ejerskiftesummen  

 må på baggrund af denne bestemmelse referere sig til ejerskiftesummen for de  

 værdier, der indgår i den offentlige vurdering.
Indeholder  

 overdragelsesdokumentet tillige overdragelse af løsøre, skal  

 overdragelsessummen for dette ikke indgå i afgiftsgrundlaget.
Indeholder  

 overdragelsesdokumentet tillige overdragelse af driftsmateriel, må det i  

 afgiftsmæssig henseende være afgørende om dette er indeholdt i  

 ejendomsvurderingen, jf. vurderingslovens § 9. Vindmøller som installation  

 indgår ikke i ejendomsvurderingen.
For vindmølleparceller tillægges  

 grundværdien  

 et tillæg.
Endvidere ses der ikke i  

 tinglysningsafgiftsloven at være anført noget der på tvingende måde tilsiger,  

 at det er sondringen i tinglysningslovens §§ 37 og 38, der er afgørende.
Ret  

 beset kan den omhandlede vindmølle vel ikke anses for at være tilbehør til  

 brug  

 for bygningen.
Der ses således ikke at være belæg for det af regionen anførte  

 om, at det alene er praksis efter tinglysningsloven, der er afgørende for,  

 hvad  

 der er omfattet henholdsvis begreberne fast ejendom og løsøre i lovens § 1.  

 Om  

 en vindmølle er omfattet af tinglysningslovens § 38 eller ej er ikke  

 afgørende  

 for, om den skal indgå i afgiftsgrundlaget i relation til  

 tinglysningsafgiftsloven.
Regionens opfattelse vil i øvrigt medføre, at  

 overdragelse  

 af vindmøller på lejet grund skal ske ved skøder, der skal tinglyses efter  

 reglerne om bygninger på lejet grund.
 Endvidere er der henvist til Højesterets  

 dom refereret i UfR 1996.1050 H, hvor Højesteret har forudsat, at begrebet  

 fast  

 ejendom skal forstås ensartet i lovgivningen.
Kreditselskabet har på klagerens  

 forespørgsel oplyst, at vindmøller kun kan belånes, hvis det drejer sig om  

 landbrug, der overtiger 60 ha.
Endvidere foreligger oplysninger fra en bank,  

 der støtter, at vindmøller betragtes som løsøre.
I  

 lov nr. 495 af 9. juni 2004 om ændring af lov om elforsyning og lov om  

 varmeforsyning, er det som nyt stk. 3 fastsat, at elproduktionsanlæg nævnt i  

 stk. 1, som er fast forankret på samme sted på søterritoriet m.v., i  

 tinglysningsmæssig henseende anses for fast ejendom.
Tinglysning af  

 rettigheder  

 over sådanne anlæg sker efter reglerne i tinglysningslovens § 19, stk. 1, 2.  

 pkt., ved Retten i Århus.
Sammenfattende er det herefter anført,  

 at i relation til pant kan løsøre indgå under ét med den faste ejendom.  

 Tinglysningslovens  

 §§ 37-38 angiver således alene, hvad der vil være omfattet af pant i fast  

 ejendom.
Derimod fastlægger bestemmelserne ikke begrebet fast  

 ejendom.
Ved  

 fastlæggelsen af dette i begreb i relation til tinglysningsafgiftsloven må  

 tinglysningsloven sammenholdes med vurderingsloven, da  

 tinglysningsafgiftsloven  

 fastlægger et beregningsgrundlag, der sammenholdes med ejendomsværdien, og  

 som  

 ikke kan udgøre et mindre beløb end ejendomsværdien.
Der må således henses  

 til,  

 hvorledes begrebet fast ejendom er fastlagt i relation til den  

 offentlige  

 vurdering.
Da en vindmølle ikke indgår ved vurdering af den faste ejendom,  

 skal  

 en vindmølle i relation til tinglysningsafgiftslovens regler betragtes som  

 løsøre.
Landsskatterettens bemærkninger og  

 begrundelse Tinglysningsafgiftsloven § 4, stk. 1, 1.  

 pkt., og stk. 2, 1. pkt., har følgende ordlyd:
For tinglysning af ejerskifte af fast  

 ejendom eller andele heraf udgør afgiften 1.400 kr. og 0,6 pct. af  

 afgiftsgrundlaget efter stk. 2. ( ) Stk. 2. Afgiften beregnes af  

 ejerskiftesummen, dog mindst af den seneste på tidspunktet for ejendommens  

 anmeldelse til tinglysning offentliggjorte ejendomsværdi, eller ved  

 ejerskifte  

 af en ideel andel af en fast ejendom den forholdsmæssige andel heraf, jf. lov  

 om vurdering af landets faste ejendomme (vurderingsloven). ( ) Af bemærkningerne til lovbestemmelsen,  

 jf. lovforslag nr.
L 208 af 25. marts 1999, fremgår følgende:
( ) Fast ejendom er ikke nærmere defineret i  

 lovteksten, da tinglysningen er afgørende.
Tinglyses forholdet som et  

 ejerskifte af fast ejendom, dvs. i tingbogen, skal der svares afgift efter  

 bestemmelsen.
( ) Tinglysningsafgiftsloven relaterer sig  

 alene til tinglysninger, hvorfor begrebet fast ejendom i henhold til denne  

 lov  

 i almindelighed må forstås i overensstemmelse med tinglysningsloven og hertil  

 knyttet praksis.
 Det bemærkes, at Vestre Landsret ved den  

 offentliggjorte dom i U 1993.191 V har anset en vindmølle, som nærmere  

 omhandlet, for sidestillet med en bygning, jf. tinglysningslovens § 38,  

 hvorfor  

 løsørepantsætning af vindmøllen ikke kunne ske.
 I overensstemmelse med de herved  

 fastslåede tinglysningsretlige principper finder Landsskatteretten, at den  

 omhandlede vindmølle skal medregnes til afgiftsgrundlaget i henhold til  

 tinglysningsafgiftslovens § 4 som en del af den faste ejendom, der  

 overdrages.
 Herefter, og i øvrigt med henvisning til  

 afgiftsmyndighedens begrundelse, stadfæstes den påklagede afgørelse.
