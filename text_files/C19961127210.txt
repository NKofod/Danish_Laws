(Til samtlige ministerier) Ved lov nr. 474 af 12. juni 1996 om ændring af straffeloven er der fastsat  

 regler om strafansvar for juridiske personer.
Loven træder i kraft den 1.  

 juli 1996. Loven bygger på Straffelovsrådets betænkning nr. 1289/1995 om  

 juridiske personers bødeansvar.
Et eksemplar af "hvidbogen"  

 vedrørende loven og Strafferådets betænkning vedlægges til orientering. (* 1) Hovedformålet med loven er at indføje nogle generelle bestemmelser om  

 kollektivansvar i straffeloven.
De nye regler omfatter også lovovertrædelser,  

 der begås af staten eller kommuner.
 Loven indebærer, at kollektivansvar efter omstændighederne kan gøres  

 gældende over for visse større enkeltmandsvirksomheder, hvis virksomheden kan  

 sidestilles med et selskab, jf. straffelovens § 26, stk. 2, som affattet ved  

 lovens § 1, nr. 1. Der henvises herved til pkt. 3.2.a. i de almindelige  

 bemærkninger til lovforslaget og til bemærkningerne til den pågældende  

 bestemmelse i lovforslagets § 1, nr. 1.
 Det er ved lovens vedtagelse forudsat, at nye bestemmelser om hjemmel til  

 strafansvar for juridiske personer affattes på følgende måde, medmindre der  

 tilsigtes afvigelser fra den almindelige ordning:
"Der kan pålægges selskaber m.v. (juridiske personer) strafansvar  

 efter reglerne i straffelovens 5. kapitel." Allerede gældende bestemmelser om hjemmel til selskabsansvar forudsættes  

 ændret i overensstemmelse hermed ved førstkommende lejlighed.
Der henvises  

 herved til pkt. 3.1. i de almindelige bemærkninger til lovforslaget og til  

 bemærkningerne til straffelovens § 25 i lovforslagets § 1, nr. 1.
Herudover skal der foretages en kritisk vurdering af, om gældende  

 bestemmelser om strafansvar for enkeltpersoner for lovovertrædelser, som ikke  

 kan bebrejdes de pågældende (objektivt individualansvar), kan ophæves, eller  

 om der på det pågældende lovområde foreligger afgørende grunde til at  

 opretholde en hjemmel til denne skærpede ansvarsform.
Det forudsættes, at der  

 af de berørte ministerier ved førstkommende lejlighed tages initiativ til en  

 sådan vurdering.
Endvidere forudsættes de bestemmelser, der er nævnt i bemærkningerne til  

 lovforslaget, og som de pågældende ministerier allerede nu anser for  

 unødvendige, ophævet.
Endelig fremgår det, at der kun under ganske særlige  

 omstændigheder bør indføres regler om objektivt individualansvar på nye  

 lovområder.
Der henvises herved til pkt. 2.7. og 3.2.b. i de almindelige  

 bemærkninger til lovforslaget.
I øvrigt henvises til Retsudvalgets betænkning  

 af 7. maj 1996 over lovforslaget, hvoraf det vedrørende bestemmelser om  

 objektivt individualansvar fremgår, at et flertal i Retsudvalget er af den  

 opfattelse, at der på nogle områder, bl.a.
Trafik-, Arbejds-, Landbrugs- og  

 Fiskeri- og Miljø- og Energiministeriets områder bør opretholdes bestemmelser  

 om objektivt individualansvar, som også fremført i de pågældende ministeriers  

 svar.
 Justitsministeriet vil i forbindelse med den lovtekniske gennemgang af  

 andre ministeriers lovforslag påse, at nye bestemmelser om hjemmel til  

 strafansvar for juridiske personer affattes som nævnt ovenfor, medmindre der  

 tilsigtes afvigelser fra den almindelige ordning.
 Justitsministeriet vil endvidere søge at sikre, at lovforslag fremover  

 udformes i overensstemmelse med de forudsætninger vedrørende objektivt  

 indivialansvar, der er knyttet til de nye bestemmelser om strafansvar for  

 juridiske personer.
 P.M.V.
