 I henhold til § 2 og § 3 i lov om statens overtagelse af de sociale  

 højskoler i København, Århus, Odense og Esbjerg jf. lovbekendtgørelse nr. 177  

 af 20. marts 1987, fastsættes:
 § 1.  Hver højskole ledes af en rektor (forstander) i  

 forbindelse med et uddannelsesråd.
 § 2.  Rektor udnævnes af Dronningen.
Rektor § 3.  Rektor repræsenterer højskolen udadtil.
Rektor  

 er ansvarlig for den daglige administration af højskolen.
Rektor påser, at  

 uddannelsesrådets beslutninger er lovlige, og sørger for, at beslutningerne  

 udføres.
Rektor afgør sager, der ikke er henlagt til uddannelsesrådet, og kan  

 af uddannelsesrådet bemyndiges til at afgøre løbende sager.
Rektor afgør  

 sager, der ikke kan afvente behandling i uddannelsesrådet.
Sådanne afgørelser  

 forelægges snarest for uddannelsesrådet.
Stk. 2.  Rektor forestår ansættelsen såvel af personale,  

 der er omfattet af reglerne om uddannelsesrådets medvirken, som af andet  

 personale.
I det omfang ansættelsessager skal forelægges for  

 Undervisningsministeriet til afgørelse, afgiver rektor indstilling herom.
 § 4.  Rektor kan bemyndige andre til at optræde på  

 sine vegne, herunder ved møder i uddannelsesrådet.
Uddannelsesrådet § 5.  Uddannelsesrådet består af rektor som formand, 4  

 repræsentanter for lærerne bortset fra timelønnede lærere, 2 repræsentanter  

 for de pædagogisk-administrative medarbejdere, 2 repræsentanter for de  

 tekniske og administrative medarbejdere og 4 repræsentanter for de  

 studerende, herunder de studerende i praktik.
Stk. 2.  Repræsentanter for de ansatte og for de  

 studerende vælges af og blandt de enkelte valggrupper.
Ved valg af  

 repræsentanter for lærerne skal hvert af hovedområderne, behandlingsfag,  

 juridiske fag og samfundsfag, sikres mindst 1 repræsentant.
Valg afholdes og  

 opgøres i overensstemmelse med reglerne om forholdstalsvalg i bekendtgørelse  

 om regler for valg til de styrende organer ved højere  

 uddannelsesinstitutioner.
Er der af en valggruppe ikke opstillet flere  

 kandidater, end der skal vælges, bortfalder afstemningen.
Stk. 3.  Repræsentanter for de ansatte vælges for 2 år  

 og repræsentanter for de studerende for 1 år ad gangen.
Valg afholdes i  

 oktober måned.
Der vælges suppleanter for repræsentanterne.
 § 6.  Uddannelsesrådet fastsætter selv sin  

 forretningsorden.
Stk. 2.  Uddannelsesrådet er beslutningsdygtigt, når  

 mindst 7 af dets medlemmer er til stede.
Beslutninger træffes ved almindelig  

 stemmeflerhed.
Ved stemmelighed er rektors stemme afgørende.
I sager, der  

 ikke er optaget på et mødes dagsorden, kan der kun træffes beslutning, når 9  

 af rådets medlemmer er til stede, og samtlige tilstedeværende medlemmer giver  

 samtykke dertil.
Eventuelle mindretalsudtalelser sendes med til  

 Undervisningsministeriet i sager, der forelægges for ministeriet.
 § 7.  Inden for rammer, Undervisningsministeriet  

 fastsætter, har uddannelsesrådet følgende opgaver vedrørende  

 socialrådgiveruddannelsen (grunduddannelsen):
 Stk. 2.  Uddannelsesrådet skal endvidere:
Stk. 3.  Før uddannelsesrådet træffer beslutning om  

 ansættelse af timelærere og afgiver indstilling om ansættelse af lærere i  

 normerede stillinger og af ledende pædagogisk-administrative medarbejdere,  

 skal ansættelsessagen være behandlet i et bedømmelsesudvalg, som rådet  

 nedsætter.
Over halvdelen af udvalgets medlemmer skal have faglige  

 kvalifikationer på niveau med det, der kræves for at blive ansat i den  

 stilling, der skal besættes.
Rektor er formand for bedømmelsesudvalg ved  

 ansættelse af ledende pædagogisk-administrative medarbejdere.
Stk. 4.  Uddannelsesrådet kan nedsætte andre udvalg med  

 særlige opgaver.
Udvalg, hvortil dele af uddannelsesrådets kompetence  

 henlægges, kan kun bestå af medlemmer af uddannelsesrådet.
Biblioteksudvalget § 8.  Der nedsættes et biblioteksudvalg med lederen af  

 biblioteket som formand.
Lærere og studerende skal være repræsenteret i  

 udvalget.
Brugere uden for højskolen kan repræsenteres i udvalget.
 Stk. 2.  Biblioteksudvalget udarbejder bibliotekets  

 bidrag til højskolens budgetforslag og afgør bibliotekets indkøbspolitik.
Rektorforsamlingen § 9.  Rektorerne for de sociale højskoler udgør en  

 rektorforsamling, der mødes mindst to gange årligt.
Lederne af årskursus kan  

 være tilforordnet.
 Stk. 2.  Rektorforsamlingen vælger formand for 2 år ad  

 gangen og fastsætter selv sin forretningsorden.
 § 10.  Rektorforsamlingen har til formål at fremme  

 administrativt og pædagogisk samarbejde mellem højskolerne og mellem  

 højskolerne og offentlige myndigheder.
Stk. 2.  Rektorforsamlingen kan tage ethvert spørgsmål  

 af fælles interesse op til behandling.
Beslutninger truffet af forsamlingen  

 er vejledende for de enkelte højskoler.
Undervisningsministeriets beføjelser § 11.  Undervisningsministeriet er øverste  

 forvaltningsmyndighed for de sociale højskoler.
 Stk. 2.  Undervisningsministeriet, Direktoratet for de  

 Videregående Uddannelser, kan i særlige tilfælde tillade fravigelser fra  

 bestemmelserne i bekendtgørelsen.
 § 12.  Afgørelser truffet af Direktoratet for de  

 Videregående Uddannelser vedrørende denne bekendtgørelse kan ikke indbringes  

 for højere administrativ myndighed.
 Ikrafttræden m.v.
 § 13.  Bekendtgørelsen træder i kraft den 1. juli  

 1987.
 Stk. 2.  Bekendtgørelse nr. 153 af 25. marts 1981 om  

 styrelse af de sociale højskoler ophæves.
