Fladskærme  hjemme-pc-ordning   

 TV-tuner Spørgsmål 1:
 Kan computere,  

 hvor der på medfølgende fladskærm kan afvikles TV-signal, betragtes som  

 computer  

 med tilbehør således, at selskabets kunders medarbejdere er skattefri,  

 såfremt  

 reglerne i LL § 16, stk. 12 og stk. 13 i øvrigt er overholdt? Der spørges på  

 følgende produkter SAMSUNG 323T (32" LCD monitor), SAMSUNG 403T  

 (40"  

 LCD monitor), NEC VP5 (42" Plasma monitor) og NEC XM3 (42" Plasma  

 monitor).
 Spørgsmål  

 2:
 Kan computere,  

 hvor der er to medfølgende fladskærme til benyttelse i to forskellige rum, og  

 hvor den ene fladskærm leveres inkl. et langt skærmkabel/trådløs signal  

 overførsel og trådløs keyboard, betragtes som computer med tilbehør således,  

 at  

 selskabets kunders medarbejdere er skattefri, såfremt reglerne i LL § 16,  

 stk.  

 12 og stk. 13 i øvrigt er overholdt? Der spørges på de i spørgsmål 1 nævnte  

 monitorer.
 Spørgsmål  

 3:
 Kan en ekstra  

 fladskærm, der efterleveres til anvendelse i et andet rum, og inkl. et langt  

 skærmkabel/trådløs signal overførsel og trådløs keyboard betragtes som en del  

 af og/eller som tilbehør til en computer, der i forvejen er stillet til  

 rådighed i henhold til reglerne i LL § 16, således at selskabets kunders  

 medarbejdere er skattefri, såfremt reglerne i LL § 16, stk. 12 og stk. 13 i  

 øvrigt er overholdt? Der spørges på de i spørgsmål 1 nævnte monitorer.
 Spørgsmål  

 4:
 Kan en computer  

 med en medfølgende fladskærm, hvorpå der kan afvikles TV-signal, og hvor  

 fladskærmen  

 fra leverandøren er forsynet med indbygget TV-tuner, betragtes som computer  

 med  

 tilbehør således, at selskabets kunders medarbejdere er skattefri, såfremt  

 reglerne i LL § 16, stk. 12 og stk. 13 i øvrigt er overholdt? ). Der spørges  

 på  

 følgende produkter SAMSUNG LE32R51B (32" LCD monitor), LG 32LP1  

 (32"  

 LCD monitor), SAMSUNG PS42S5HX (42" WXGA Plasma monitor) og LG  

 RZ-42PX4RV  

 (42" WVGA Plasma monitor).
 Spørgsmål 5:
Har størrelsen af  

 fladskærmen betydning for besvarelsen af spørgsmål 1-4? Spørgsmål 6:
Der sker hele  

 tiden ændringer i produkterne til afløsning mv. af de i spørgsmål 1 - 4  

 anførte  

 produkter, og det vil være uhensigtsmæssig at skulle have Ligningsrådet  

 godkendelse hver gang der foretages mindre produktændringer.
Vi mener ikke  

 det  

 er nødvendigt med en ny godkendelse hver gang der sker mindre  

 produktændringer  

 mv.
Er ligningsrådet enig i, at godkendelse ikke er nødvendig ? Svar 1: Nej.
 2: Nej.
 3: Nej.
 4: Nej.
 5: Ja, se dog  

 indstilling og begrundelse.
 6: Ja.
Beskrivelse af de  

 faktiske forhold Det forespørgende  

 selskab køber og sælger audiovisuelt udstyr mv.
Virksomheden dækker hele  

 Danmark via salgsagenter fordelt over hele landet.
De væsentligste  

 kundegrupper  

 er større og mellemstore virksomheder samt alle former for  

 uddannelsesinstitutioner.
Der er i de senere  

 år sket en markant teknisk udvikling, hvilket medfører, at der ikke længere  

 er  

 en klar adskillelse mellem AV-udstyr, pc-udstyr, TV, kommunikationsudstyr og  

 lydudstyr mv.
Disse produkter indgår ofte i samlede  

 "pakkeløsninger",  

 og stiller hele tiden krav om udvikling i virksomhedens produkter, idet denne  

 udvikling medfører flere konkurrenter på markedet.
 Det bemærkes, at  

 alle computerskærme i dag kan anvendes til modtagelse og fremvisning af  

 almindelige  

 TV-signaler ved anvendelse af en ekstern tuner eller download af TV-signaler  

 via PCen, hvilket hermed også omfatter skærme, der leveres under Hjemme  

 PC-ordninger i dag.
Det tiltagende  

 teknologi- og mediekonvergensen, fremgår eksempelvis af, at TV2 og Nordisk  

 Film  

 senest har lanceret en fælles markedsføring af leje af film der downloades  

 via  

 internettet og vises via computeren på tilsluttet skærm.
Ligeledes findes der  

 i  

 dag både radio og TV kanaler, der udelukkende kan modtages via internettet.
Af øvrige nye  

 forhold kan nævnes, at fladskærme af alle størrelser i dag typisk kan leveres  

 både med og uden indbygget tuner.
Teknologikonvergensen i form af muligheden  

 for anvendelse af de samme typer af skærme til gengivelse af TV-signal og  

 data  

 fra en PC, er årsagen til behovet for afklaringen af den skattemæssige  

 situation  

 på området.
 Selskabet har i  

 erhvervet samtlige aktier i en virksomhed, hvis aktivitet er køb og salg af  

 lydanlæg.  

 Købet af denne virksomhed er for at styrke konkurrenceevnen således, at  

 virksomhederne tilsammen kan opfylde kundernes behov.
Selskabet har i  

 endvidere samtlige aktiver i en virksomhed, hvis kundegruppe bl.a. primært  

 bestod af de største virksomheder i Danmark, og hvis aktivitet bl.a. omfatter  

 levering af informationssystemer til direktions- og bestyrelseslokaler med  

 mulighed for integreret afvikling af TV og datagengivelse, eksempelvis ved  

 videokonference anlæg og informationssystemer til receptioner m.m.
Yderligere  

 har den købte virksomhed indgået i større virksomheders ordninger for  

 medarbejderkøb af AV-udstyr.
 Selskabet' kunder  

 har rettet henvendelse om de kan erhverve skærme separat fra selskabet i  

 forbindelse  

 med Hjemme PC-ordninger, der er etableret for de pågældende kunders  

 medarbejdere.
Selskabet ønsker  

 dermed at kunne sælge fladskærme til sine kunder, hvor fladskærmene indgår  

 som  

 en del af pc-ordninger for virksomhedernes medarbejdere, som ikke beskattes,  

 såfremt  

 gældende regler jf.
LL § 16, stk. 12 og stk. 13 i øvrigt er overholdt.
 1) Da computere  

 typisk pakkes med en skærm vil der i tilfælde af eksisterende PC-ordninger  

 være  

 tale om efterlevering af en ny skærm.
 2) I tilfælde af  

 nyetablerede ordninger eller nye medarbejderkøb vil der kunne være mulighed  

 for  

 at en computer leveres med en skærm fra selskabet.
 3) I tilfælde af  

 nyetablerede ordninger eller nye medarbejderkøb vil der kunne være mulighed  

 for, at en computer leveres med en skærm, der er pakket fra leverandøren af  

 PC'en, samt en ekstra skærm fra selskabet.
 Da selskabet har  

 en interesse i at kunne levere flere skærme, ønsker man at kunne levere flere  

 skærmeløsninger, således at computeren kan udnyttes i flere rum i  

 medarbejdernes boliger.
 Det kan oplyses,  

 at ekstra fladskærme vil blive leveret med enten lange skærmkabler, eller  

 udstyr til trådløs signal overførsel samt trådløst keyboard, med henblik på  

 anvendelse af skærmene som en integreret del af en samlet PC-løsning.
 Der spørges  

 konkret på følgende produkter:
 SAMSUNG 323T  

 (32" LCD monitor), SAMSUNG 403T (40" LCD monitor), NEC VP5  

 (42"  

 Plasma monitor) og NEC XM3 (42" Plasma monitor).
Disse monitorer  

 har ikke indbygget TV-tuner.
Priserne går fra ca. 13.000 kr. til ca. 22.500  

 kr.
 SAMSUNG LE32R51B  

 (32" LCD monitor), LG 32LP1 (32" LCD monitor), SAMSUNG PS42S5HX  

 (42" WXGA Plasma monitor) og LG RZ-42PX4RV (42" WVGA Plasma  

 monitor).
Disse monitorer  

 har indbygget TV-tuner.
Priserne går fra ca. 14.000 kr. til ca. 22.000  

 kr.
Forespørgers  

 opfattelse Revisor finder, at  

 den teknologiske udvikling på området er i en særdeles hastig udvikling,  

 hvilket medfører, at computere med tilbehør i dag kan anvendes til mange  

 andre  

 formål end for blot et par år siden.
Endvidere bør det tages i betragtning,  

 at  

 det må antages, at der er skærme, der er leveret under pc-ordningen, allerede  

 i  

 dag anvendes til TV.
Der er til stadighed en rivende udvikling indenfor  

 kommunikations- og it-systemer mv. samt datatransmission.
Vor kunde følger  

 med  

 i denne udvikling, og vi og vor kunde har derfor uddybet dette i vore 6  

 spørgsmål for at få afklaret, hvorvidt vor kundes produkter kan indgå i den  

 omtalte pc-ordning, hvilket er vor opfattelse, at de kan.
 Dette understreges  

 af Ligningsvejledningen jf. nedennævnte uddrag af afsnit A.B.1.9.13:
"Der er ikke  

 noget maksimumbeløb for, hvor meget en computer med tilbehør, der stilles til  

 rådighed, må koste.
Arbejdsgiveren og medarbejderen kan frit aftale, hvilket  

 og  

 hvor meget tilbehør, der skal indgå i ordningen.
Det er dog en forudsætning  

 for  

 anvendelse af ordningen, at det er en computer med tilbehør, der stilles til  

 rådighed.
Medarbejderen kan f.eks. ikke deltage i en ordning, hvor  

 arbejdstageren blot får computertilbehør stillet til rådighed." Med henvisning til  

 ovennævnte bestemmelse anmoder revisor om, at der specifik bliver taget  

 stilling  

 til hvert af de 6 spørgsmål, der jo i høj grad drejer sig om computere med  

 tilbehør.
 Revisor finder, at  

 de stillede spørgsmål skal besvares således:
 1: Ja.
 2: Ja.
 3: Ja.
 4: Ja.
 5: Nej.
 6: Ja.
Styrelsens  

 indstilling og begrundelse Bestemmelsen i  

 ligningslovens § 16, stk. 12 om, at værdien af en helt eller delvis  

 vederlagsfri privat benyttelse af en arbejdsgiverbetalt computer med  

 tilbehør,  

 der er stillet til rådighed for arbejdet, ikke beskattes, blev oprindeligt  

 indsat ved lov nr. 437 af 10. juni 1997. Det fremgår af bemærkningerne til  

 loven (L180 - folketingsåret 1996-97), at skattefriheden omfatter software,  

 scanner, modem m.v., hvorimod en telefonforbindelse, der kan anvendes til  

 datatransmission behandles efter reglerne for fri telefon.
 Efter lovens  

 vedtagelse blev Ligningsrådet bedt om at tage stilling til en lang række  

 anmodninger om bindende forhåndsbesked vedrørende den skattemæssige  

 behandling  

 af en computer m.v. stillet til rådighed af en arbejdsgiver mod, at den  

 ansatte  

 gik ned i løn.
 Det var efter den  

 daværende regerings opfattelse i strid med intentionerne bag reglerne.  

 Meningen  

 med reglerne var, at arbejdsgiverne skulle kunne tage et ansvar for  

 medarbejdernes IT-udvikling, uden det medførte beskatning af de ansatte, når  

 arbejdsgiveren betalte udgifterne ved at stille en computer til rådighed.
Der blev derfor  

 ved lov nr.1301 af 20. december 2000 indsat en værnsregel, som gør det  

 ufordelagtigt  

 at aftale en lønnedgang eller løntilbageholdenhed mod at få en computer eller  

 andet udstyr stillet til rådighed.
Værnsreglen indebærer, at den ansatte  

 hvert  

 år skal beskattes af 50 % af udstyrets nypris i alle tilfælde, hvor  

 arbejdsgiveren kompenseres gennem lønnedgang.
Forud for denne  

 lovgivning havde et udvalg vurderet reglerne for beskatning af  

 arbejdsgiverbetalt  

 pc og reglerne om beskatning af fri telefon, blandt andet med det formål at  

 opnå harmoni mellem skattereglerne og hensynet til udbredelsen af IT, set i  

 et  

 hjemmearbejdspladsperspektiv.
I betænkning nr. 1390/september 2000 beskrives  

 bl.a. konvergensudviklingen dvs. det forhold, at sektorgrænserne mellem IT,  

 tele og medier bliver mindre klare, som følge af sammensmeltning af  

 forskellige  

 typer tjenester, netværk og apparater.
Det forudses, at udviklingen vil  

 betyde,  

 at det samme apparat vil kunne bruges til vidt forskellige  

 funktioner.
Efter  

 regeringsskiftet gennemførte den nye regering ved lov nr. 263 af 8. maj 2002  

 en  

 såkaldt moderniseret hjemme-pc-ordning.
Ordningen, der fremgår af  

 ligningslovens § 16, stk. 12. 3. til 5. pkt., giver den ansatte, der betaler  

 arbejdsgiveren for at få en computer med tilbehør stillet til rådighed,  

 adgang  

 til et ligningsmæssigt fradrag på op til 3.500 kr. pr. år.
Fradraget er  

 betinget af, at arbejdsgiveren betaler minimum 25 % af udgifterne.
Det fremgår af  

 bemærkningerne til lovforslaget (L 55 folketingsåret 2001-2002) at ordningen  

 primært  

 sigter på at udbrede pc-basisudstyr af rimelig kapacitet og kvalitet.
Det  

 fremgår endvidere "  

  

 at det er en forudsætning for anvendelsen af den  

 foreslåede ordning, at der er tale om en computer med tilbehør.  

 Arbejdstageren  

 kan således f.eks. ikke deltage i en ordning, hvorefter arbejdstageren blot  

 får  

 computertilbehør stillet til rådighed." Det uddybes i et  

 bilag til Skatteudvalget (L55 - bilag 36), hvor det bl.a. anføres; "  

  

 Som det  

 fremgår af bemærkningerne til lovforslaget sigter forslaget primært på  

 udbredelsen af pc-basisudstyr af rimelig kapacitet og kvalitet." "  

  

 Målsætningen  

 med lovforslaget har således primært været at give et incitament til, at  

 arbejdsgivere og arbejdstagere indgår aftale om en "pc-startpakke",  

 med henblik på at fremme anvendelsen af IT og dermed det generelle  

 IT-kompetenceniveau, også hos arbejdstagere som ikke allerede er fortrolige  

 med  

 brugen af IT.
Det, der lægges op til med lovforslaget, er ikke et generelt  

 tilskud til indkøb af IT-udstyr via skattesystemet, men at arbejdsgiveren  

 påtager sig et ansvar over for den ansatte samtidigt med, at den ansatte  

 påtager sig et ansvar for sin egen IT-kompetenceudvikling." Ad spørgsmål  

 1.
Det er Told- og  

 Skattestyrelsens opfattelse, at skattefriheden efter ligningslovens § 16,  

 stk.12, som udgangspunkt alene omfatter et samlet basisudstyr.
Den  

 teknologiske  

 udvikling har imidlertid medført, at grænserne for, hvad der betragtes som  

 basisudstyr hele tiden forskydes.
For så vidt angår fladskærme, har disse  

 længe  

 været en nødvendig integreret del af bærbare pc'er.
Prisudviklingen har  

 medført, at det nu også er almindeligt at anvende fladskærme i forbindelse  

 med  

 stationære pc'er.
Tilsvarende er det udbredt, at man kan se tv over  

 internettet  

 på sin pc.
Med adgang til datatransmission via bredbånd tilmed i en god  

 kvalitet.
Det er dog Told-  

 og Skattestyrelsens opfattelse, at der fortsat skal være tale om et  

 basisudstyr, hvilket sætter begrænsninger både med hensyn til skærmens  

 størrelse og pris.
I konkrete tilfælde kan en stor fladskærm være  

 arbejdsmæssig  

 relevant, fx for hjemmearbejdspladser, hvor den ansatte udfører layout  

 opgaver.  

 Der kan således ikke opstilles bestemte faste grænser for skærmens størrelse  

 eller pris, men det må bero på en konkret bedømmelse, om det pågældende  

 udstyr  

 kan anses som basisudstyr.
Det er dog styrelsens opfattelse, at de omhandlede  

 monitorer har en sådan størrelse, og pris, at de ikke kan betegnes som  

 basisudstyr.
 Told- og  

 Skattestyrelsen indstiller under henvisning hertil, at spørgsmål 1 besvares  

 med  

 nej.
 Ad spørgsmål 2.
 Det er Told- og  

 Skattestyrelsens opfattelse, at to fladskærme til samtidig anvendelse i 2  

 forskellige rum, som udgangspunkt ikke kan anses som basisudstyr, jf. de  

 anførte bemærkninger til L55. Styrelsen indstiller, at spørgsmål 2 besvares  

 med  

 nej.
 Ad spørgsmål 3.
 Det er Told- og  

 Skattestyrelsens opfattelse, at en ekstra fladskærm ikke kan anses som  

 basisudstyr, jf. de anførte bemærkninger til L55. Styrelsen indstiller, at  

 spørgsmål 3 besvares med nej.
 Ad spørgsmål 4.
Told- og  

 Skattestyrelsen finder, at de pågældende monitorer, der har indbygget  

 TV-tuner,  

 ikke kan betragtes som basisudstyr.
Styrelsen indstiller under henvisning til  

 det under spørgsmål 1 anførte, at spørgsmål 4 besvares med nej Ad spørgsmål 5.
Som anført under  

 besvarelsen af spørgsmål 1, er det Told- og Skattestyrelsens opfattelse, at  

 skærmens  

 størrelse og pris er faktorer, der indgår ved bedømmelse af, hvorvidt  

 udstyret  

 kan betragtes som basisudstyr.
Styrelsen indstiller under henvisning hertil,  

 at  

 spørgsmål 5 besvares med ja, men som anført under besvarelsen af spørgsmål 1,  

 kan der ikke opstilles faste grænser for fladskærmens størrelse.
 Ad spørgsmål 6.
Told- og  

 Skattestyrelsen er enig med revisor i, at det ikke er nødvendigt at anmode om  

 Ligningsrådets godkendelse, hver gang der sker mindre produktændringer.
Det  

 indstilles derfor, at spørgsmål 6 besvares med ja.
 Ligningsrådet  

  

 tiltræder  

 indstillingen.
