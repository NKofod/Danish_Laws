Skriftlig fremsættelse (7. april 2000) Fødevareministeren (Ritt Bjerregaard):
 Herved tillader jeg mig for Folketinget at  

 fremsætte:
 Forslag til lov om ændring af lov om Kongeriget  

 Danmarks Fiskeribank.
(Lovforslag nr.
L 273).
Formålet med dette lovforslag er at  

 tilbageføre Fiskeribankens grundfond på 40,0 mill. kr. til  

 statskassen.
Tilbageførslen sker som en konsekvens af finanslov 2000,  

 jf. finanslovskonto § 24.12.01.40. Ophævelse af Kongeriget Danmarks  

 Fiskeribanks Grundfond.
 Baggrunden for lovforslaget er, at Fiskeribankens  

 egenkapital gennem indtjening har været stigende i de senere år.  

 Det er ikke et selvstændigt formål for Fiskeribanken at skulle  

 opbygge en formue, idet bankens virksomhed som udgangspunkt skal hvile i sig  

 selv.
 Herudover indeholder lovforslaget nogle ændringer af  

 teknisk karakter.
 Lovforslaget medfører at Fiskeribanken mister et  

 renteafkast, men i øvrigt forventes lovforslaget ikke at få  

 økonomiske, erhvervsøkonomiske eller miljømæssige  

 konsekvenser.
 Idet jeg i øvrigt henviser til lovforslagets  

 bemærkninger, anbefaler jeg lovforslaget til Folketingets hurtige og  

 velvillige behandling.
