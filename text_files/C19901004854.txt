 Konkurrencerådet besluttede, som meddelt tidligere, på sit møde den 9. maj  

 1990, at tilladelsen til at foreningens medlemmer kan håndhæve bindende  

 bruttopriser ikke kan fortsætte under konkurrenceloven, idet tilladelsen dog  

 blev forlænget til den 1. januar 1991.
 Denne afgørelse blev af en række brancheorganisationer ved advokat Niels  

 Gade samt Centralforeningen af Benzinforhandlere i Danmark påklaget til  

 Konkurrenceankenævnet.
 Det kan allerede på nuværende tidspunkt konstateres, at ankenævnet ikke  

 når at behandle klagen inden den 1. januar 1991, hvor tilladelsen til at  

 foreningens medlemmer kan håndhæve bindende bruttopriser skulle bortfalde.
 Under henvisning til klagesagen skal man herved meddele, at tilladelsen. i  

 henhold til konkurrencelovens § 14, stk. 1, til at foreningens medlemmer kan  

 håndhæve bindende bruttopriser forlænges til den 1. juli 1991, fra hvilket  

 tidspunkt den bortfalder.
