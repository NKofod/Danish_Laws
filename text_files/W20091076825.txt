Ankestyrelsens principafgørelse 233-09 om arbejdsskade - årsløn - nyuddannet - mindsteløn - skøn Resume:
Årslønnen skulle fastsættes til det beløb, som den uddannelsessøgende kunne have tjent, hvisikke uddannelsen var blevetafbrudtpå grund af en arbejdsskade.
Følgerne af en anerkendt arbejdsskade forhindrede den uddannelsessøgende i at afslutte sin uddannelse.
Sikrede overgik herefter til ufaglært arbejde.
 Love:
Lov om arbejdsskadesikring - lovbekendtgørelse nr. 848 af 7. september 2009 - § 24 Sagsfremstilling:
Det fremgik af sagen, at sikrede under sin uddannelse som håndværker pådrog sig en arbejdsskade i hånden.
Under uddannelsen modtog sikrede elevløn.
Sikrede afbrød uddannelsen, før den blev afsluttet.
Sikrede påtog sig herefter ufaglært arbejde.
Arbejdsskadestyrelsen traf afgørelse om tilkendelse af erstatning for tab af erhvervsevne og årsløn. Årslønnen blev fastsat efter et skøn.
Ved skønnet tog Arbejdsskadestyrelsen udgangspunkt i, hvad lønnen udgjorde for en nyudlært efter minimallønsoverenskomsten.
Sikredes forbund klagede over afgørelsen om årsløn og gjorde gældende, at der altid foregik en lokal forhandling mellem arbejdsgiver og den ansatte og forbund, således at lønnen blev forhøjet.
Forbundet vurderede, at lønnen efter forhandling ville have udgjort cirka 290.000 kr. med arbejdsgivers bidrag til ATP og pension.
Det fremgik af lønstatistikker, at den gennemsnitlige årsindtægt for alle håndværkere udgjorde cirka 350.000 kr.
 Sagen blev behandlet i principielt møde med henblik på afklaring af, om årslønnen til en sikret, der havde afbrudt sin uddannelse på grund af følgerne af en arbejdsskade, kunne fastsættes alene på grundlag af minimallønssatsen for håndværkere i den kollektive overenskomst.
 Afgørelse:
Ankestyrelsen vurderede, at årslønnen skulle fastsættes efter et konkret skøn,idet sikrede var under uddannelse, da arbejdsskaden indtraf.
Der var derfor tale om særlige ansættelsesforhold.
 Ankestyrelsen forhøjede herefter årslønnen.
Ankestyrelsen lagde vægt på, hvilken løn sikrede kunne have opnået efter minimallønsoverenskomsten og den efterfølgende lokale forhandling med den konkrete arbejdsgiver.
Ankestyrelsen tog udgangspunkt i lønstatistikker fra sikredes forbund og Dansk Arbejdsgiverforening.
 Når skaden er indtruffet under uddannelse, sætter Ankestyrelsen årslønnen til den indtægt, som sikrede kunne have forventet at opnå, hvis uddannelsen var afsluttet efter planen.
 Ankestyrelsen ændrede således Arbejdsskadestyrelsens afgørelse.
