Endelige analyseresultater vedrørende kontrol for bakterier i ost vil,  

 selvom oplysninger om analysen kan skade den virksomhed, som oplysningerne  

 vedrører, være omfattet af den almindelige adgang til aktindsigt for  

 offentligheden, bl.a. under hensyn til offentlighedens interesse i at undgå  

 indtagelsen af skadelige produkter.
Efter en konkret vurdering kan foreløbige  

 analyseresultater og resultater vedrørende produkter, der ikke er bragt på  

 markedet undtages for adgangen til aktindsigt.
Efter Justitsministeriets  

 opfattelse vil der kun i meget begrænset omfang være behov for at pålægge  

 medarbejdere i en kontrolmyndighed en tavshedspligt, der rækker videre end de  

 almindelige regler om tavshedspligt i straffelovens § 152 og  

 forvaltningsloven.
 Vedrørende I. afd. 2. kt. j.nr. 87-8303/X1-1.
 I skrivelse af 20. maj 1988 har Landbrugsministeriet anmodet  

 Justitsministeriet om en udtalelse om adgangen til aktindsigt i  

 analyseresultater vedrørende kontrol for listeriabakterier i ost.
Det fremgår af sagen, at statskontrollen med mejeriprodukter og æg m.v.  

 den 7. april 1988 har henstillet til samtlige osteproducerende mejerier, at  

 mejerierne gennemfører en egenkontrol for forekomst af listeria monocytogenes  

 bakterier ved et nærmere beskrevet prøveudtagnings- og analyseprogram, og at  

 analyseresultaterne løbende tilsendes Statskontrollen.
Statskontrollen har  

 samtidig i skrivelsen henledt opmærksomheden på, at de analyseresultater, der  

 modtages, vil blive undergivet aktindsigt, hvis en journalist eller andre  

 forlanger aktindsigt i den konkrete sag.
Danske Mejeriers Fællesorganisation har i skrivelse af 27. april 1988 over  

 for Statskontrollen givet udtryk for, at mejeriernes egne analyseresultater  

 efter fællesorganisationens opfattelse ikke bør være omfattet af den  

 almindelige adgang til aktindsigt.
Det er Danske Mejeriers  

 Fællesorganisations opfattelse, at analyseresultaterne bør undtages fra  

 aktindsigt i medfør af offentlig hedslovens § 7, § 12, stk. 1, nr. 2, eller §  

 13, stk. 1, nr. 6. Danske Mejeriers Fællesorganisation har ikke noget at  

 indvende imod, at de analyseresultater, som tilvejebringes af Statskontrollen  

 selv, undergives aktindsigt i samme omfang som hidtil.
 I den anledning skal Justitsministeriet udtale følgende:
 1. Efter offentlighedslovens § 4, stk. 1, kan enhver med de undtagelser,  

 der er nævnt i lovens §§ 7-14, forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed.
Retten til aktindsigt omfatter efter offentlighedslovens § 7 ikke en  

 myndigheds interne arbejdsdokumenter.
Som interne arbejdsdokumenter anses  

 blandt andet dokumenter, der udarbejdes af myndighe den selv til eget brug,  

 samt brevveksling mellem forskellige enheder inden for samme myndighed.  

 Bestemmelsen omfatter derimod ikke breve, analyserapporter og andre  

 dokumenter, der af private virksomheder indsendes til en offentlig myndighed.
 På den baggrund kan de analyseresultater, som mejerierne på grundlag af  

 egenkontrollen indsender til Statskontrollenmed mejeriprodukter og æg m.v.,  

 efter Justitsministeriets opfattelse ikke undtages fra aktindsigt efter  

 bestemmelsen i offentlighedslovens § 7.
2. Efter offentlighedslovens § 12, stk. 1, nr. 2, omfatter retten til  

 aktindsigt ikke oplysninger om tekniske indretninger eller fremgangsmåder  

 eller om drifts- eller forretningsforhold eller lignende, for så vidt det er  

 af væsentlig økonomisk betydning for den person eller virksomhed, oplysningen  

 angår, at begæringen ikke imødekommes.
Undtagelsesbestemmelsen i § 12, stk.  

 1, nr. 2, er kun anvendelig, hvis imødekommelsen af en begæring om aktindsigt  

 efter et konkret skøn må antages at indebære en nærliggende risiko for, at  

 der - typisk af konkurrencemæssige grunde - påføres den pågældende person  

 eller virksomhed skade, navnlig et økonomisk tab af nogen betydning, jf.  

 Folketingstidende 1984/85, tillæg B, sp. 3088 f.
Findes der i et parti ost bakterier af en sådan type og i en sådan mængde,  

 at osten er sundhedsfarlig, har det pågældende mejeri, når det får kendskab  

 til forholdet, pligt til at hindre, at partiet kommer på markedet, jf.  

 straffelovens § 188. Hvis partiet helt eller delvis er på markedet, skal  

 partiet tilbagekaldes fra grossister og detailforhandlere.
Når  

 Statskontrollen får kendskab til forholdet, kan kontrollen efter  

 Justitsministeriets opfattelse gennem massemedierne advare forbrugerne mod  

 det sundhedsfarlige produkt.
Den omstændighed, at et parti ost er  

 sundhedsfarligt, er således efter Justitsministeriets opfattelse ikke af  

 fortrolig karakter, og oplysningerne herom i analyserapporter m.v., kan ikke  

 undtages fra aktindsigt efter bestemmelsen i offentlighedslovens § 12, stk.  

 1, nr. 2, selv om oplysninger af denne karakter såvel på kort som på længere  

 sigt kan skade det pågældende mejeris omdømme og dermed  

 afsætningsmulighederne.
 Derimod må det efter Justitsministeriets opfattelse give anledning til  

 nogen tvivl om foreløbige analyseresultater kan undtages fra aktindsigt i  

 tilfælde,hvor resultatet ikke entydigt viser, at osten er sundhedsfarlig.  

 Landbrugsministeriet har over for Justitsministeriet som eksempel peget på  

 den situation, at der i et parti ost konstateres en vis forurening, men hvor  

 det først nogen tid senere kan afgøres, om bakterierne er af den farlige type  

 monocytogenes, eller om den konstaterede forurening er ganske ufarlig, og  

 ikke overstiger, hvad der jævnligt forekommer også i andre fødevaregrupper.
I de tilfælde, hvor partiet af ost fortsat befinder sig på mejeriet eller  

 hos grossisten, og derfor kan tilbageholdes indtil det endelige  

 analyseresultat foreligger, og hvor der således ikke foreligger særlig grund  

 til at informere offentligheden om partiets eventuelle farlighed, kan  

 oplysninger om fund af listeriabakteri er påføre det pågældende mejeri  

 betydelig skade i konkurrencen med andre mejerier, herunder i forholdet til  

 udlandet, selv om det senere viser sig, at partiet ikke er sundhedsskadeligt.  

 Justitsministeriet er enig med Landbrugsministeriet i, at der i disse  

 tilfælde kan påføres det enkelte mejeri en betydelig økonomisk skade.
På den  

 baggrund er det Justitsministeriets opfattel se, at foreløbige  

 analyseresultater af den her nævnte karakter efter omstændighederne vil kunne  

 undtages fra aktindsigt i medfør af offentlighedslovens § 12, stk. 1, nr. 2.
 Bestemmelsen i offentlighedslovens § 12, stk. 1, nr. 2, forudsætter, at  

 statskontrollen foretager en konkret vurdering af oplysningernes mulige  

 skadevirkninger for den berørte virksomhed i hvert enkelt tilfælde.
3. Efter bestemmelsen i offentlighedslovens § 13, stk. 1, nr. 6, kan  

 retten til aktindsigt i øvrigt begrænses i det omfang, det er nødvendigt til  

 beskyttelse af væsentlige hensyn til private og offentlige interesser, hvor  

 hemmeligholdelse efter forholdets særlige karakter er påkrævet.
Bestemmelsen  

 har karakter af en opsamlingsbestemmelse, der giver hjemmel til at nægte  

 aktindsigt i tilfælde, hvor væsentlige hensyn til beskyttelse af andre  

 offentlige eller private interesser er nævnt i §§ 12 og 13, stk. 1, nr. 1-5,  

 gør en undtagelse fra offentlighedsprincippet nødvendig.
Det er i  

 forarbejderne til bestemmelsen og til den tilsvarende bestemmelse i § 2, stk.  

 2, nr. 4, i offentlighedsloven af 1970 for udsat, at der kun vil blive gjort  

 brug af bestemmelsen i tilfælde, hvor hemmeligholdelse af hensyn til det  

 offentliges eller enkeltpersoners interesse er klart påkrævet, jf.  

 Folketingstidende 1969/70, tillæg A, sp. 589.
En samlet vurdering af de tilfælde, hvor generalklausulen har været bragt  

 i anvendelse i praksis, efterlader det indtryk, at den - tildels med støtte i  

 forarbejderne - er blevet benyttet til at tilgodese beskyttelsesinteresser,  

 der som sådanne er anerkendt ved udformningen af lovens øvrige  

 undtagelsesbestemmelser, men hvor de udtrykkelige bestemmelser har vist sig  

 utilstrækkelige, jf.
Asbjørn Jensen m.fl., Offentlighedsloven, side 177.  

 General klausulen vil dog efter Justitsministeriets opfattelse ikke kunne  

 anvendes i tilfælde, hvor vurderingen af mejeriernes konkurrencemæssige  

 situation falder inden for ordlyden af bestemmelsen i offentlighedslovens §  

 12, stk. 1, nr. 2, og denne bestemmelse efter en konkret vurdering ikke er  

 fundet anvendelig.
Danske Mejeriers Fællesorganisation har i skrivelsen af 27. april 1988  

 særligt peget på, at mejerierne i et forsøg på en afsløring af eventuel  

 forurening med listeriabakterier tilrettelægger prøveudtagningen som en  

 belastet prøveudtagning.
En sådan prøveudtagning vil ikke give et  

 repræsentativt billede af eventuelle listeriaforekomster, og vil kunne skabe  

 uheldige fejlfortolkninger af analyseresultaterne, hvis disse forelægges  

 journalister eller andre.
Den omstændighed, at der består en risiko for, at  

 journalister og andre, der får adgang til analyseresultaterne kan misforstås  

 eller fejlfortolke disse, kan dog efter Justitsministeriets opfattelse ikke i  

 sig selv føre til, at oplysningerne undtages fra aktindsigt.
I stedet må  

 myndigheden ved udlevering af analyseresultaterne i medfør af  

 forvaltningslovens § 7 give den fornødne vejledning om, under hvilke  

 omstændigheder prøverne er udtaget, og hvilken betydning dette har for  

 analyseresultatet.
I de sager om anvendelse af offentlighedsloven, som har været forelagt  

 Justitsministeriet med henblik på afgivelse af en vejledende udtalelse, har  

 Justitsministeriet hidtil indtaget det standpunkt ikke at burde give udtryk  

 for sit syn på udfaldet af den konkrete afvejning af modstående hensyn, der  

 er forudsat i offentlighedslovens § 12, stk. 1, nr. 2, og § 13, stk. 1, nr.  

 6, idet den myndighed, som i øvrigt har afgørelsen af den pågældende sag, må  

 antages at have de bedste forudsætninger for at træffe afgørelse herom.
Under  

 henvisning hertil mener Justitsministeriet heller ikke i det foreliggende  

 tilfælde at burde udtale sig om udfaldet af afvejningen i de enkelte sager.
4. På en række områder, hvor offentlige myndigheder varetager tilsyns- og  

 kontrolopgaver, er der i lovgivningen gennemført særlige regler om  

 tavshedspligt, hvorefter de ansatte i kontrolmyndigheden har tavshedspligt  

 med hensyn til enhver oplysning, som de gennem deres virksomhed bliver  

 bekendt med.
Som eksempel på en sådan bestemmelse kan nævnes § 50 i lov om  

 banker og sparekasser, jf. lovbekendtgørelse nr. 374 af 15. august 1985. En  

 sådan særlig tavshedspligtsbestemmelse begrænser adgangen til at meddele  

 aktindsigt efter offentlighedsloven, jf. offentlighedslovens § 14.
Efter Justitsministeriets opfattelse vil der kun i meget begrænset omfang  

 være behov for at pålægge medarbejderne i en kontrol myndighed en  

 tavshedspligt, der rækker videre end de almindelige regler om tavshedspligt i  

 straffelovens § 152 og forvaltningslovens § 27. Justitsministeriet skal i den  

 forbindelse pege på, at tendensen i de senere års lovgivning er gået i  

 retning af at ophæve særlige tavshedsforskrifter for at sikre den almindelige  

 adgang til aktindsigt efter offentlighedslovens regler, jf. f.eks. lov nr.  

 107 af 29. marts 1978 om ændring af miljøbeskyttelsesloven og lov nr. 108 af  

 29. marts 1978 om ændring af levnedsmiddelloven, jf.
Folketingstidende  

 1977/78, tillæg A, sp. 545 ff.
 Hvis der i lovgivningen er fastsat en særlig, strafsanktioneret hjemmel  

 til at kræve oplysninger indberettet fra private, eller kontrolmyndighedens  

 virksomhed i øvrigt bygger på et nært samarbejde med virksomheder, der har en  

 indberetningspligt, kan der dog være grundlag for at overveje en udvidelse af  

 tavshedspligten.
 På den baggrund vil Justitsministeriet ikke udtale sig imod, at  

 Landbrugsministeriet eventuelt gennem et udvalgsarbejde vurderer behovet for,  

 at der på nærmere angivne områder fastsættes særlige regler om tavshedspligt  

 og om offentliggørelse af analyseresultater for kontrolmyndighederne på  

 landbrugsområdet.
P.
M.
V.
E.
B.
