I.
Orientering I denne cirkulæreskrivelse fastsættes retningslinier for Arbejdstilsynets  

 indsats mod stoffer og materialer i arbejdsmiljøet, som kan fremkalde allergi  

 eller irritation af hud og luftveje.
 Indsatsen gennemføres i 1991 og 1992.
BAGGRUND Kampagnen er en del af Arbejdstilsynets systematiske forebyggelse af  

 arbejdsbetingede sygdomme.
 Valg af brancher er foretaget på grundlag af Arbejdstilsynets  

 dokumentation samt ud fra en vurdering af:
- Antal udsatte personer - Sygdommens alvorlighed - Forebyggelsesmuligheder FORMÅL At medvirke til sikring af, at arbejdstagere kan arbejde på en  

 arbejdsplads uden at være udsat for stoffer og materialer, der kan fremkalde  

 allergi eller irritation af hud og luftveje i en sådan grad, at det giver  

 reel risiko for helbredsforringelse.
INDSATSOMRÅDER Indsatsen rettes specielt mod følgende fire brancher:
 Rengøring, med ISIC-nr.
92.021 Rengøringsvirksomhed 93.311 Hospitaler m.fl.
 93.408 Velfærdsinstitutioner og -foreninger for ældre m.fl.
 Bagerierhverv med ISIC-nr.
31.16 Møller 31.17 Brødfabrikker og bagerier m.m.
 Frisørvirksomhed med ISIC-nr.
 95.911 Damefrisører, skønhedssaloner m.m.
95.912 Herrefrisører 95.913 Herre- og damefrisører Jern- og metalvareindustri med ISIC-nr.
38.110 Fremstilling af værktøj, beslag samt bestik 38.131 Fremstilling af jern- og metalkonstruktioner 38.132 Fremstilling af stationære beholdere 38.191 Metalemballagefabrikker 38.193 Armaturfabrikker 38.194 Fremstilling af bolte, skruer og søm 38.242 Fremstilling af maskiner og apparater til næringsmiddelindustrien  

 og kemisk industri 38.296 Fremstilling af tandhjul og transmissionsaksler 38.298 Underleverandørfabrikker med jern- og metalforarbejdning 38.299 Fremstilling af øvrige maskiner 38.311 Fremstilling af el-motorer samt el-apparatur til maskiner 38.321 Radio- og fjernsynsfabrikker 38.329 Fremstilling af telemateriel 38.432 Karosserifabrikker 38.514 Fremstilling af elektriske måleinstrumenter I bagerierhverv fokuseres specielt på arbejde med mel, og i jern og  

 metalbranchen fokuseres specielt på køle/smøremidler, svejsning og lodning.
INDSATSDELE Generel oplysningsindsats Formålet er at øge viden om sammenhængen mellem stoffer og materialer på  

 arbejdspladsen og allergi eller irritation af hud og luftveje.
Endvidere at  

 skabe kendskab til og forståelse for indsatsmuligheder over for de forhold på  

 arbejdspladsen, som kan forårsage de nævnte sygdomme.
 Tidsperiode: 1. januar 1991 - 1. april 1991.
 Målgruppen er offentligheden, arbejdsgivere og arbejdstagere, faglige  

 organisationer, brancheorganisationer samt  

 leverandører/producenter/importører af rengøringsmidler.
 Indhold og metoder: Generel information om sammenhængen mellem stoffer og  

 materialer i arbejdsmiljøet og allergi eller irritation af hud og luftveje.
 Endvidere informeres om indholdet i Arbejdstilsynets indsatsplan over for  

 arbejdsmiljømæssige påvirkninger fra de aktuelle stoffer og materialer.
 Den generelle information udføres primært af Direktoratet via pressen.  

 Herudover kan kredsene lokalt starte indsatsen i denne periode.
 Endelig informerer Direktoratet leverandører, producenter og importører af  

 rengøringsmidler om den brancherettede indsats, der udføres over for  

 rengøringsarbejde på hospitaler og ældreboliger m.v.
Brancherettet hjælp til selvhjælp Formålet er at aktivere virksomhederne indenfor fire udvalgte brancher til  

 systematisk at hindre/begrænse de ansattes udsættelse for stoffer og  

 materialer, der kan forårsage allergi eller irritation af hud og luftveje.
 Tidsperiode: 1. april 1991 - 1. januar 1992.
 For at indsatsen kan få størst mulig gennemslagskraft, anmodes kredsene om  

 at tilrettelægge denne del af indsatsen efter følgende tidsterminer:
Rengøringsbranchen fra 1. april til 1. september 1991 Bagerierhvervene fra 1. maj til 1. september 1991 Frisører og jern/metal fra 1. september 1991 til 1. januar 1992 Målgruppen er de fire udvalgte brancher, se Indsatsområder, side 2.
 Indhold og metoder: Ved hjælp til selvhjælp-indsatsen skal virksomhederne  

 aktiveres til at iværksætte forebyggende arbejde.
 Dette skal, for kredsenes vedkommende, især ske ved, at der gives  

 vejledning til virksomhederne i de udvalgte brancher.
 Forudsætningen for at hjælp til selvhjælp får den ønskede effekt er, at de  

 tilsynsførende indgår i en dialog med relevante personer fra målgrupperne med  

 henblik på at motivere og aktivere disse til selv at igangsætte forebyggende  

 foranstaltninger.
Der kan anvendes forskellige hjælp til selvhjælpsmetoder.
Det  

 informations-/vejledningsmateriale m.v., der er udarbejdet til denne indsats,  

 er bl.a. udarbejdet med henblik på brug af den metode - at kredsen foretager et besøg på virksomhed den, udleverer materiale og foretager en vejledning, eller - at kredsen sender informations-/vejledningsmateriale med brev.
 Hvilke supplerende hjælp til selvhjælpsmetoder, som kredsene herudover  

 vælger at anvende, fastlægges lokalt, fx i samarbejde med andre lokale  

 arbejdsmiljøaktører.
 Der lægges dog følgende rammer for hjælp til selvhjælpsmetoder:
- Alle virksomheder i de udvalgte brancher skal inden for den fastsatte  

 tidsperiode for indsatsdelen have modtaget et informationsbrev med  

 informations-/vejledningsmateriale fra kredsen.
Brevet kan udleveres ved et  

 besøg, hvor kredsen vejleder virksomheden om indsatsen og/eller det kan  

 sendes.
 - Antallet af virksomheder, hvor der kan foretages besøg med afgivelse af  

 vejledning, fastlægges lokalt primært under hensyn til den fastsatte  

 virksomhedstid for indsatsen, men også under hensyn til den virksomhedstid  

 som kredsen har valgt at bruge til supplerende hjælp til selvhjælpsmetoder.
 - For brancherne rengøring, bagerierhverv og jern og metal, samt i det  

 omfang det under hensyntagen til nedenstående er muligt for frisørbranchen,  

 skal det lokalt, ved fastlæggelsen af det antal virksomheder der besøges,  

 tilstræbes, at en lige stor procentdel af virksomhederne inden for hver af de  

 udvalgte brancher får besøg.
 - Specielt for frisørbranchen er det, af hensyn til den model der er  

 fastlagt for effektmålingen, nødvendigt, at minimum halvdelen af kredsens  

 virksomheder i frisørbranchen besøges. (Der skal her desuden, når der  

 udvælges virksomheder der skal have besøg, primært fokuseres på virksomheder,  

 hvor der er ansatte).
 Indsatsen er en vejledningsindsats, og vejledning gives i overensstemmelse  

 med At-cirkulæreskrivelse nr. 6/1990 om Arbejdstilsynets vejledningsfunktion.  

 Der udarbejdes en direktionsmeddelelse, der angiver rammen for anvendelsen af  

 informations- og vejledningsmaterialet til hjælp til selvhjælpsindsatsen.
Brancherettet kontrol Formålet er at hindre/begrænse de ansattes udsættelse for  

 stoffer/materialer og arbejdsprocesser, som forårsager allergi eller  

 irritation af hud og luftveje.
 Tidsperiode: Fra 1. januar 1992 til 1. januar 1993.
 (Incl. kontrol af påbud).
Målgruppe: De virksomheder, der har modtaget instruktion om hjælp til  

 selvhjælp, enten ved brev eller ved besøg.
Antallet fastlægges under hensyn  

 til udetiden for indsatsen i 1992.
 Indhold og metoder: Kontrolbesøg med afgivelse af påbud/forbud, jf.  

 At-cirkulæreskrivelse nr. 6/1988 om Arbejdstilsynets kontrolfunktion.  

 Vejledning afgives i overensstemmelse med At-cirkulæreskrivelse nr. 6/1990 om  

 Arbejdstilsynets vejledningsfunktion.
 På baggrund af kredsenes erfaringer ved udgangen af det første indsatsår  

 vil den konkrete tilsynspolitik i de enkelte brancher blive fastlagt.  

 Tilsynspolitikken vil ved direktionsmeddelelse blive meddelt kredsene.
Generel tilsynsindsats Tidsperiode: Januar 1991 til december 1992.
 Indhold og metoder: Ved tilsynsbesøg i anden anledning, foretages  

 vejledning/kontrol, når det konstateres, at der anvendes stoffer og  

 materialer, der kan give allergi eller irritation af hud og luftveje.
INDSATSMIDLER Oplysning gennem medier Pressemøde 24. januar 1991 Et nyhedsbrev, der detaljeret beskriver indsatsplanen Generelle og branchespecifikke artikler i fag- og dagblade.
Skriftligt informations- og vejledningsmateriale til indsatsen Kompendier - Kompendium I, der oplyser om arbejdsbetinget allergi og irritation af  

 hud og luftveje, samt om hvordan der kan arbejdes med at begrænse brugen af  

 og udsættelse for stoffer, der kan medføre allergi eller irritation af hud og  

 luftveje.
 (Publiceres primo jan. 91).
 - Kompendium II, der beskriver de allergifremkaldende og irriterende  

 stoffer og materialer, som Arbejdstilsynet fortrinsvis vil rette sin indsats  

 imod.
 (Publiceres primo jan. 91).
 - Kompendium III, der beskriver arbejdsprocesser og foranstaltninger i de  

 udvalgte brancher.
 (Publiceres medio marts 91).
Pjecer/foldere Generelle:
 - Folder om astma og eksem på arbejdet.
 (Publiceres primo jan. 91).
 - Folder om forebyggelse af hudproblemer.
 (Publiceres primo jan. 91).
 - Folder, der beskriver 16 af de mest relevante allergifremkaldende  

 stofgrupper i arbejdsmiljøet.
 (Publiceres primo jan. 91).
 Brancherettede:
 Der udarbejdes brancherettede foldere til hver af de udvalgte brancher i  

 hjælp til selvhjælpsindsatsen.
Rengøringsbranchen (Publiceres medio marts 91).
Bagerierhvervene (Publiceres medio april 91).
Frisører og jern/metal (Publiceres medio august 91).
Supplerende materiale - Informationsbrev til virksomhederne.
 - »Få styr på stoffer og materialer«.
 - Arbejdstilsynets branchespecifikke At-meddelelser samt i begrænset antal  

 relevant branchespecifikt materiale fra BSR m.v.
Undervisningsmateriale - Over Head plancher.
 - Audiovisuelt materiale.
 Begge dele foreligger medio marts 91.
UDDANNELSESAKTIVITETER a.
Uddannelse af tilsynsførende i indsatsens generelle emneområder.  

 Lokaluddannelse i efteråret 1990.
b.
Brancherettet uddannelse af tilsynsførende umiddelbart inden hjælp til  

 selvhjælpsdelen afvikles i de enkelte brancher.
c.
Afholdelse af et vist antal temadage i 1991-1992.
 (Målgruppen for disse temadage er virksomheder, der anvender irriterende  

 og allergifremkaldende stoffer og materialer).
d.
Tilsynskredsene afholder og arrangerer selv et antal lokale  

 arrangementer.
EFFEKTMÅLING Der gennemføres en effektmåling af indsatsen på frisørområdet.  

 Effektmålingen opdeles i to dele:
a.
En effektmåling på virksomhedsniveau.
Udføres af kredsene i samme  

 tidsrum som indsatsen på frisørområdet.
b.
En effektmåling på baggrund af en udvalgt brugergruppes vurdering af  

 det informationsmateriale, der er udarbejdet til indsatsen i frisørbranchen.  

 Udføres af Direktoratet.
 Kredsene vil modtage uddybende instruktion om effektmålingen på  

 virksomhedsniveau via en Direktionsmeddelelse herom.
II.
Instruktion TIDSPERIODE Indsatsen starter 1. januar 1991 og afsluttes december 1992.
KREDSENE Ressourcer Kredsene skal i 1991 anvende 12% af den samlede virksomhedstid på  

 indsatsen.
Tilsynspolitik Er angivet under de specielle instrukser, der ovennævnt er givet for de  

 enkelte indsatsdele.
Vejledning og påbud afgives i overensstemmelse med den gældende  

 tilsynspolitik, jf.
At-cirkulæreskrivelse nr. 6/1988 og nr. 6/1990 om  

 Arbejdstilsynets kontrol- og vejledningsfunktion.
 Vejledning i hjælp til selvhjælp skal primært omhandle:
Hvorledes virksomheden selv kan iværksætte kortlægning af stoffer og  

 materialer, samt fokusere på arbejdsprocesser med henblik på at op10 spore irriterende og allergifremkaldende stoffer og materialer.
 Hvorledes virksomheden selv kan iværksætte forebyggende foranstaltninger,  

 såsom substitution, indkapsling, udsugning og anvendelse af personlige  

 værnemidler.
Gennemførelse af kampagnen Indsatsen søges gennemført som planlagt Registrering af kampagnetid Den anvendte udetid i forbindelse med indsatsen registreres på  

 ugeberetningssystemet i overensstemmelse med Direktionsmeddelelse herom.
Afrapportering til Direktoratet Rapporten skal indeholde en beskrivelse af:
- hvordan hjælp til selvhjælpsindsatsen blev tilrettelagt, - hvilke hjælp til selvhjælpmetoder kredsen har anvendt indenfor de  

 enkelte brancheområder, - hvordan de lokale arbejdsmiljøaktører m.v. har været inddraget i  

 delindsatsen, hvordan deres holdning var, og hvilke samarbejdsrelationer der  

 har været med dem under indsatsen, - kredsens erfaringer med arbejdsmiljøet inden for de udvalgte brancher, - hvilke initiativer, der evt. yderligere er behov for, og - evt. bemærkninger til Direktoratets indsatsforberedelse.
Kredsene skal tilrettelægge indsatsen således, at der sker en indberetning  

 af eksempler på stof/metodesubstitution, jf.
At-cirkulæreskrivelse nr.  

 14/1987. Indberetningen skal ske løbende, da eksemplerne herved kan indgå i  

 det forebyggende arbejde i øvrige kredse.
 Rapporten skal indeholde en beskrivelse af:
- hvordan status var ved delindsatsens start, - hvordan den brancherettede kontrolindsats blev tilrettelagt, - hvordan de lokale samarbejdspartnere har været inddraget i indsatsen,  

 herunder hvordan deres holdning var, og hvilke samarbejdsrelationer der har  

 været med dem under indsatsen, - hvilke resultater delindsatsen har haft bl.a. i form af  

 foranstaltninger, herunder opgørelser vedrørende eksempler på  

 stofsubstitution.
Opgørelse af antal tiltaler m.v.
- hvilke initiativer, der eventuelt yderligere er behov for, - evt. bemærkninger til Direktoratets indsats, forberedelse og  

 gennemførelse.
DIREKTORATET Registrering af kampagnetid Registrering af kampagnetid sker i overensstemmelse med  

 Direktionsmeddelelse nr. 7 af 18. juli 1990.
Effektmåling Direktoratet foretager effektmålingsundersøgelse på baggrund af en udvalgt  

 brugergruppes vurdering af informationsmaterialet til frisørbranchen.
 Undersøgelsens forløb og resultater afrapporteres særskilt.
SPØRGSMÅL Spørgsmål vedrørende indsatsen rettes til Direktoratets  

 indsatssekretariat.
III.
Ikrafttræden Straks.
