(Til alle lærerseminarier) I henhold til bekendtgørelse nr. 155 af 9. april 1979 om optagelse på  

 seminarier, der uddanner lærere til folkeskolen fastsætter direktoratet for  

 folkeskolen, folkeoplysning, seminarier m.v. hermed følgende:
 1. Nærmere regler og vejledning for følgende paragraffer i nævnte  

  bekendtgørelse:
 a) § 5, stk. 2, nr. 1, pointsberegning for adgangsgivende eksaminer, hvor  

 der er anvendt en anden karakterskala end 13-skalaen.
 For gennemsnit af karakterer efter den Ørsted'ske skala (15-skalaen) gives  

 følgende points:
 b) § 6, stk. 2, pointsgivning og dokumentation for afsluttet,  

 erhvervsforberedende uddannelse.
a.
Ved pointsgivningen anvendes den af direktoratet for folkeskolen,  

 folkeoplysning, seminarier m.v. udsendte liste over en række  

  erhvervsforberedende uddannelser, hvoraf fremgår, for hvilke uddannelser der  

 gives 1 point, henholdsvis 2 points.
Listen omfatter alene uddannelser for de  

 16-19 årige , idet der ikke give s points for uddannelser, der forudsætter mere end 9 eller 10 års  

 forudgående skolegang eller en højere indgangsalder end 18 år.
For afsluttende erhvervsforberedende uddannelser, der ikke måtte være  

 optaget på listen (F.eks. udenlandske uddannelser eller ikke længere  

 eksisterende uddannelser), men som opfylder de nævnte krav om indgangsniveau  

 og -alder, gives der 1 point for uddannelser af 10-29 måneders varighed  

 (incl. eventuel praktik) og 2 points for uddannelser af 30 måneders varighed  

 og derover.
Der regnes i alle tilfælde med den normerede varighed for elever  

 med kun 9 eller 10 års forudgående skolegang (således at ansøgere, der f.eks.  

 på grund af yderligere skolegang har gennemført selv uddannelsen på kortere  

 tid, dog får samme pointstal som de øvrige ansøgere). I de tilfælde, hvor  

 uddannelsen til samme fag har forskellig varighed som lærlingeuddannelse og  

 som EFG-uddannelse, regnes ved pointfastsættelsen med den længste uddannelses  

 varighed.
Tvivlsspørgsmål om pointsgivningen forelægges for direktoratet.
Ved enhver pointsgivning efter § 6 fradrages det antal måneder af  

 uddannelsen, hvormed ansøgeren eventuelt måtte have opfyldt sin almindelige  

 undervisningspligt.
Det er dog først efter undervisningspligtens udvidelse  

 (fra 7 til 9 år) i 1972 , at det har været muligt i særlige tilfælde at  

 opfylde undervisningspligten ved erhvervsmæssig uddannelse.
 Opmærksomheden henledes på, at det ikke er en betingelse for pointsgivning  

 efter § 6, at den erhvervsforberedende uddannelse faktisk er gennemført forud  

 for den adgangsgivende uddannelse, selv om dette naturligvis vil være det  

 hyppigst forekommende.
b.
Som dokumentation kræves lærebrev, svendebrev, eksamensbevis, eller  

 tilsvarende bevis fra vedkommende uddannelsesinstitution, vedlagt i original  

 eller fotokopi.
Uddannelsens varighed bør fremgå af dokumentationen.
 c) § 9, stk. 3, pointsgivning og dokumentation for fritidsledervirksomhed.
a.
For at kunne medregnes som pointgivende må der være tale om en  fast,  

 regelmæssig virksomhed af en samlet varighed på mindst 3, henholdsvis 5 år  

 (efter det fyldte 15. år).
 Det kan være et mindre antal timer over et længere sammenhængende forløb  

 (f.eks. medlemskab af bestyrelsen i en ungdomsforening) eller et større antal  

 timer i kortere, men gentagne forløb (f.eks. kursusaktivitet af nogle ugers  

 varighed). Da det ofte drejer sig om sæsonbestemt virksomhed (indendørs eller  

 udendørsidræt, foreningsarbejde i vinterhalvåret), vil kravet om de 3  

 henholdsvis 5 år også være opfyldt af 3 henholdsvis 5 sæsoners fast  

 virksomhed (f.eks. som fodboldtræner eller leder i ungdomsklub).
 Det må understreges, at kun egentlig ledervirksomhed (f.eks. som  

 instruktør) med ansvar for børn og unge kan medregnes, d.v.s. at egen  

 deltagelse i idræts-, spejder-, foreningsarbejde m.v. på »menigt  

 plan« (f.eks. som klubspiller) ikke kan medregnes.
b.
Der kræves ikke særskilt dokumentation (ud over den almindelige  

 bekræftelse i ansøgningsskemaets punkt 17), medmindre rektor i det enkelte  

 tilfælde finder det særligt påkrævet.
 d. § 10, stk. 2, pointsgivning og dokumentation for højskoleophold,  

 udenlandsophold m.v.
 For at rejser og ophold i udlandet kan medregnes som pointsgivende må  

 formålet have været uddannelse, lønnet eller ulønnet (arbejdslejr, au-pair  

 eller lignende) arbejde, ophold i turistøjemed m.v.
 Der kræves ikke særskilt dokumentation (ud over den almindelige  

 bekræftelse i ansøgningsskemaets punkt 17), medmindre rektor i det enkelte  

 tilfælde finder det særligt påkrævet.
 e) § 12, stk. 1, litra c, optagelse gennem gruppe II på grund af særlige  

 forhold.
 I henhold hertil kan bl.a. optages ansøgere, der trods langvarigt (mindst  

 3-årigt) fast ansættelsesforhold ikke har kunnet opnå points på grund af  

 bestemmelserne i § 7, stk. 1, nr. 1.
 2. Indberetninger til direktoratet.
I henhold til bekendtgørelsens § 11, stk. 2, og § 12, stk. 3. skal  

 seminariets rektor indberette til direktoratet, dels hvilke kriterier, der har været lagt til grund ved udvælgelsen  

 blandt ansøgere med samme pointstal, der ikke alle har kunnet optages gennem  

 gruppe I, dels med hvilke begrundelse ansøgere med studentereksamen, højere  

 forberedelseseksamen eller højere handelseksamen måtte være optaget gennem  

 gruppe II.
Disse sidste indberetninger foretages særskilt for hver enkelt  

 optaget på særligt skema.
 Indberetninger indsendes til direktoratet inden den 1. august 1979.
UNDERVISNINGSMINISTERIET Direktoratet for folkeskolen, folkeoplysning, seminarier m.v. den 1. maj  

 1979.
