 Kriminalforsorgens anstalter, afdelinger, pensioner samt  

 arrestinspektører.
Den 1. juli 1991 trådte en ny bekendtgørelse om arbejdsgivernes betaling  

 af en dagpengegodtgørelse for 1. ledighedsdag i kraft.
Denne bekendtgørelse  

 erstatter bekendtgørelse af 13. februar 1989 med tilhørende vejledning.
 Følgende betingelser skal være opfyldt, for at det påhviler  

 kriminalforsorgen at betale dagpengegodtgørelse for 1. ledighedsdag:
 1. Medarbejderen skal være afskediget uansøgt, og må  

 ikke i forlængelse af ansættelsesforholdets ophør påbegynde nyt arbejde den  

 efterfølgende arbejdsdag, afholde ferie, gå på pension eller modtage  

 sygedagpenge.
Langtidsledige samt afløsere/vikarer er berettiget til den nævnte  

 godtgørelse, såfremt de øvrige betingelser er opfyldt.
Dette gælder også når  

 ansættelsesaftalen bringes til ophør på det ved ansættelsen aftalte  

 tidspunkt, herunder når et tidsbegrænset vikariat eller beskæftigelsestilbud  

 ophører.
 Ansatte, der bortvises eller disciplinært afskediges, er ikke berettiget  

 til den nævnte godtgørelse.
2. Medarbejderen skal være medlem af en A-kasse.
Den  

 pågældende er berettiget til omtalte ydelse, også selvom pågældende endnu  

 ikke er dagpengeberettiget.
 3. Medarbejderen skal i løbet af de sidste 4 uger  

 inden afskedigelsen have haft en samlet beskæftigelse i kriminalforsorgen på  

 i alt mindst 74 timer.
 4. Arbejdsgiverens forpligtigelse til at udbetale  

 dagpengegodtgørelsen bortfalder, når der i perioden 1. juli 1991 til 1. juli  

 1992 er udbetalt dagpengegodtgørelse 8 gange til samme medarbejder.
5. Medarbejdere, der afskediges uansøgt, og som må  

 anses for omfattet af ovennævnte regler, skal af tjenestestedet orienteres om  

 reglerne og opfordres til at fremkomme med dokumentation for medlemskab af en  

 arbejdsløshedskasse.
Såfremt den pågældende kan dokumentere medlemskab af en  

 arbejdsløshedskasse, bedes attesteret anmodning om udbetaling for ikke  

 selvrapporterende tjenestesteder sendt til direktoratets løn- og  

 regnskabskontor.
 6. Direktoratets skrivelse af 9. maj 1989 ophæves  

 samtidig.
 E.B.
