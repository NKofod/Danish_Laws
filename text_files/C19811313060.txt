I overensstemmelse med Det europæiske økonomiske Fællesskabs forordninger nr. 804/68 af 27. juni 1968 om den fælles markedsordning for mælk og  

 mejeriprodukter, senest ændret ved tiltrædelsesakten af 1979, særlig art. 12,  

 stk. 2, nr. 1723/81 af 24. juni 1981 om fastsættelse af generelle regler  

 vedrørende foranstaltninger med henblik på at opretholde smørforbruget inden  

 for visse forbrugergrupper og industrier, nr. 2191/81 af 31. juli 1981 om ydelse af støtte til smør, der købes af  

 institutioner og samfund, der ikke arbejder med gevinst for øje, samt bekendtgørelse af 17. august 1981 om ydelse af støtte til smør, der  

 sælges til nedsat pris til institutioner eller samfund, der ikke arbejder med  

 gevinst for øje, gælder følgende:
 I Almindelige bestemmelser.
§ 1 Stk. 1. Bestemmelserne i denne vejledning vedrører ydelse af støtte til  

 smør, der sælges til nedsat pris til institutioner eller samfund, der ikke  

 arbejder med gevinst for øje.
Stk. 2. Støtten ydes kun for smør, der opfylder bestemmelserne i afsnit  

 II, og som er købt af institutioner eller samfund, der er berettiget dertil  

 efter bestemmelserne i afsnit III.
Støtten ydes til sælgere, der opfylder  

 bestemmelserne i afsnit IV.
 II Støtteberettiget smør.
§ 2 Stk. 1. Genstand for støtte er smør, der er fremstillet inden for  

 Fællesskabets område.
Det er forbudt at ansøge om støtte til smør af anden  

 oprindelse.
Det er endvidere forbudt at ansøge om støtte til smør, der er  

 omfattet af Fællesskabets ordning om ydelse af tilskud til nedsættelse af  

 forbrugerprisen på smør, jvf. bekendtgørelse nr. 515 af 30. september 1977 om  

 nævnte emne.
 Stk. 2. Der udbetales kun støtte til smør, der opfylder følgende krav:
 III Bestemmelser om udstedelse af købstilladelse.
§ 3 Stk. 1. Nedennævnte institutioner og samfund er berettigede til efter  

 ansøgning af få udstedt købstilladelser, der giver adgang til at købe det i  

 denne vejledning omhandlede smør:
 Stk. 2. Landbrugsministeriet kan tillade institutioner og samfund, der  

 ikke er nævnt i stk. 1, men som opfylder de i § 1, stk. 1, nævnte  

 betingelser, at købe det omhandlede smør.
§ 4 Stk. 1. Ansøgning om købstilladelse skal indsendes til Direktoratet for  

 Markedsordningerne, Frederiksborggade 18, 1360 København K.
Til ansøgningen  

 skal anvendes en formular, som rekvireres hos direktoratet.
 Stk. 2. En ansøgning tages kun i betragtning, såfremt den er udfyldt i  

 nøje overensstemmelse med den på ansøgningsformularens bagside indeholdte  

 vejledning og desuden indeholder en erklæring fra institutionen/samfundet om,  

 at smørret alene vil blive anvendt til sådanne personers forbrug, som er  

 omfattet af institutionens/samfundets virksomhed, samt at  

 institutionen/samfundet i tilfælde, hvor denne forpligtelse ikke overholdes,  

 vil betale direktoratet et beløb, som svarer til den støtte, der er ydet til  

 det kvantum smør, som institutionen/samfundet har overtaget ved anvendelse af  

 den pågældende købstilladelse.
§ 5 Stk. 1. Direktoratet for Markedsordningerne vil give tilladelse til køb  

 af smør for et halvt år ad gangen.
Tilladelsen vil normalt blive givet i form  

 af 6 købstilladelser, der hver gælder en kalendermåned, og som hver lyder på  

 køb af en sjettedel af det smør, som institutionen/samfundet er berettiget  

 til at købe i det pågældende halvår.
Afvigelse fra nævnte fremgangsmåde kan  

 dog ske efter anmodning fra institutionen/samfundet.
 Stk. 2. Det kvantum smør, som en institution/et samfund er berettiget til  

 at købe i en periode på 6 måneder, beregnes på grundlag af de af  

 institutionen/samfundet givne oplysninger om antallet af personer, der  

 gennemsnitligt er på fuld kost på institutionen/samfundet, samt på grundlag  

 af et anslået forbrug på 10 kg smør pr. person pr. halvår.
 Stk. 3. En købstilladelse vil kun være gyldig til køb af smør i den  

 kalendermåned, som er angivet i købstilladelsen.
Stk. 4. Smørret kan købes ved anvendelse af købstilladelsen hos en  

 handlende, som er godkendt dertil efter bestemmelserne i afsnit IV.
Ved  

 udlevering af smørret skal købstilladelsen afleveres til den handlende i  

 kvitteret stand.
Stk. 5. Institutionen/samfundet skal føre et særligt regnskab over  

 anvendelsen af smørret på et af Statskontrollen med Mejeriprodukter og Æg  

 m.m. udfærdiget regnskabsblad, som direktoratet vil tilsende  

 institutionen/samfundet sammen med købstilladelsen.
Regnskabsbladet skal  

 indsendes til statskontrollen efter dennes nærmere bestemmelse.
 IV Bestemmelser om udbetaling af støtte.
§ 6 Stk. 1. Støttebeløbet er af fællesskabsmyndighederne fastsat til et  

 beløb, der for tiden udgør 170 ECU (1.346,26 kr.) pr. 100 kg smør.
Stk. 2. Støtten udbetales til sælgere, som er godkendt af Statskontrollen  

 med Mejeriprodukter og Æg m.m. til salg af det i denne vejledning omhandlede  

 smør.
En godkendelse er betinget af, at ansøgeren i ansøgningen til  

 statskontrollen forpligter sig til i overensstemmelse med bestemmelser, som  

 fastsættes af statskontrollen, at føre regnskab over salget af det omhandlede  

 smør med angivelse af den virksomhed, som har fremstillet smørret, navne og  

 adresser på de institutioner/samfund, som har købt smørret, de mængder smør,  

 som er solgt til disse, samt numrene på de dertil svarende købstilladelser.
§ 7 Stk. 1. Ansøgning om støtte skal af sælgeren indsendes til Direktoratet  

 for Markedsordningerne ledsaget af de pågældende købstilladelser kvitteret  

 som anført i § 5, stk. 4, og bilagt genpart af faktura eller følgeseddel for  

 hver enkelt leverance.
 Stk. 2. Det mindste kvantum smør, som en støtteansøgning kan vedrøre , er  

 2.500 kg.
 Stk. 3. En støtteansøgning skal for at kunne tages i betragtning være  

 indsendt til direktoratet med de i stk. 1 omhandlede bilag inden 12 måneder  

 efter den første dag af den måned, som i købstilladelsen er angivet som  

 købsperiode.
§ 8 Stk. 1. Udbetaling af støtte er betinget af, at det solgte smør opfylder  

 de i § 2 omhandlede bestemmelser, samt af, at smørret er solgt til sædvanlig  

 pris med fradrag af det i § 6, stk. 1, omhandlede støttebeløb, og af, at  

 smørret er leveret til køberen indenfor den i købstilladelsen angivne  

 gyldighedsfrist.
Udbetaling sker under forbehold af senere  

 revisionsanmærkning.
Stk. 2. Direktoratet vil udbetale støtten inden for 60 dage efter  

 modtagelsen af støtteanmodningen med bilag.
Denne frist vil dog blive  

 fraveget i tilfælde af force majeure eller i tilfælde, hvor der er iværksat  

 en administrativ undersøgelse til konstatering af berettigelsen af udbetaling  

 af støtten.
V.
Kontrolforanstaltninger.
§ 9 Direktoratet for Markedsordningerne og Statskontrollen med Mejeriprodukter  

 og Æg m.m. har til enhver tid ret til at foretage eftersyn i de i § 3  

 omhandlede institutioner/samfund samt hos de i § 6, stk. 2, omhandlede  

 sælgere og til at efterse varebeholdning, forretningsbøger, øvrigt  

 regnskabsmateriale og korrespondance m.v.
Det påhviler  

 institutionen/samfundet hhv. sælgeren at yde den bistand, der er nødvendig  

 ved foretagelsen af de nævnte eftersyn.
