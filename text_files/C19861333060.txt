 Retsgrundlaget for Det europæiske økonomiske Fællesskabs ordning om ydelse  

 af støtte til ærter, bønner, hestebønner og sødlupiner er angivet i bilag 1.
Kap.
I Definitioner og genstand for støtte 1.  Definitioner I denne vejledning forstås ved:
a.
Første køber : En fysisk eller juridisk person, der er etableret i  

 Fællesskabet, og som med en producent har indgået en kontrakt om køb af  

 ærter, bønner, hestebønner og sødlupiner produceret på producentens  

 landbrugsbedrift, til mindst den i pkt. 4 nævnte minimumspris, og som  

 overtager disse produkter.
b.
Leveringserklæring : En erklæring, hvorved første køber attesterer de  

 produktmængder, som producenten har leveret samt leveringsdato og de  

 prisbetingelser, der er anført i kontrakten.
Betingelserne skal navnlig, hvis  

 leveringen har fundet sted i det tidsrum, hvor de månedlige forhøjelser  

 anvendes, udvise en pris, som mindst er lig minimumsprisen ved  

 produktionsårets begyndelse, forhøjet med et beløb svarende til summen af de  

 månedlige forhøjelser, der skal anvendes i forhold til leveringsmåneden.
c.
Anerkendt organisation : En produktions- eller forædlingsorganisation  

 eller en sammenslutning af personer, der producerer de pågældende produkter,  

 og som er godkendt af Statens Foderstofkontrontrol i overensstemmelse med  

 bestemmelserne i pkt. 22.
d.
Anerkendt bruger : En fysisk eller juridisk person, der faktisk  

 anvender de pågældende produkter, og som er godkendt i henhold til de  

 betingelser, der er anført i bilag 2.
e.
Virksomhed :
 1. Ethvert lokale eller anden plads inden for den  

 virksomheds område, hvor produktet faktisk anvendes.
 2. Hvis de pågældende produkter ikke kan anvendes  

 inden for dette område, ethvert lokale uden for dette område, som giver  

 tilstrækkelig sikkerhed for kontrollen med de oplagrede produkter, og som på  

 forhånd er godkendt af Statens Foderstofkontrol.
f.
Ankomst til virksomheden : En handling, hvorved den anerkendte bruger  

 overtager produktet med henblik på at anvende det i virksomheden i  

 overensstemmelse med denne vejledning.
g.
Identificering : En handling, hvorved EF-direktoratet på anmodning af  

 den pågældende bruger attesterer, at støttebeløbet for en mængde ærter,  

 bønner, hestebønner eller sødlupiner som er ankommet til men ikke anvendt i  

 brugerens virksomhed, er det beløb, som gælder på dagen for indgivelse af  

 anmodningen.
h.
Faktisk anvendt :
1. Produkter, der er blevet iblandet foderstoffer  

 sammen med eet eller flere andre produkter efter knusning eller formaling samt evt.  

 ristning eller forarbejdning til flager.
2.a.
Produkter, der enten er til rådighed for salg efter pakning i ny  

 emballage med et nettoindhold på højst 12,5 kg, såfremt de ikke indeholder  

 over 0,50 % urenheder og ikke over 3 % itubrudte eller beskadigede frø af  

 samme art som produktet, eller b. er til rådighed for salg efter at være blandet med mindst 3 andre arter  

 frø og pakket i ny emballage med et nettoindhold på højst 25 kg, såfremt de  

 ikke indeholder over 0,50 % uorganiske stoffer og ikke over 3 % itubrudte  

 eller beskadigede ærter, bønner eller hestebønner.
 3. Produkter, der har undergået den relevante  

 forarbejdning med henblik på fremstilling af proteinkoncentrater.
 4. Produkter, der har undergået een eller flere af  

 følgende forarbejdninger med henblik på anvendelse til konsum:
- afskalning og evt. afkimning - afskalning og formaling med henblik på fremstilling af mel til konsum, - opblødning i vand og pakning med væskeindholdet i en hermetisk lukket  

 emballage, som skal være forsynet med en angivelse af den behandling,  

 produktet har undergået, eller - ristning, forkogning eller kogning og i givet fald formaling og tørring.
i.
Sødlupiner : Lupiner, der er produceret af frø, der indeholder mindre  

 end 3 % bitre frø, og som henhører til een af følgende 3 godkendte sorter:
1. Lupinus albus L. (hvid lupin) 2. Lupinus angustifolius L. (smalbladet lupin) 3. Lupinus luteus L. (gul lupin).
j.
Produktionsår : Perioden fra 1. juli til 30. juni.
k.
Standardkvalitet : Ærter, bønner, hestebønner og sødlupiner med et  

 vandindhold på 14 % og et indhold af urenheder på 3 %. Ved urenheder forstås  

 alle organiske og uorganiske fremmedlegemer, der ikke stammer fra frø af de  

 pågældende arter.
2.  Genstand for støtte 2.1. Genstand for støtte er følgende produkter:
 a. Ærter, bortset fra kikærter, henhørende under pos. 07.05 BI i den  

 fælles toldtarif.
b.
Bønner og hestebønner henhørende under pos. 07.05 B III i den fælles  

 toldtarif.
c.
Sødlupiner henhørende under pos. 12.03 C III i den fælles toldtarif,  

 bortset fra sødlupiner høstet i spanien fra 1. juli 1986 til 31. december  

 1987.
 2.2. Der ydes kun støtte til ærter, bønner, hestebønner og sødlupiner,  

 som er høstet i Fællesskabet, og som er af sund sædvanlig handelskvalitet.
 2.3. Støtte i henhold til denne vejledning kan ikke ydes til produkter,  

 der er omfattet af støtteordningen for markfrø, jf. forordning nr. 2358/71 af  

 26. oktober 1971 med senere ændringer.
 2.4. For så vidt angår anerkendte brugere gælder følgende:
a.
Der ydes støtte til de i pkt. 2.1. nævnte produkter, som faktisk  

 anvendes som angivet i pkt. 1, litra h nr. 1 og 3 (foder). Støtten fastsættes  

 af Kommissionen mindst to gange om måneden, normalt til anvendelse fra hhv.  

 den 1. og den 16. i hver måned.
b.
Der ydes endvidere støtte til de i pkt. 2.1. nævnte produkter, bortset  

 fra sødlupiner, som faktisk anvendes som angivet i pkt. 1, litra h, nr. 2a,  

 2b og 4 (konsum mv.) støtten fastsættes inden produktionsårets begyndelse og  

 kan ændres, hvis markedsprisen ændrer sig væsentligt.
c.
Støtten omregnes fra ECU til national valuta med den repræsentative  

 kurs, der er gældende på dagen for identificeringen.
 2.5. For så vidt angår anerkendte organisationer gælder følgende:
a.
Der ydes støtte til de i pkt. 2.1. nævnte produkter, som anvendes til  

 fremstilling af foder i overensstemmelse med pkt. 24.1. støtten fastsættes  

 som angivet under pkt. 2.4., litra a.
 b. støtten omregnes fra ECU til national valuta med den repræsentative  

 kurs, som er gældende på dagen for foderstofkontrollens modtagelse af  

 forarbejdningserklæringen.
 2.6. Oplysning om støttens størrelse kan fås ved henvendelse til EF-  

 direktoratet.
Kap.
II Støtte til anerkendte brugere 3.  Kontrakten mellem producent og 1. køber Kontrakten skal udfærdiges skriftligt.
I kontrakten skal angives følgende:
a.
Den aftalte pris pr. 100 kg af produktet, som mindst skal udgøre  

 minimumsprisen forhøjet efter leveringsmåned med de månedlige forhøjelser,  

 jf. herved pkt. 4.
b.
At prisen gælder for et produkt i løs afladning af sund, sædvanlig  

 handelskvalitet med et vandindhold og et indhold af urenheder svarende til  

 standardkvaliteten, ab landbrugsbedrift, læsset på købers køretøj.
c.
At vægten, der lægges til grund ved beregning af købesummen, er den  

 fysiske vægt af et produkt af sund og sædvanlig kvalitet, justeret efter  

 metoden i bilag 3.
d.
At det påhviler producenten, såfremt denne leverer et produkt, hvis  

 kvalitet ikke muliggør direkte anvendelse i overensstemmelse med pkt. 1,  

 litra h, nr. 1, at afholde de udgifter til tørring og rensning, der er  

 nødvendige for at opnå en kvalitet, der muliggør en sådan anvendelse -  

 bortset fra det vægttab, som denne behandling medfører.
e.
At prisen, såfremt første køber overtager et produkt, som ikke er af  

 sund og sædvanlig handelskvalitet, og køberen lader dette behandle med  

 henblik på, at det skal opnå denne kvalitet, mindst skal udgøre den i litra a  

 omhandlede pris for produkter af sund og sædvanlig handelskvalitet med  

 fradrag af udgifterne til denne behandling, herunder det vægttab, som  

 behandlingen medfører.
4.  Minimumspris 4.1. Fællesskabsmyndighederne fastsætter hvert år en minimumskøbspris.  

 For produktionsåret 1986/87 udgør minimumskøbsprisen 28,63 ECU pr. 100 kg for  

 ærter, 27,62 ECU pr. 100 kg for bønner og hestebønner og 32,11 ECU pr. 100 kg  

 for sødlupiner.
4.2. Endvidere fastsættes hvert år for ærter, bønner og hestebønner  

 månedlige forhøjelser af minimumsprisen.
For produktions året 1986/87 udgør  

 de månedlige forhøjelser 0,180 ECU pr. 100 kg gældende fra 1. september 1986  

 til og med april 1987. Tidspunktet for levering fra producent til første  

 køber er afgørende for beregning af prisens størrelse.
 4.3. Den omregningskurs, der skal anvendes ved kontrol af, om  

 minimumsprisen udtrykt i ECU overholdes for et produkt, der leveres i løbet  

 af produktionsåret, er lig med den repræsentative kurs, der gælder den 1.  

 juli i det produktionsår, hvor produktet leveres til første køber.
5.  Leveringserklæring 5.1. Leveringserklæringen, der skal være underskrevet af første køber og  

 af producenten eller dennes repræsentant, skal mindst indeholde følgende:.
a.
Producentens og første købers fulde navn og adresse.
b.
Oplysning om det produktionsår, hvor det leverede produkt er høstet.
c.
Oplysning om leveringsdato og om vægten af den mængde af produktet af  

 sund sædvanlig handelskvalitet, som producenten har leveret til første køber.
d.
Oplysning om de leverede produkters vandindhold og indhold af  

 urenheder.
e.
Oplysning om den pris, der skal betales pr. enhed af produktet af  

 standardkvalitet, og som er anført i den i pkt. 3 omhandlede kontrakt, de  

 månedlige forhøjelser efter leveringsmåned samt de omkostninger, der påhviler  

 producenten.
f.
For sødlupiners vedkommende skal leveringserklæringen ledsages af  

 genpart af faktura for frøene med oplysning om mængde og sort.
Er sorten ikke  

 angivet i fakturaen, kan den angives i leveringserklæringen.
 5.2. Leverer en producent i løbet af et produktionsår flere partier til  

 samme første køber, kan denne nøjes med at indsende en sammenfattende  

 erklæring for en del af eller for alle de pågældende partier med  

 specificering af de enkelte partier.
 5.3. Med mindre der foreligger force majeure, skal leveringserklæringen,  

 for så vidt den angår produkter høstet i Danmark, være EF-direktoratet i  

 hænde inden udgangen af den 4.  måned efter den måned, hvori partiet eller,  

 for så vidt pkt. 5.2. finder anvendelse, sidste parti er leveret, smh. dog  

 pkt. 5.4.
 5.4. Er leveringserklæringen, bortset fra force majeure, ikke indsendt  

 inden den i pkt. 5.3. fastsatte frist, udstedes certifikat, jfr. pkt. 7,  

 først, når første køber til EF-direktoratet har indbetalt et beløb svarende  

 til 0,2 ECU pr. 100 kg af den mængde, der er anført i erklæringen, for hver  

 arbejdsdag, hvormed fristen overskrides.
 5.5. Leveringserklæringen skal udfærdiges i overensstemmelse med den som  

 bilag 2 angivne formular.
6.  Regnskabsforpligtelse for første køber Første køber skal overholde følgende forpligtelser:
a.
Holde alle kontrakter, der er indgået med producenter af ærter, bønner,  

 hestebønner og sødlupiner, til rådighed for de kontrollerende myndigheder.
b.
Føre et lagerregnskab, hvori produkter høstet i Fællesskabet føres  

 adskilt fra importerede produkter.
Lagerregnskabet skal mindst indeholde  

 oplysning om:
- lagerbeholdning af de enkelte produkttyper, - de hver dag overtagne og solgte mængder samt for fællesskabsprodukter  

 disses vandindhold og indhold af urenheder, - for fællesskabsprodukter og for hvert overtaget parti en reference til  

 leveringserklæringen, som fremlægges, så snart den foreligger, eller  

 oplysning om producent, såfremt første køber tillige er en anerkendt bruger, skal lagerregnskabet  

 dog føres i overensstemmelse med bilag 4.
c.
Opbevare kopi af indsendte leveringserklæringer.
d.
Stille sine regnskaber til rådighed for de kontrollerende myndigheder.
e.
Forelægge anden fornøden dokumentation for kontrolmyndighederne.
7.  Certifikat 7.1. På begæring af første køber udsteder EF-direktoratet et certifikat  

 for køb til minimumsprisen på grundlag af den i pkt. 5 nævnte  

 leveringserklæring.
 7.2. Certifikatet udstedes for den mængde, der leveres i henhold til en  

 eller flere leveringserklæringer.
 7.3. Certifikatet forsynes med et DK-løbenummer og en reference til de  

 pågældende leveringserklæringer samt med den justerede vægt af den i  

 leveringserklæringerne anførte mængde, jf. bilag 3.
 7.4. Såfremt leveringserklæringen alene mangler oplysning om produkternes  

 indhold af vand og urenheder, kan der udstedes certifikat for højst 80 % af  

 den faktisk leverede mængde.
 7.5. I det i pkt. 7.4. omhandlede tilfælde udsteder EF-direktoratet  

 certifikat for den resterende mængde, når det er konstateret, at  

 leveringserklæringen opfylder alle de i pkt. 5 anførte betingelser.
7.6. Såfremt det konstateres, at den mængde, der er anført i de i henhold  

 til pkt. 7.4. udfærdigede certifikater, er større end de rent faktisk  

 leverede mængder, tilbagekaldes certifikaterne for de mængder, der overstiger  

 de berettigede mængder.
Såfremt en sådan tilbagekaldelse ikke er mulig,  

 påhviler det den første køber at betale et beløb, der svarer til den størst  

 mulige støtte, der er gældende på dagen for certifikatets udstedelse,  

 multipliceret med den mængde, hvormed den berettigede mængde overskrides.
7.7. Et certifikat er gyldigt i 24 måneder regnet fra måneden efter den  

 måned, hvori det er udstedt.
For så vidt angår certifikater, der er udstedt  

 inden den 1. august 1986, er disse gyldige indtil den 31. juli 1987.
 7.8. Certifikaterne har gyldighed i hele Fællesskabet.
7.9. Mod deponering hos EF-direktoratet af et allerede af EF-direktoratet  

 udfærdiget certifikat kan deponenten få udfærdiget certifikater for mindre  

 mængder svarende til ialt den mængde, der er anført i det deponerede  

 certifikat.
Hvert enkelt delcertifikat har for den deri anførte mængde samme  

 virkning som det deponerede certifikat.
 7.10 Der kan ikke udstedes erstatningscertifikat for et certifikat, der  

 er bortkommet, med mindre certifikatet er bortkommet under postforsendelse  

 fra EF-direktoratet til første køber, og forsendelsen er sket som anbefalet  

 postforsendelse.
 7.11. Indehaveren af et certifikat er forpligtet til på forlangende mod  

 kvittering at udlevere certifikatet til EF-direktoratet.
8.  Støtteberettigede 8.1. Støtten ydes kun til fysiske eller juridiske personer, der i  

 overensstemmelse med definitionen i pkt. 1, litra h, faktisk anvender  

 produkterne, og som a. er godkendt af Statens Foderstofkontrol, og b. har forpligtet sig i overensstemmelse med bilag 4.
 8.2. Anmodning om godkendelse indsendes til Statens Foderstofkontrol,  

 Skovbrynet 6, 2800 Lyngby, tlf. (02) 879800, der tildeler den anerkendte  

 bruger et godkendelsesnummer.
9.  Vejning og prøveudtagning 9.1. Ved de støtteberettigede produkters ankomst til den anerkendte  

 brugers virksomhed skal vægten af produkterne bestemmes, og der skal udtages  

 prøver til kontrol med deres vandindhold og indhold af urenheder samt til  

 konstatering af, om produkterne er af sund sædvanlig handelskvalitet.
Vejning  

 og prøveudtagning skal foretages af en statsautoriseret vejer og måler eller  

 af et kontrolfirma, som er godkendt dertil af Statens Foderstofkontrol.
 9.2. Den statsautoriserede vejer og måler eller kontrolfirmaet udsteder  

 vægtattest med angivelse af den konstaterede faktiske vægt.
9.3. Den statsautoriserede vejer og måler eller det godkendte  

 kontrolfirma skal udtage prøver i det antal og på den måde, som fremgår af  

 prøveudtagningsregler, som er fastsat af foderstofkontrollen.
Af de udtagne  

 prøver, der altid udtages in duplo, indsendes det ene eksemplar til  

 Statsfrøkontrollen, Skovbrynet 20, 2800 Lyngby, i forseglet stand og i den af  

 Statens Foderstofkontrol beskrevne emballage og ledsaget af en attest, der  

 skal affattes som foreskrevet af foderstofkontrollen.
Det andet eksemplar af  

 prøven analyseres i overensstemmelse med pkt. 10.1., litra a, b eller c, jfr.  

 pkt. 10.2, eller opbevares på virksomheden, såfremt analysen foretages af  

 Statsfrøkontrollen, jf. pkt. 10.1., litra d.
 9.4. De omkostninger, der er forbundet med den medvirken, der ydes af  

 statsautoriseret vejer og måler hhv. af godkendt kontrolfirma samt  

 indsendelse af prøve til Statsfrøkontrollen, skal betales af den anerkendte  

 bruger.
10. Analyse 10.1. Analyse af de udtagne prøver kan foretages af:.
a.
Anerkendte brugere, der råder over et af Statens Foderstofkontrol  

 godkendt analyseudstyr.
 b. statsautoriserede analytisk/kemiske laboratorier.
c.
Laboratorier, der af Statens Foderstofkontrol er anerkendt til at  

 foretage den i nærværende vejledning omhandlede analyse (vand og urenheder).
d.
Statsfrøkontrollen.
 10.2. Analysen skal foretages i overensstemmelse med den af Statens  

 Foderstofkontrol fastsatte analysemetode.
 10.3. Analyseattesten indsendes til EF-direktoratet.
 10.4. Såfremt analysen foretages af anerkendt bruger, autoriseret  

 laboratorium eller anerkendt laboratorium, foretager Statsfrøkontrollen  

 stikprøveanalyse af de indsendte prøver og meddeler EF-direktoratet  

 resultatet heraf.
 10.5. Samtlige omkostninger i forbindelse med analyser afholdes af de  

 anerkendte brugere bortset fra de af Statsfrøkontrollen foretagne  

 stikprøveanalyser.
11. Modtagelseserklæring 11.1. En anerkendt bruger skal regelmæssigt til EF-direktoratet indsende  

 en erklæring om, hvor store mængder der er ankommet til virksomheden i løbet  

 af en periode, der ikke må være længere end  en kalendermåned (jf. bilag 5).  

 Erklæringen vedr. en periode skal være direktoratet i hænde inden udgangen af  

 den tredie  måned efter måneden for produkternes ankomst.
Erklæringen skal  

 indeholde oplysning om, hvor store mængder der er ankommet i løbet af det  

 tidsrum, erklæringen gælder, specificeret ud på produkttyper og  

 ankomstdatoer, udtrykt i bruttovægt og med angivelse af vandindhold og  

 urenheder.
Erklæringen skal være bilagt den i pkt. 9.2. nævnte vægtattest.
 11.2. Indgives modtagelseserklæringen efter udløbet af den i pkt. 11.1.  

 nævnte frist, nedsættes støtten til den pågældende mængde med 1 % for hver  

 arbejdsdag, fristen er overskredet.
 11.3. Skal de ankomne produkter faktisk anvendes i virksomheden, skal der  

 for hvert parti eller gruppe af partier i erklæringen anføres reference til  

 det i pkt. 7 anførte certifikat, som skal vedlægges modtagelseserklæringen.
 11.4. Såfremt de ankomne mængder ikke i deres helhed skal anvendes i  

 virksomheden, skal brugeren i den i pkt. 11.1. omhandlede erklæring angive,  

 hvor stor en del af de ankomne mængder der er truffet beslutning om at  

 anvende i virksomheden (med reference til det i pkt. 7 nævnte certifikat, der  

 skal vedlægges erklæringen), og hvor stor en del der skal videresendes.
11.5. Bortset fra tilfælde af force majeure må produkter, der er ankommet  

 til virksomheden, med undtagelse af de i pkt. 1, litra h, nr. 2a og 2b, og  

 pkt. 11.4, nævnte produkter ikke forlade virksomheden i uforarbejdet stand.  

 EF-direktoratet kan dog efter anmodning give tilladelse til, at produkter,  

 der skal iblandes foderstoffer, kan formales, forarbejdes til flager eller  

 ristes uden for virksomheden, og til at produkter, der skal anvendes til  

 konsum, kan ristes, koges eller forkoges uden for virksomheden.
Tilladelsen  

 er betinget af, at de omhandlede produkter føres tilbage til virksomheden.
12. Identificering 12.1. Forinden anvendelsen af ankomne produkter skal produkterne  

 identificeres.
Ansøgning om identificering, jf. bilag 6, skal af den  

 anerkendte bruger indsendes til EF-direktoratet, og skal mindst indeholde  

 følgende oplysninger:
a.
Ansøgerens fulde navn og adresse.
b.
Produktets betegnelse og mængde omregnet til standardkvalitet efter  

 metoden i bilag 3.
c.
Angivelse af enten , at produktet skal anvendes på den i pkt. 1, litra  

 h, nr. 1 eller 3, omhandlede måde (foder) eller , at produktet skal anvendes  

 på den i pkt. 1, litra h, nr. 2a, 2b, eller 4, omhandlede måde (konsum mv.).
d.
I givet fald nummeret eller numrene på de attester for forudfastsat  

 støtte, på hvilke ansøgeren ønsker afskrivning skal ske, eller reference til  

 ansøgningerne om forudfastsættelsesattest, når attesterne ikke foreligger, og  

 de mængder, som skal afskrives.
12.2. Ansøgningen kan indgives ved bud eller pr. brev, telex eller  

 telegram.
Ved dagen for indgivelse af ansøgningen forstås den dag hvor  

 EF-direktoratet modtager ansøgningen pr. bud, brev eller telex, forudsat at  

 ansøgningen er direktoratet i hænde senest kl. 16 den pågældende dag hhv. den  

 dag, hvor direktoratet modtager ansøgningen pr. telegram, forudsat  

 telegrammet er registreret ved indleveringstelegrafkontoret senest kl. 16, og  

 det er direktoratet i hænde senest kl. 17.30 samme dag.
I tilfælde hvor  

 manglende overholdelse af de anførte frister ikke medfører en ændring af det  

 støttebeløb, som skal ydes, forlænges fristerne dog, således at ansøgningen  

 skal være direktoratet i hænde senest kl. 24 den pågældende dag.
Såfremt en  

 ansøgning ankommer til EF-direktoratet efter udløbet af de nævnte frister  

 eller på en dag, der ikke er en arbejdsdag for direktoratet, anses  

 ansøgningen som indgivet den første arbejdsdag efter modtagelsen.
12.3. Ansøgning om identificering kan fremsættes inden produktets ankomst  

 til virksomheden.
I så fald anses ansøgningen om identificering som indgivet  

 den dag, hvor produktet ankommer til virksomheden.
Ansøgningen omfatter de  

 produkter, som ankommer til virksomheden, inden ansøgningen tilbagekaldes.  

 Modtagelseserklæringen skal i dette tilfælde indeholde de i pkt. 12.1.  

 omhandlede oplysninger.
 12.4. En ansøgning om identificering kan omfatte en foreløbig mængde  

 produkter omfattet af en modtagelseserklæring, som omhandlet i pkt. 11.4.  

 Ansøgningen skal i dette tilfælde indeholde oplysningen »foreløbig  

 anmodning i henhold til art. 17, stk. 5, i forordning (EØF) nr.  

 3540/85.« Ansøgningen kan kun omfatte een modtagelseserklæring og skal  

 vedrøre den samlede mængde, hvis bestemmelse endnu ikke er nærmere angivet.  

 Modtagelseserklæringen skal vedrøre den foreløbige mængde, nedsat med den fra  

 virksomheden videresendte mængde, jfr. pkt. 11.4., evt. med angivelse af de  

 mængder, der skal afskrives på forudfastsættelsesattesten.
13. Identificeringsattest 13.1. På grundlag af den i pkt. 12 omhandlede ansøgning udsteder EF-  

 direktoratet en identificeringsattest til den anerkendte bruger.
Udstedelse  

 af identificeringsattesten forudsætter - at den anerkendte bruger til direktoratet har indsendt  

 modtagelseserklæring vedrørende den af ansøgningen omfattede mængde, - at betingelserne i pkt. 12 er opfyldt, - at den anerkendte bruger har meddelt reference til modtagelseserklæring  

 og har indsendt certifikat for køb til minimumsprisen vedrørende den af  

 ansøgningen omfattede mængde og - i tilfælde af forudfastsat støtte at den eller de pågældende  

 forudfastsættelsesattester foreligger i EF-direktoratet til afskrivning.
13.2. I identificeringsattesten angives i kr. den støtte, der kan ydes  

 for den identificerede mængde.
Støttebeløbet beregnes på grundlag af vægten  

 af den identificerede mængde justeret efter metoden i bilag 3 og under  

 anvendelse af følgende støttesats:.
a.
Såfremt støtten ikke er forudfastsat, anvendes den støttesats, der var  

 gældende på dagen for indgivelse af ansøgning om identificering, jf. herved  

 pkt. 12.2. og 12.3.
b. såfremt støtten er forudfastsat, anvendes den forudfastsatte støtte for  

 den måned, hvor ansøgning om identificering er indgivet.
Den identificerede  

 mængde afskrives på forudfastsættelsesattesterne, idet afskrivningen fordeles  

 på attesterne i overensstemmelse med brugerens ønske.
14. Forarbejdning 14.1. Bortset fra tilfælde af force majeure indebærer identificering en  

 forpligtelse for den anerkendte bruger til faktisk at anvende det  

 identificerede produkt i overensstemmelse med reglerne i pkt. 1, litra h,  

 inden 7 måneder efter den sidste dag i den måned, hvor ansøgningen om  

 identificering er indgivet.
 14.2. Hvis den i pkt. 14.1. omhandlede frist overskrides, nedsættes  

 støtten for de identificerede men ikke anvendte mængder med 2 % for hver  

 arbejdsdag, fristen for anvendelsen af disse mængder er overskredet.
 14.3. Forpligtelsen anses for opfyldt, når den faktisk anvendte mængde  

 målt efter metoden i bilag 3 højst er 2 % under den identificerede mængde.
 14.4. Udgør den faktisk anvendte mængde 90 % eller derover, men mindre  

 end 98 % af den identificerede mængde, betragtes forpligtelsen som opfyldt  

 med samme procenttal som den faktisk anvendte mængde.
 14.5. Udgør den faktisk anvendte mængde mindre end 90 % af den  

 identificerede mængde, betragtes forpligtelsen ikke som opfyldt, med mindre  

 der foreligger force majeure.
14.6. Anvendes som følge af force majeure kun en del af den  

 identificerede mængde i den i pkt. 14.1. omhandlede periode, kan a. forpligtelsen betragtes som opfyldt med samme procenttal som den  

 faktisk anvendte mængde.
 b. direktoratet tillade, at den ikke anvendte mængde forarbejdes inden for  

 en nærmere fastsat frist.
 c. direktoratet kræve, at den ikke anvendte mængde forarbejdes inden for  

 en nærmere fastsat frist.
 14.7. Såfremt EF-direktoratet konstaterer en forskel mellem den  

 identificerede mængde og den faktisk anvendte mængde, og denne forskel ikke  

 kan tilskrives en bestemt identificeringsattest, fordeles forskellen  

 forholdsmæssigt på alle de identificeringsattester, der vedrører den  

 pågældende periode.
15. Indsendelse af forarbejdningserklæring 15.1. Brugeren skal regelmæssigt til direktoratet indsende en  

 forarbejdningserklæring, jf. bilag 7, om de mængder, der er forarbejdet i en  

 periode, som ikke må overstige en måned . Erklæringen vedrørende en periode  

 skal være direktoratet i hænde  senest 2 måneder efter  

 forarbejdningsperiodens udløb.
Såfremt forarbejdningen af et enkelt parti  

 varer flere måneder, kan erklæring for hele partiet dog indgives inden 2  

 måneder efter afslutningen af forarbejdningen.
Erklæringen skal for hvert  

 produkt og hver forarbejdningstype indeholde følgende oplysninger:
a.
De mængder, som er blevet forarbejdet, udtrykt i bruttovægt og i givet  

 fald i justeret vægt jf. bilag 3.
b.
Reference til modtagelseserklæring.
c.
Reference til identificeringsattest.
 15.2. Indgives forarbejdningserklæringen efter udløbet af den i pkt.  

 15.1. nævnte frist, nedsættes støtten til den pågældende mængde med 1 % for  

 hver arbejdsdag, fristen er overskredet.
 15.3. Forarbejdningserklæringen betragtes tillige som ansøgning om  

 udbetaling af støtte, under forudsætning af at den anerkendte bruger til  

 EF-direktoratet har indsendt de pågældende certifikater for køb til  

 minimumsprisen og identificeringsattester.
16. Forudfastsættelsesattest 16.1. En af Statens Foderstofkontrol anerkendt bruger kan til EF-  

 direktoratet indgive ansøgning om attest for forudfastsat støtte.
Ansøgningen  

 skal mindst indeholde følgende oplysninger:
a.
Ansøgerens fulde navn og adresse.
b.
Betegnelsen »ærter-bønner-hestebønner« eller  

 »sødlupiner«.
c.
Den produktmængde, for hvilken der ansøges om forudfastsat støtte på  

 grundlag af standardkvalitetens vandindhold og indhold af urenheder.
d.
Angivelse af hvorvidt der ansøges om forudfastsættelse af støtte til  

 anvendelse i henhold til pkt. 1, litra h, nr. 1 eller 3 (foder) eller til  

 pkt. 1, litra h, nr. 2 eller 4 (konsum mv.).
e.
Henvisning til sikkerhed stillet i forbindelse med ansøgningen.
Ansøgningen skal ledsages af en sikkerhedsstillelse på 3,5 ECU pr. 100 kg  

 produkt.
Ansøgningen afvises, hvis sikkerheden ikke er stillet over for  

 EF-direktoratet senest kl. 16 på dagen for indgivelsen af ansøgningen.
Hvis  

 manglende overholdelse af denne frist ikke medfører en ændring af det  

 støttebeløb, som skal ydes, forlænges fristen dog med 24 timer.
16.2. Ansøgning kan indsendes ved bud, brev, telegram eller  

 telexmeddelelse.
Ved bestemmelse af, hvilken dag en ansøgning om  

 forudfastsættelsesattest, anses for indgivet, anvendes bestemmelserne i pkt.  

 12.2. tilsvarende, idet dog pkt. 12.2, 3. punktum, ikke finder anvendelse.
16.3. På grundlag af ansøgningen udsteder EF-direktoratet en  

 forudfastsættelsesattest til den anerkendte bruger.
Attesten betragtes som  

 udstedt om eftermiddagen den første arbejdsdag efter dagen for indgivelse af  

 ansøgningen.
16.4. Gyldighedsperioden for forudfastsættelsesattesten er 6 måneder  

 regnet fra den måned, der følger efter den måned, hvor ansøgningen er  

 indgivet.
Bortset fra force majeure indebærer attesten en forpligtelse til at  

 indgive den i pkt. 12 omhandlede anmodning om identificering for en mængde  

 svarende til den i forudfastsættelsen angivne i løbet af gyldighedsperioden.
16.5. Den i pkt. 16.4. nævnte forpligtelse betragtes som opfyldt, og den  

 i pkt. 16.1. nævnte sikkerhed frigives, hvis den mængde, der er identificeret  

 inden udløbet af den pågældende periode, udgør mellem 93 og 107 % af den i  

 attesten anførte mængde.
Hvis den identificerede mængde er lig med eller  

 større end 7 %, men mindre end 93 % af den i forudfastsættelsesattesten  

 anførte mængde, fortabes sikkerhedsstillelsen for en mængde, der er lig med  

 forskellen mellem 93 % af den i attesten anførte mængde og den faktisk  

 identificerede mængde.
Sikkerhedsstillelsen fortabes fuldstændigt, hvis den  

 identificerede mængde er mindre end 7 % af den i forudfastsættelsesattesten  

 anførte mængde.
16.6. Forudfastsættelsesattesten er gyldig i hele Fællesskabet.
Den  

 anerkendte bruger, til hvem den er udstedt, kan overdrage den til en anden  

 anerkendt bruger for de mængder, der endnu ikke er afskrevet.
Herefter kan  

 attesten ikke videreoverdrages.
Overdragelsen er kun gyldig, såfremt  

 EF-direktoratet har påtegnet attesten med attestmodtagerens navn og adresse  

 og overdragelsesdatoen.
Påtegning sker efter anmodning fra den godkendte  

 bruger, til hvem attesten er udstedt.
Den, til hvem overdragelsen sker, kan  

 hverken overdrage sine rettigheder eller tilbageføre dem til den oprindelige  

 attestindehaver.
 16.7 Pkt. 7.10 og 7.11. finder tilsvarende anvendelse på  

 forudfastsættelsesattester.
 16.8. Fællesskabsmyndighederne kan suspendere forudfastsættelse af  

 støtte.
17. Kontrolbestemmelser vedrørende certifikatmængden 17.1. EF-direktoratet kontrollerer, om der er overensstemmelse mellem den  

 mængde, der er anført i certifikatet, og den mængde, der er ankommet til  

 virksomheden og faktisk skal anvendes der.
Endvidere kontrollerer  

 direktoratet, at den støtteberettigede mængde er ankommet i certifikatets  

 gyldighedsperiode, jfr. pkt. 7.7.
 17.2. Hvis den leverede mængde ikke overstiger den i certifikatet anførte  

 mængde med mere end 2 %, udbetales støtte for den mængde, der er ankommet til  

 virksomheden.
 17.3. Hvis den leverede mængde overstiger den i certifikatet anførte  

 mængde med mere end 2 %, udbetales der kun støtte for 102 % af den i  

 certifikatet anførte mængde.
 17.4. Vægten af produkterne angives i kg og justeres efter den i bilag 3  

 angivne beregningsmetode.
18. Udbetaling af støtte Direktoratet udbetaler støtten efter ansøgning, jf. herved pkt. 15.3.  

 støtten udbetales for den faktisk anvendte mængde justeret efter metoden i  

 bilag 3. Der kan ikke til anerkendte brugere ydes støtte til varepartier, der  

 selv sporadisk indeholder produkter, der er behandlet efter en af metoderne i  

 bilag 8 med henblik på mærkning.
19. Forudbetaling af støtte 19.1. EF-direktoratet kan på brugerens skriftlige anmodning udbetale  

 støtten på forskud til en given mængde af et produkt under forudsætning af - at brugeren skriftligt har anmodet om forudbetaling af støtten - at produktet er blevet identificeret, og - at brugeren har stillet en sikkerhed over for EF-direktoratet af samme  

 størrelse som det beløb, der begæres udbetalt i forskud.
19.2. Det beløb, som kan udbetales i forskud, udgør, når støtten er  

 forudfastsat, den forudfastsatte støtte, og når dette ikke er tilfældet, den  

 støtte, der gælder på dagen for indgivelse af anmodning om identificering.
I  

 det i pkt 12.4. omhandlede tilfælde kan der dog som forskud kun udbetales  

 støtte til 80 % af den foreløbigt identificerede mængde.
19.3. Den stillede sikkerhed frigives, når EF-direktoratet har anerkendt  

 retten til støtte til den af anmodningen omfattede mængde.
Sikkerheden  

 fortabes vedrørende mængder, hvortil ret til støtte ikke kan anerkendes.
20. Sikkerhedsstillelser Sikkerheder kan stilles i rede penge eller i form af en bankgaranti eller  

 forsikringsgaranti.
En garanti skal affattes som angivet i bilag 9.
21. Regler ved eksport og import 21.1. Ved udførsel til tredjelande af de i pkt. 2.1. nævnte produkter,  

 for hvilke der er udstedt certifikat, bortset fra de i pkt. 1, litra h, nr.  

 2a, 2b, og nr. 4, første led, anførte, skal eksportøren ved afgangstoldstedet  

 aflevere certifikat for mindst 98 % af produkternes vægt justeret efter  

 metoden i bilag 3.
 21.2. Ved udførsel til tredjeland af de i pkt. 2.1. omhandlede produkter,  

 bortset fra de i pkt. 21.1. omhandlede, skal eksportøren forsyne  

 udførselsangivelsen med følgende påtegning: »Disse produkter omfattes  

 ikke af det i forordning (EØF) nr. 3540/85 omhandlede certifikat«.
21.3. Ved indførsel fra tredjeland til EF af de i pkt. 2.1. omhandlede  

 produkter skal produkterne tages under toldkontrol eller anden administrativ  

 kontrol.
Nærmere oplysning herom kan fås ved henvendelse til virksomhedens  

 hjemtoldkammer.
Kap.
III Støtte til anerkendte organisationer 22. Betingelser for godkendelse 22.1. En producentorganisation skal for at blive godkendt af Statens  

 Foderstofkontrol opfylde følgende betingelser:
a.
Den skal omfatte mindst 30 producenter af ærter, bønner, hestebønner og  

 sødlupiner, som hver råder over en besætning, der er tilstrækkelig stor til  

 at kunne begrunde anvendelsen af de fremstillede mængder, og som forpligter  

 sig til udelukkende at anvende pågældende produkter som foder til deres egen  

 eller de øvrige organisationsmedlemmers besætning.
b.
Den skal forpligte sig til at forarbejde mindst 150 tons ærter, bønner,  

 hestebønner og sødlupiner årligt.
c.
Den skal føre lagerregnskab og bogholderi.
d.
Den skal underkaste sig fornøden kontrol.
e.
Den skal forpligte sig til at viderebetale det fulde støttebeløb til  

 producenten.
f.
Den skal forpligte sig til at sørge for, at der anvendes en  

 afståelsespris af mindst samme størrelse som minimumsprisen incl. månedlige  

 tillæg efter leveringstidspunkt, hvis en del af et medlems produktion  

 overtages af et andet medlem.
I henhold til denne ordning betragtes det  

 overtagende medlem ikke som første køber, og der udstedes ikke noget  

 certifikat.
 22.2. Ansøgning om godkendelse indsendes til Statens Foderstofkontrol og  

 vedlægges dokumentation for, at de i pkt. 22.1. nævnte betingelser er  

 opfyldt.
 22.3. Bortset fra tilfælde af force majeure trækkes godkendelsen tilbage,  

 såfremt de i pkt. 22.1. anførte betingelser ikke overholdes.
23. Vejning og prøveudtagning Ved produkternes indlevering til den anerkendte organisation skal vægten  

 af produkterne bestemmes, og der skal udtages prøver til kontrol med  

 produkterne i overensstemmelse med bestemmelserne i pkt. 9 og 10.
24. Forarbejdning 24.1. Ved forarbejdning af produkterne i en anerkendt organisation  

 forstås enhver behandling i denne organisation, hvorved foderprodukternes art  

 ændres ved formaling eller lignende behandling eller ved mærkning efter en af  

 metoderne i bilag 8.
 24.2. Bortset fra tilfælde af force majeure må produkterne ikke forlade  

 en anerkendt organisation i uforarbejdet stand.
25. Forarbejdningserklæring 25.1. Den anerkendte organisation skal en gang om måneden til statens  

 Foderstofkontrol indsende en forarbejdningserklæring vedrørende de mængder,  

 der er blevet forarbejdet i løbet af den foregående måned.
 25.2. Forarbejdningserklæringen skal mindst indeholde følgende  

 oplysninger:.
a.
Fulde navn og adresse på producenterne af de produkter, der er  

 forarbejdet.
b.
For hver producent og for hver forarbejdningstype, jf. pkt. 24.1.,  

 mængden af de forarbejdede produkter justeret efter metoden i bilag 3.
 26. Lagerregnskab, medlemsfortegnelse mv.
 26.1. Den anerkendte organisation skal føre et lagerregnskab, hvoraf  

 mindst skal fremgå:
- de mængder produkter, der i uforarbejdet stand er ankommet til den  

 godkendte organisation med henblik på forarbejdning, samt deres indhold af  

 urenheder og vandindhold, - flytning af produkterne inden for den anerkendte organisations område, - de mængder produkter, der er blevet forarbejdet og tilbageleveret til  

 producenten, justeret efter metoden i bilag 3 og specificeret efter  

 forarbejdningstype som omhandlet i pkt. 24.1.
 - de mængder, der er afstået mellem medlemmerne indbyrdes.
 26.2. Den anerkendte organisation skal endvidere udarbejde en  

 fortegnelse, der mindst skal indeholde følgende oplysninger:.
- medlemmernes fulde navn og adresse, - en opgørelse for hvert medlem over de arealer, der pr. 15. maj og pr.  

 31. december i hvert produktionsår var tilsået med ærter, bønner, hestebønner  

 og sødlupiner, - en opgørelse på de samme tidspunkter over medlemmernes besætninger, - for de medlemmer, der dyrker lupiner, en genpart af fakturaerne for  

 certificeret frø med oplysning om sort og mængde.
Er sorten ikke angivet på  

 fakturaen, skal den angives i fortegnelsen.
27. Støttens størrelse og udbetaling af støtte 27.1. Støtten ydes til den anerkendte organisation med den støttesats,  

 der er gældende på den dato, hvor foderstofkontrollen fra den anerkendte  

 organisation modtager den i pkt. 25 nævnte forarbejdningserklæring.
27.2. Den i pkt. 25 nævnte forarbejdningserklæring anses tillige som  

 ansøgning om udbetaling af støtte.
Støtten udbetales af EF- direktoratet for  

 den forarbejdede mængde justeret efter metoden i bilag 3.
Kap.
IV Fælles bestemmelser 28. Kontrolbestemmelser Den kontrollerende myndighed har mod behørig legitimation adgang til de i  

 denne vejledning omhandlede købere, organisationer og brugere og  

 virksomheder, og er berettiget til uden erstatning at udtage prøver af  

 produkterne i det omfang, det er nødvendigt for at undersøge deres  

 beskaffenhed.
Vedkommende myndighed er endvidere berettiget til at efterse de  

 pågældendes varebeholdning, forretningsbøger, øvrige regnskabsmateriale samt  

 korrespondance mv.
Det påhviler de pågældende at yde den bistand, der er  

 nødvendig for foretagelse af kontrollen.
29. Anke De afgørelser, som EF-direktoratet træffer i henhold til denne vejledning,  

 kan indankes for landbrugsminsteriet.
30. Overgangsbestemmelser Nærværende vejledning erstatter med virkning fra den 1. august 1986  

 direktoratets vejledning nr.
I-1/86 af 17. februar 1986 om  

 særforanstaltninger for ærter, bønner, hestebønner og sødlupiner.
 Bestemmelserne i pkt. 5.4. og 14.2. anvendes efter anmodning på sager, der  

 endnu ikke er færdigbehandlet den 1. august 1986.
-------------------------------------------------------------- BILAG 1 Retsgrundlag Rådsforordning nr. 1431/82 af 18. maj 1982 om fastsættelse af  

 særforanstaltninger for ærter, bønner, hestebønner og sødlupiner, senest  

 ændret ved forordning nr. 1485/85.
 Rådsforordning nr. 2036/82 af 19. juli 1982 om fastsættelse af almindelige  

 regler vedrørende særforanstaltninger for ærter, bønner, hestebønner og  

 sødlupiner, senest ændret ved forordning nr. 1832/85.
 Rådsforordning nr. 1464/86 af 13. maj 1986 om fastsættelse af  

 tærskelprisen til udløsning af støtte for ærter, bønner hestebønner og  

 sødlupiner samt målprisen og minimumsprisen for disse produkter for  

 produktionsåret 1986/1987.
 Rådsforordning nr. 1465/86 af 13. maj 1986 om fastsættelse af de månedlige  

 forhøjelser af tærskelprisen til udløsning af støtte for ærter, bønner og  

 hestebønner samt af målprisen og minimumsprisen for disse produkter for  

 produktionsåret 1986/1987, som ændret ved forordning nr. 2372/86.
 Kommissionsforordning nr. 3540/85 af 5. december 1985 om  

 gennemførelsesbestemmelser til særforanstaltningerne for ærter, bønner,  

 hestebønner og sødlupiner, senest ændret ved forordning nr. 2462/86.
BILAG 2 LEVERINGSERKLÆRING VEJLEDNING Alle felter 1-7 skal udfyldes Ad 1: Her anføres eet produkt, enten ÆRTER eller BØNNER eller HESTEBØNNER  

 eller SØDLUPINER.
 Ad 2: Her anføres det år, hvor det leverede produkt er høstet.
Ad 3 og 4: Her anføres fulde navn og adresse.
Der skal være  

 overensstemmelse mellem de her angivne parter, og de parter der er anført i  

 den kontrakt, der skal være oprettet mellem avler og første køber.
 Ad 5: Her anføres prisen på leveringstidspunktet, ab landbrugsbedrift pr.  

 100 kg af produktet omregnet til standardkvalitet (justeret vægt), læsset på  

 købers køretøj.
 Det er en forudsætning for udstedelse af EF-certifikat, at den angivne  

 pris mindst udgør den af Fællesskabet fastsatte mindstepris tillagt månedlige  

 tillæg efterleveringsmåneden.
Ad 6: Her anføres omkostninger til tørring, rensning m.v.
Idet omfang  

 omkostningerne beregnes i overensstemmelse med generelle brancheaftaler, der  

 er landbrugsministeriet bekendt, kan der henvises hertil.
 Ad 7: Udfyldelse skal ske i overensstemmelse med vægtattest og  

 analyseattest.
 Analyseattest skal indeholde oplysninger om VAND og URENHEDER, jfr.  

 definition på side 1.
--------------------------------------------------------------- Ved udfærdigelse af leveringserklæring, SKAL anvendes nærværende formular,  

 som brugerne må foranledige trykt eller kopieret.
 Originalen skal være EF-direktoratet, Frederiksborggade 18, 1360 København  

 K, i hænde inden udgangen af 4. måned efter levering i DATERET og  

 UNDERSKREVET form.
 Første køber SKAL opbevare en kopi, der vedlægges førstekøbers regnskab.
 Iøvrigt henvises til EF-direktoratets vejledning om særforanstaltninger  

 for ærter, bønner, hestebønner og sødlupiner.
BILAG 3 Metode til beregning af vægten af ærter, bønner, hestebønner og sødlupiner u = indhold af urenheder i de ærter, bønner, hestebønner og sødlupiner, hvis vægt skal bestemmes, v = vandindhold i de ærter, bønner, hestebønner og sødlupiner, hvis vægt skal bestemmes, u1 = urenheder i den kvalitet, for hvilken støtten er fastsat v1 = vandindhold i den kvalitet, for hvilken støtten er fastsat m = mængden i kg af de produkter i foreliggende stand, hvis vægt skal bestemmes, X = produkternes korrigerede vægt i kg.
Ved urenheder forstås ethvert organisk eller uorganisk fremmedlegeme, der ikke stammer fra frø af de pågældende arter.
 Vandindhold og indhold af urenheder angives med kun to decimaler.
vandindhold på mellem 17 % og 23 %, nedsættes den vægt, som følger af anvendelsen af den i litra a) anførte hovedformel, med (0,0060 x m) kg pr. procent vandindhold, der overstiger 17 % vandindhold på 23 % eller derover, nedsættes den vægt, som følger af anvendelsen af den i litra a) anførte hovedformel, med:
- (0,0340 x m) kg, og - (0,0040 x m) kg pr. procent vandindhold, der overstiger 23 %.
BILAG 4 Vilkår og betingelser for anerkendte brugere 1. Godkendelse 1.1. En bruger skal forpligte sig til følgende:
a.
Brugeren skal fra datoen for godkendelsesansøgningen føre et  

 lagerregnskab og andet relevant regnskab som anført nedenfor under pkt. 1.2.
b.
Brugeren skal stille sit bogholderi til rådighed for de kontrollerende  

 myndigheder.
c.
Brugeren skal give de kontrollerende myndigheders repræsentanter adgang  

 til virksomheden.
d.
Brugeren skal overholde de forpligtelser, der er anført i vejledningen.
e.
Brugeren skal yde den bistand, der er nødvendig for at lette  

 gennemførelsen af kontrollen.
1.2. Lagerregnskabet skal omfatte ærter, bønner, hestebønner og  

 sødlupiner.
Det skal mindst indeholde oplysninger om følgende:
a.
Dagligt indlagrede mængder for produkter med angivelse af de enkelte  

 partier, angivelse af mængde og kvalitet samt af, om de har oprindelse i  

 Fællesskabet.
Under kvalitet skal anføres vandindhold og indhold af  

 urenheder.
Bestemmelsen heraf skal ske efter analysemetode, der oplyses af  

 Statens Foderstofkontrol.
I tilfælde hvor der er udstedt certifikat, skal der  

 refereres til dette.
b.
Dagligt forbrug pr. produkt opdelt efter de fremstillingsmetoder, der  

 er nævnt i pkt. 1.h.
c.
De på virksomheden dagligt ikke anvendte mængder, der er udlagret fra  

 virksomheden.
d.
Lagerbeholdning pr. produkt opgjort med jævne mellemrum og mindst en  

 gang om måneden.
 1.3. såfremt produkterne anvendes som anført under pkt. 1.h, nr. 1 og 2,  

 skal der løbende føres regnskab over andre råvarer end ærter, bønner,  

 hestebønner og sødlupiner.
 1.4. Lagerregnskabet skal føres således, at de kontrollerende myndigheder  

 kan gennemføre krydskontrol mellem de produktmængder, der indlagres i  

 virksomheden, og de produktmængder (forarbejdede eller ikke forarbejdede),  

 der udlagres fra virksomheden, især til konstatering af størrelsen af de  

 lagre, virksomheden har, og det accepterede tab ved forarbejdning.
 1.5. For foder med indhold af forarbejdede eller uforarbejdede ærter,  

 bønner, hestebønner eller sødlupiner skal der føres et register, hvori  

 foderets sammensætning af de vigtigste råvarer, herunder ærter, bønner,  

 hestebønner eller sødlupiner, anføres pr. fodertype.
 1.6. Er en godkendt bruger også førstekøber, skal lagerregnskabet for  

 fællesskabsprodukters vedkommende også indeholde en reference til  

 leveringserklæringen for så vidt de angår de i nævnte bilag under pkt. 1.2,  

 litra a, omhandlede indlagrede mængder.
2. Tilbagekaldelse 2.1. Bortset fra force majeure tilbagekaldes godkendelsen, hvis de  

 fastsatte betingelser for godkendelsen ikke længere er opfyldt.
 2.2. En godkendelse kan midlertidigt tilbagekaldes, såfremt en bruger har  

 ansøgt om støtte, herunder forudbetalt støtte, for en større mængde produkter  

 end den mængde, som brugeren har anvendt i overensstemmelse med de fastsatte  

 bestemmelser, med mindre han godtgør, at der ikke er tale om en  

 uregelmæssighed.
BILAG 5 MODTAGELSESERKLÆRING BILAG 6 IDENTIFICERINGSANMODNING BILAG 7 FORARBEJDNINGSERKLÆRING/STØTTEANSØGNING BILAG 8 METODER TIL MÆRKNING AF ÆRTER, BØNNER, HESTEBØNNER OG SØDLUPINER METODE NR. 1 Favning med patentblå V (Anvendes kun for ærter og sødlupiner) 1. 4 g 80 % (* 1) farvestof patentblå V (* 2) opløses  

 i mindst 1,6 l vand.
 2. Den opnåede opløsning forstøves ud over højst 1000  

 kg af det produkt, der skal farves, så at der opnås farvespor på mindst 50 %  

 af frøene, der er fordelt i massen.
METODE Nr. 2 Tilsætning af fiskeolie eller fiskelevertran METODE Nr. 3 Farvning med brilliantgrøn (anvendes kun for bønner og hestebønner) 1. 20 g 82 til 85 % farvestof brilliantgrøn (* 3)  

 opløses i 3 l vand.
 2. Den opnåede opløsning forstøves ud over højst 1000  

 kg af det produkt, der skal farves, så at der opnås farvespor på mindst 50 %  

 af frøene, der er fordelt i massen.
BlLAG 9 (* 1) Eller 6,4 g af 50 % farvestof.
(* 2) Nr.
EØF: E 131, nr.
Schulz: 826 Definitionen på patentblå findes i Rådets direktiv om tilnærmelse af  

 medlemsstaternes retsforskrifter med hensyn til farvestoffer, som må anvendes  

 til levnedsmidler (EFT nr. 155 af 11.11.1962, s. 2645/62).
Patentblå V forhandles i Forbundsrepublikken Tyskland som 50 %-holdig  

 under betegnelsen: Lebensmittelblau nr. 3 (* 3) Green S (Wool green BS) (Brilliant syregrøn BS) - Nr.
EØF: E 142.
