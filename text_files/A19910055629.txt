 Herved bekendtgøres lov om arbejdstilbud til ledige, jf.  

 lovbekendtgørelse nr. 122 af 24. februar 1989 som ændret ved § 10 i lov nr.  

 386 af 13. juni 1990 og lov nr. 375 af 6. juni 1991.
Arbejdstilbud til ledige § 1.  Med henblik på genplacering på arbejdsmarkedet  

 har langtidsledige medlemmer under 60 år af en anerkendt arbejdsløshedskasse  

 krav på et rimeligt tilbud om arbejde i mindst 9 måneder.
Tilbudet skal gives  

 i god tid før retten til dagpenge ophører efter §§ 55 og 72, i lov om  

 arbejdsformidling og arbejdsløshedsforsikring m.v. og så vidt muligt efter et  

 års ledighed.
 Stk. 2.  Medlemmer under 25 år har krav på et tilbud  

 efter 1 års ledighed.
Stk. 3.  Ledige, der har haft et arbejdstilbud, har ikke  

 ret til et nyt arbejdstilbud.
Dette gælder dog ikke:
 Stk. 4.  Uanset bestemmelsen i stk. 3 har følgende  

 ledige ret til et 2. arbejdstilbud:
Stk. 5.  Ledige, der er omfattet af stk. 4, kan kun  

 modtage et arbejdstilbud efter disse bestemmelser, hvis de Stk. 6.  Arbejdsmarkedsnævnet har den endelige  

 administrative afgørelse af, om et afgivet arbejdstilbud er rimeligt, eller  

 om en afgørelse efter stk. 4, nr. 4, er rimelig.
Stk. 7.  For at forbedre den langtidslediges  

 beskæftigelsesmuligheder kan arbejdsgiveren tillade den pågældende at deltage  

 i uddannelsesaktiviteter i op til 3 måneder af genoptræningsperioden.
I  

 uddannelsesperioden aflønnes den pågældende som i den øvrige  

 genoptræningsperiode, ligesom der udbetales støtte efter § 2. Er der til  

 uddannelsesaktiviteten knyttet en særlig godtgørelse, udbetales denne ikke.
 Stk. 8.  Arbejdsministeren fastsætter nærmere regler om,  

 hvorledes undervisning kan indgå i ansættelsesforhold støttet efter denne  

 lov.
§ 2.  Ved ansættelse efter § 1 yder staten en  

 økonomisk støtte til genoptræning i de første 9 måneders beskæftigelse.
Samme  

 støtte kan ydes til ansættelse af medlemmer, der er fyldt 60 år.
Støtten ydes  

 til ansættelser i private og offentlige virksomheder og institutioner, der  

 medfører en nettoudvidelse af antallet af ansatte.
Arbejdsministeren kan  

 nedsætte genoptræningsperiodens længde.
Stk. 2.  Støtten efter stk. 1 fastsættes for 1 år ad  

 gangen, regnet fra den 1. juli.
Tilskudet udgør 37 kr. pr. time (* 1).  

 Beløbet reguleres een gang årligt med satsreguleringsprocenten, jf. lov om en  

 satsreguleringsprocent.
 § 3.  Arbejdsmarkedsnævnet søger i samarbejde med  

 Arbejdsformidlingen og arbejdsløshedskasserne at skaffe den langtidsledige et  

 tilbud om arbejde, fortrinsvis i private virksomheder.
 Stk. 2.  Staten skal ansætte mindst 10 pct. af de  

 langtidsledige, der inden for hver amtskommune får arbejde efter denne  

 ordning.
 Stk. 3.  Hvis Arbejdsmarkedsnævnet ikke kan skaffe et  

 tilbud om arbejde, skal bopælskommunen søge at give et arbejdstilbud inden  

 for sit eget forvaltningsområde eller en anden offentlig eller offentligt  

 støttet virksomhed eller institution.
 Stk. 4.  Er kommunen heller ikke i stand til at skaffe  

 den langtidsledige et tilbud om arbejde, skal amtskommunen give et  

 arbejdstilbud inden for sit eget forvaltningsområde eller i anden offentlig  

 eller offentligt støttet virksomhed eller institution.
Stk. 5.  Hvis den langtidsledige ikke har fået et  

 rimeligt tilbud om arbejde, inden den pågældendes ret til  

 arbejdsløshedsdagpenge ophører, betaler amtskommunen efter anmodning fra den  

 ledige pr. dag til den pågældende et beløb, der svarer til de  

 arbejdsløshedsdagpenge, den ledige oppebar umiddelbart inden dagpengerettens  

 ophør.
Amtskommunens forpligtelse vedvarer, indtil den langtidsledige har  

 påbegyndt eller afslået et rimeligt arbejdstilbud.
 § 4.  Bopælskommunen betaler den fulde lønudgift og  

 modtager statstilskud ved ansættelse i kommunen, amtskommunen eller i anden  

 offentlig eller offentligt støttet virksomhed eller institution, jf. dog stk.  

 2 og 3.
 Stk. 2.  Amtskommunerne betaler, hvad der svarer til 10  

 pct. af de samlede lønudgifter efter fradrag af statstilskud ved ansættelse  

 af ledige efter denne lov.
 Stk. 3.  Staten betaler den fulde lønudgift for de 10  

 pct. af de langtidsledige, der skal ansættes i staten efter § 3, stk. 2.
 Stk. 4.  Arbejdsministeren kan efter forhandling med  

 finansministeren forhøje antallet af langtidsledige, jf. stk. 3, hvis løn  

 betales af staten.
§ 5.  75 pct. af kommunernes lønudgifter efter § 4,  

 stk. 1, med fradrag af statstilskuddet gøres til genstand for mellemkommunal  

 udligning.
Det samlede udligningsbeløb pålignes kommunerne i henhold til  

 deres indbyggertal som opgjort af Danmarks Statistik pr. 1. januar i  

 udligningsåret.
 Stk. 2.  Indenrigsministeren underretter senest 1. juni  

 kommunerne om den forventede størrelse af deres udligningsbidrag i det  

 følgende år.
§ 6.  Arbejdsministeren fastsætter nærmere regler om  

 støtteordningen og administrationen af reglerne i denne lov, herunder om det  

 tidspunkt, hvor der skal gives tilbud om arbejde, jf. § 1, stk. 1, 2 og 4.  

 Arbejdsministeren kan fastsætte særlige regler om et til arbejdstilbud til  

 personer, som på grund af overgang til almindeligt arbejde på fuld tid og  

 fuldtidsforsikring ellers ville miste retten til arbejdstilbud efter kort  

 tids ansættelse.
Arbejdsministeren kan fastsætte særlige regler om ret til  

 befordringstilskud til personer der i medfør af loven modtager  

 uddannelsestilbud.
 Stk. 2.  Indenrigsministeren fastsætter dog nærmere  

 regler om den kommunale udligningsordning, jf. § 5, og om administrationen af  

 reglerne i § 4, stk. 2.
 § 7.  Ved ansættelse, der sker efter reglerne i denne  

 lov, fraviges § 67, stk. 1, i lov om kommunernes styrelse i fornødent omfang.
Uddannelsesydelse til ledige under 25 år § 8.  Ledige under 25 år kan efter 6 måneders ledighed  

 få en uddannelsesydelse i op til 2 år, mens de deltager i en uddannelse.  

 Arbejdsministeren kan efter forhandling med undervisnings- og  

 forskningsministeren bestemme, at visse uddannelser ikke giver ret til  

 uddannelsesydelse, og at uddannelsesydelse ikke kan gives til visse  

 uddannelsesaktiviteter i forlængelse af afsluttede uddannelser.
Stk. 2.  Arbejdsministeren fastsætter nærmere regler om  

 retten til at oppebære uddannelsesydelsen, herunder om 2 at retten til ydelsen kan bortfalde, når Arbejdsformidlingen giver de  

 langtidsledige et konkret arbejdstilbud, og Stk. 3.  Størrelsen af uddannelsesydelsen svarer til det  

 halve af dagpengenes højeste beløb, jf. § 47 i lov om arbejdsformidling og  

 arbejdsløshedsforsikring m.v.
Er der til uddannelsen knyttet en  

 uddannelsesstøtte, udbetales denne ikke.
Er der til uddannelsen knyttet løn,  

 som er større end uddannelsesydelsen, bortfalder ydelsen.
Er lønnen lavere  

 end uddannelsesydelsen, suppleres lønnen med uddannelsesydelse, således at  

 den pågældende tilsammen får et beløb svarende til uddannelsesydelsen.  

 Uddannelsesydelsen finansieres af staten.
 Stk. 4.  Den langtidsledige er berettiget til et  

 arbejdstilbud efter stk. 5, hvis uddannelsen ikke gennemføres, den  

 gennemførte uddannelse har en varighed på under 18 måneder eller ikke er en  

 erhvervsmæssig uddannelse.
Stk. 5.  Det er en betingelse for at få arbejdstilbud  

 efter stk. 4, at den ledige 1 måned efter uddannelsens afbrydelse eller 3  

 måneder efter dens afslutning er dagpengeberettiget og senest på disse  

 tidspunkter fremsætter krav om arbejdstilbud over for Arbejdsformidlingen.  

 Den ledige har krav på arbejdstilbud senest 6 måneder efter kravets  

 fremsættelse.
Den ledige har tidligst ret til ydelse efter § 3, stk. 5, efter  

 udløbet af sidstnævnte periode.
 Stk. 6.  Nærmere bestemmelser om uddannelsesydelsen,  

 dens administration og udbetaling fastsættes af arbejdsministeren.
Uddannelsesydelse og uddannelsestilbud til ledige over 25 år § 9.  Ledige, der har haft et arbejdstilbud efter § 1,  

 stk. 1-3, eller fået uddannelsesydelse efter § 8, har ret til en  

 uddannelsesydelse.
 Stk. 2.  En ledig, der har afslået et rimeligt  

 arbejdstilbud eller er ophørt med dette af grunde, der kan tilregnes  

 pågældende selv, har ikke krav på uddannelsesydelse.
 Stk. 3.  Uddannelsen skal påbegyndes, inden den ledige  

 fylder 60 år.
§ 10.  Ledige, der har ret til uddannelsesydelse efter  

 § 9, kan få ydelsen i op til 1 år og 6 måneder, mens de deltager i en  

 uddannelse.
Arbejdsministeren kan efter forhandling med undervisnings- og  

 forskningsministeren bestemme, at visse uddannelser ikke giver ret til  

 uddannelsesydelse, og at uddannelsesydelse ikke kan gives til visse  

 uddannelsesaktiviteter i forlængelse af afsluttede uddannelser.
 Stk. 2.  Arbejdsformidlingen forlænger efter ansøgning  

 uddannelsesydelsen fra 1 år og 6 måneder til 2 år, hvis uddannelsens længde  

 gør det nødvendigt.
 Stk. 3.  Uddannelsesydelsen kan fås inden for det  

 tidsrum, hvor den ledige kunne have fået dagpenge efter § 55, stk. 1, eller §  

 72, stk. 1, i lov om arbejdsformidling og arbejdsløshedsforsikring m.v.  

 Uddannelsesydelse kan dog modtages uden for disse perioder, når den ledige  

 modtager uddannelsestilbud efter stk. 8 eller stk. 9, jf. stk. 11.
Stk. 4.  Størrelsen af uddannelsesydelsen svarer til de  

 dagpenge, den ledige ellers ville have fået.
Uddannelsesydelsen kan kun  

 udbetales, hvis der ikke samtidig udbetales en statslig uddannelsesstøtte.  

 Hvis der til uddannelsen er knyttet løn, suppleres denne om nødvendigt med  

 uddannelsesydelse, så at den ledige i alt får et beløb, der svarer til  

 uddannelsesydelsen.
 Stk. 5.  Hvis en modtager af uddannelsesydelse samtidig  

 har indtægt eller arbejde, skal uddannelsesydelsen nedsættes efter samme  

 regler som i §§ 58, 59 og 73, i lov om arbejdsformidling og  

 arbejdsløshedsforsikring m.v.
Stk. 6.  Uddannelsesydelsen administreres af  

 Arbejdsformidlingen og udbetales af arbejdsløshedskasserne.
Reglerne i §§  

 79-82, i lov om arbejdsformidling og arbejdsløshedsforsikring m.v. finder  

 tilsvarende anvendelse.
Stk. 7.  Arbejdsministeren fastsætter nærmere regler Stk. 8.  Ledige, som er under 50 år, og som ikke har en  

 kompetencegivende uddannelse, har, hvis de ikke har haft et arbejdstilbud,  

 efter 12 måneders ledighed ret til at modtage et uddannelsestilbud i op til 1  

 år og 6 måneder.
Arbejdsformidlingen kan forlænge uddannelsestilbudet til 2  

 år og 6 måneder, hvis uddannelsens længde gør det nødvendigt.
 Stk. 9.  Ledige, som er under 50 år, og som har haft et  

 arbejdstilbud efter § 1, stk. 1, eller stk. 3, har efter 6 måneders ledighed  

 ret til at modtage et uddannelsestilbud med uddannelsesydelse, jf. § 9.
Stk. 10.  Arbejdsformidlingen giver uddannelsestilbud  

 efter stk. 8 og 9, og uddannelsernes art og længde fastlægges ud fra den  

 lediges forudsætninger og ønsker og ud fra arbejdsmarkedets behov.  

 Arbejdsministeren fastsætter de nærmere regler om ret til uddannelsestilbud  

 efter stk. 8 og 9, og kan herunder bestemme, at administrationen af de  

 fastsatte regler skal varetages i et samarbejde mellem Arbejdsformidlingen og  

 Arbejdsmarkedsnævnet.
Ministeren kan endvidere bestemme, at  

 Arbejdsformidlingens afgørelser efter de fastsatte regler kan indbringes for  

 Arbejdsmarkedsnævnet, hvis afgørelser ikke kan indbringes for anden  

 administrativ myndighed.
 Stk. 11.  Ledige, der har ret til uddannelsestilbud  

 efter stk. 8 og 9, er omfattet af § 55, stk. 2, og § 72, stk. 2, i lov om  

 arbejdsformidling og arbejdsløshedsforsikring m.v., indtil de af  

 Arbejdsformidlingen har modtaget et uddannelsestilbud.
Stk. 12.  Arbejdsformidlingen kan efter regler fastsat  

 af arbejdsministeren godkende, at ledige, som, jf. stk. 8, har ret til  

 uddannelsestilbud, i stedet kan modtage uddannelsesydelse.
Ledige, som  

 modtager uddannelsesydelse efter denne bestemmelse, er ikke omfattet af § 55,  

 stk. 2, og § 72, stk. 2, i lov om arbejdsformidling og  

 arbejdsløshedsforsikring m.v.
 Stk. 13.  Ledige, der har deltaget i et  

 uddannelsestilbud efter stk. 8 eller fået uddannelsesydelse efter stk. 12,  

 har ret til arbejdstilbud, uanset at betingelserne i § 55, stk. 1, eller §  

 72, stk. 1, i lov om arbejdsformidling og arbejdsløshedsforsikring m.v. ikke  

 er opfyldt.
Iværksætterydelse til ledige § 11.  En ledig, som etablerer og driver selvstændig  

 virksomhed, har ret til en iværksætterydelse i op til 3 år og 6 måneder, hvis  

 ledigheden har varet mindst 5 måneder eller den ledige har haft et  

 arbejdstilbud efter § 1, stk. 1-3.
 Stk. 2.  En ledig, der har afslået et rimeligt  

 arbejdstilbud eller er ophørt med dette af grunde, der kan tilregnes den  

 pågældende selv, har ikke krav på iværksætterydelse.
 Stk. 3.  Den selvstændige virksomhed skal påbegyndes,  

 inden den ledige fylder 60 år.
 Stk. 4.  Har den ledige fået dagpenge eller  

 uddannelsesydelse efter § 10 i en eller flere perioder efter sidste  

 arbejdstilbud, afkortes perioden i stk. 1 tilsvarende.
Stk. 5.  Størrelsen af iværksætterydelsen svarer for  

 fuldtidsforsikrede til 50 pct. af dagpengenes højeste beløb efter § 47, i lov  

 om arbejdsformidling og arbejdsløshedsforsikring m.v.
For deltidsforsikrede  

 er ydelsen 2/3 af iværksætterydelsen for fuldtidsforsikrede.
 Stk. 6.  Hvis en modtager af iværksætterydelse samtidig  

 har andet arbejde eller indtægt fra andet arbejde, skal iværksætterydelsen  

 nedsættes efter samme regler som i §§ 58, 59 og 73, i lov om  

 arbejdsformidling og arbejdsløshedsforsikring m.v.
 Stk. 7.  En modtager af iværksætterydelse kan opgive  

 denne og genindtræde i sin dagpengeret, som om perioden med  

 iværksætterydelsen havde været dagpengeberettigende ledighed.
Stk. 8.  Ved ophør med iværksætterydelse senest ved  

 ydelsesperiodens udløb har den ledige ret til arbejdstilbud.
Dette gælder dog  

 ikke ledige, som har afsluttet seneste arbejdstilbud før den 1. juli 1986.
Stk. 9.  Iværksætterydelsen administreres af  

 Arbejdsformidlingen og udbetales af arbejdsløshedskasserne.
Reglerne i §§  

 79-82, i lov om arbejdsformidling og arbejdsløshedsforsikring m.v. finder  

 tilsvarende anvendelse.
Stk. 10.  Arbejdsministeren fastsætter nærmere regler Oplysningspligt og tilbagebetaling § 12.  En modtager af uddannelsesydelse eller  

 iværksætterydelse har pligt til at underrette Arbejdsformidlingen henholdvis  

 arbejdsløshedskassen om forhold, der har betydning for retten til ydelserne.  

 Nærmere regler fastsættes af arbejdsdirektøren (* 2) henholdsvis direktøren  

 for arbejdsløshedsforsikringen efter forhandling med Landsarbejdsnævnet.
 Stk. 2.  Har en modtager af uddannelsesydelse eller  

 iværksætterydelse givet Arbejdsformidlingen urigtige oplysninger eller  

 fortiet forhold, der har betydning for retten til ydelserne, kan  

 arbejdsdirektøren (* 2) bestemme, at disse skal tilbagebetales helt eller  

 delvis.
 Stk. 3.  Har en modtager af uddannelsesydelse eller  

 iværksætterydelse givet kassen urigtige oplysninger eller fortiet  

 omstændigheder, der er af betydning for retten til dagpenge eller beregning  

 af ydelserne, eller i øvrigt mod bedre vidende uberettiget modtaget  

 ydelserne, skal beløbet, som er modtaget med urette, tilbagebetales af  

 medlemmet.
 Stk. 4.  Reglerne om statens tilsyn med de anerkendte  

 arbejdsløshedskasser i kapitel 14 i lov om arbejdsformidling og  

 arbejdsløshedsforsikring m.v. finder tilsvarende anvendelse.
Administration og klageadgang § 13.  Arbejdsformidlingen varetager administrationen  

 af reglerne i denne lov, jf. dog § 1, stk. 6, § 10, stk. 6, og § 11, stk. 8  

 (* 3).
 Stk. 2.  Nærmere regler om, hvilke spørgsmål der  

 henhører under Arbejdsformidlingen, og hvilke spørgsmål der henhører under  

 kassen, fastsættes af arbejdsdirektøren (* 2) henholdsvis direktøren for  

 arbejdsløshedsforsikringen.
 § 14.  Klage over Arbejdsformidlingens afgørelse ved  

 administrationen af denne lov kan inden 4 uger indbringes for  

 arbejdsdirektøren (* 2) af den, som afgørelsen vedrører.
 Stk. 2.  Arbejdsdirektørens (* 2) afgørelse efter stk. 1  

 kan ikke indbringes for anden administrativ myndighed.
 Stk. 3.  Ministeren kan inden 4 uger efter, at  

 afgørelsen er blevet meddelt, på eget initiativ tage en afgørelse, der er  

 truffet af arbejdsdirektøren (* 2), op til nærmere undersøgelse og afgørelse.
Stk. 4.  Klage over kassens afgørelse i spørgsmål om  

 uddannelses- og iværksætterydelse kan inden 4 uger indbringes for direktøren  

 for arbejdsløshedsforsikringen af den, som afgørelsen vedrører.
Nærmere  

 regler fastsættes af direktøren for arbejdsløshedsforsikringen.
 Stk. 5.  Afgørelser, som er truffet af direktøren for  

 arbejdsløshedsforsikringen efter stk. 4, kan inden 4 uger indbringes for  

 Ankenævnet for Arbejdsløshedsforsikringen (* 4) af den, som afgørelsen  

 vedrører.
Ikrafttrædelses- og overgangsbestemmelser § 15.  Loven træder i kraft den 1. september 1981.
 Stk. 2.  Kapitel 15 b i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 373 af 15. august  

 1980, som ændret ved lov nr. 509 af 3. december 1980, ophæves.
 § 16.  Forslag om revision af loven fremsættes for  

 Folketinget i folketingsåret 1991-92.
§ 17.  Loven gælder ikke for Færøerne og Grønland.
Lov  

 nr. 291 af 21. juni 1985 indeholder i § 2 og § 3 følgende bestemmelser:
§ 2 Stk. 1.  Loven træder i kraft den 1. juli 1985. Vedrører  

 § 2, stk. 2, og kapitel 3-6.
§ 3 Stk. 1.  Personer, der har afsluttet sidste  

 arbejdstilbud inden lovens ikrafttræden, kan uanset § 9, stk. 1, i lov om  

 arbejdstilbud til ledige som affattet ved denne lovs § 1, nr. 6, vælge at  

 modtage endnu et arbejdstilbud, medmindre de har afsluttet en  

 uddannelsesydelse efter de hidtidige regler.
 Stk. 2.  Arbejdsministeren fastsætter regler om, at §  

 10, stk. 3, og § 11, stk. 2, i lov om arbejdstilbud til ledige som affattet  

 ved denne lovs § 1, nr. 6, kan fraviges helt eller delvis for personer, der  

 har afsluttet sidste arbejdstilbud eller uddannelsesydelse før 1. juli 1985.
 Stk. 3.  Ledige, der afslutter et arbejdstilbud efter  

 den 30. juni 1985, har ret til optagelse på en uddannelsesinstitution forud  

 for ledige, der er omfattet af stk. 1, og som vælger en uddannelsesydelse.  

 Arbejdsministeren fastsætter nærmere regler om fortrinsrettens administration  

 efter forhandling med den minister, hvorunder den enkelte uddannelse hører.  

 Lov nr. 840 af 21. december 1988 indeholder i § 4 og § 5 følgende  

 bestemmelser:
§ 4 Stk. 1.  Loven træder i kraft den 1. januar 1989. Dog  

 træder § 10, stk. 8, i lov om arbejdstilbud til ledige i kraft den 1. januar  

 1991, således at ret til uddannelsestilbud efter denne bestemmelse indtil den  

 31. december 1990 er betinget af, at Arbejdsformidlingen skønner det muligt  

 at give uddannelsestilbud.
Ledige, som af denne grund ikke efter senest 28  

 måneders ledighed kan modtage et uddannelsestilbud, får et arbejdstilbud.
 Stk. 2.  § 10, stk. 12, i lov om arbejdstilbud til  

 ledige træder i kraft den 1. januar 1990.
 Stk. 3.  Til opkrævning efter lov om ændring af lov om  

 en arbejdsmarkedsuddannelsesfond sker tilbageholdelsen i løn, der indtjenes  

 fra og med begyndelsen af den første lønningsuge efter 1. januar 1989, for  

 månedslønnede fra og med lønnen for januar 1989.
 Stk. 4.  Opkrævning efter lov om ændring af lov om en  

 arbejdsmarkedsuddannelsesfond sker på grundlag af ATP-bidrag, som indbetales  

 1. januar 1989 eller senere.
§ 5 Stk. 1.  Et medlem, som har afsluttet seneste  

 arbejdstilbud inden den 1. juli 1987, og som i perioden fra den 1. januar  

 1989 til den 31. december 1989 kan miste ret til dagpenge efter §§ 55, stk.  

 1, og 72, stk. 1, i lov om arbejdsformidling og arbejdsløshedsforsikring  

 m.v., har ret til enten et arbejdstilbud eller uddannelsesydelse.  

 Uddannelsesydelse kan kun ydes inden for den i 1. pkt. nævnte periode til  

 uddannelser af mindst 6 måneders varighed.
Arbejdsministeren kan fastsætte  

 regler om, at der i særlige tilfælde kan gives uddannelsesydelse til  

 uddannelser af kortere varighed end 6 måneder.
 Stk. 2.  Et medlem, som er omfattet af stk. 1, har ikke  

 ret til uddannelsestilbud efter § 10, stk. 9, i lov om arbejdstilbud til  

 ledige, og medlemmet kan kun modtage arbejdstilbud og uddannelsesydelse efter  

 stk. 1.
 Stk. 3.  Et medlem, som er berettiget til  

 uddannelsesydelse efter stk. 1, kan anmode Arbejdsformidlingen om et rimeligt  

 tilbud om optagelse på en godkendt uddannelse af mindst 3 måneders varighed.
 Stk. 4.  Arbejdsmarkedsnævnet har den endelige  

 administrative afgørelse af, om et tilbud efter stk. 3 om optagelse på en  

 godkendt uddannelse af mindst 3 måneders varighed er rimeligt.
 Stk. 5.  Arbejdsministeren fastsætter regler om  

 arbejdstilbud og uddannelsesydelse efter stk. 1 og 3, herunder om  

 arbejdsløshedskassernes indberetning til Arbejdsformidlingen, hvornår  

 medlemmet senest kan vælge uddannelsesydelse, og nærmere betingelser for ret  

 til uddannelsesydelse.
 Stk. 6.  Et medlem, som er omfattet af stk. 1, og som  

 deltager i en godkendt uddannelse, jf. stk. 3, har under uddannelsesforløbet  

 ret til uddannelsesydelse, uanset om uddannelsen finder sted efter den  

 periode, som er nævnt i stk. 1, 1. pkt.
 Stk. 7.  Et medlem, som har deltaget i en uddannelse,  

 hvortil der er ydet uddannelsesydelse efter stk. 1 eller stk. 3, har ret til  

 et 2. arbejdstilbud, jf. § 1, stk. 4, nr. 1 og 2, i lov om arbejdstilbud til  

 ledige.
 Stk. 8.  Et medlem, der er berettiget til  

 uddannelsesydelse efter stk. 1, jf. stk. 6, bevarer dagpengeretten uanset  

 betingelserne i § 55, stk. 1, eller § 72, stk. 1, i lov om arbejdsformidling  

 og arbejdsløshedsforsikring m.v., indtil medlemmet begynder uddannelsen eller  

 afslår et rimeligt tilbud om en længerevarende arbejdsmarkedsuddannelse.
 Stk. 9.  Et medlem, som har ret til et arbejdstilbud  

 efter stk. 1 eller stk. 7, har uanset betingelserne i § 55, stk. 1, eller §  

 72, stk. 1, i lov om arbejdsformidling og arbejdsløshedsforsikring m.v. ret  

 til dagpenge, indtil et arbejdstilbud påbegyndes eller afslås.
 Stk. 10.  Arbejdsgiverens forpligtelse til at udbetale  

 dagpengegodtgørelse, jf. § 84 i lov om arbejdsformidling og  

 arbejdsløshedsforsikring m.v., kan til samme medlem højst indtræde 5 gange i  

 hvert af årene 1989 og 1990 og derefter højst 4 gange indtil 1. juli 1991.
Lov nr. 386 af 13.juni 1990 indeholder i § 31 (* 5) følgende bestemmelse:
§ 31 Stk 1.  Loven træder i kraft den 1. januar 1990. § 30  

 træder dog i kraft den 1. august 1990.
 Stk. 2  §§ 1-10 og §§ 12-18 har virkning fra de  

 reguleringer, der beregnes fra 1. januar 1991 og senere.
- - - Lov nr. 375 af 6. juni 1991 indeholder i § 2 (* 6) følgende bestemmelse:
§ 2 Loven træder i kraft den 1. juli 1991.
Arbejdsministeriet, den 17. juli 1991 Knud Erik Kirkegaard / Ib Lockenwitz (* 1) Pr. 1. juli 1991 udgør støtten 40 kr. 80 øre pr. time.
 (* 2) Grundet strukturændringer er arbejdsdirektøren ændret til  

 styrelseschefen.
 (* 3) Henvisningen er retteligt § 11, stk. 9.
 (* 4) Nu Arbejdsmarkedets Ankenævn.
 (* 5) Omhandler § 2, stk. 2, 3. pkt.
 (* 6) Omhandler § 1, stk. 1, 2. pkt., § 1, stk. 4, nr. 5, § 1, stk. 5, §  

 6, stk. 1, 2. og 3. pkt., § 8, stk. 1, 1., 2. og 3. pkt., § 8, stk. 2, nr. 1,  

 § 8, stk. 5, 2. pkt., § 10, stk. 1, 2. pkt., § 10, stk. 13 og § 11, stk. 8.
