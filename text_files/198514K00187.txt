Nr BTL 187 Betænkning over Forslag til lov om ændring af lov om en realrenteafgift af  

 visse pensionskapitaler m.v. og lov om skattemæssig behandling af gevinst og  

 tab på fordringer og gæld (Skibskreditfondens indeksobligationer)   

 Nr L 187 1985-86, 1. samling Blad nr 733 Afgivet af skatte- og afgiftsudvalget Afgivet: 19860402 Udvalget har behandlet lovforslaget i to møder.
 Herefter indstiller udvalget lovforslaget til vedtagelse uændret.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Aase Olesen (RV) Partierne VS og FD havde ikke medlemmer i udvalget.
Tillægsbetænkning afgivet af skatte- og afgiftsudvalget den 9. april 1986 Blad nr 755 Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter indstiller et flertal (udvalget med undtagelse af det radikale venstres medlem) lovforslaget til vedtagelse med de af ministeren for skatter og afgifter stillede ændringsforslag.
Et mindretal inden for flertallet (socialistisk folkepartis medlemmer af udvalget) udtaler, at mindretallet ingen sympati har for skjulte og indirekte støtteordninger, men havde foretrukket, at værftsindustrien fik den nødvendige assistance direkte.
Imidlertid har regeringen ved at trække sagen i langdrag skabt en situation, hvor der næppe er mange andre muligheder end at gennemføre det fremsatte lovforslag, hvis ikke en række skibsværfter skal lukke.
Da desuden den foreslåede ordning er midlertidig, har mindretallet valgt at støtte de subsidierede indeksobligationer.
Et mindretal (det radikale venstres medlem af udvalget) vil redegøre for sin stilling til lovforslaget ved 3. behandling.
Ændringsforslag Af ministeren for skatter og afgifter, tiltrådt af et flertal (udvalget med undtagelse af RV):
Til § 1 1) Paragraffen affattes således:
»§ 1 I lov nr. 222 af 3. juni 1983 om en realrenteafgift af visse pensionskapitaler m.v., som ændret ved lov nr. 566 af 19. december 1985, lov nr. 136 af 19. marts 1986 og lov nr. 148 af 19. marts 1986, indsættes i § 3, stk. 3, nr. 2, efter »Kreditforeningen af Kommuner i Danmark«: »samt renteindtægt og indekstillæg  

 vedrørende obligationer udstedt af Danmarks Skibskreditfond med fuld indeksregulering eller med begrænset indeksregulering svarende til den del af den årlige prisstigning, som ikke overstiger en grænse, der mindst udgør 6 pct.«» Til § 2 2) Paragraffen affattes således:
»§ 2 I lov nr. 532 af 13. december 1985 om skattemæssig behandling af gevinst og tab på fordringer og gæld indsættes i § 7, stk. 5, efter »Kreditforeningen af Kommuner i Danmark«: »samt for obligationer med fuld indeksregulering eller med begrænset indeksregulering svarende til den del af den årlige prisstigning, som ikke overstiger en grænse, der mindst udgør 6 pct.«» Til § 3 3) Efter stk. 1 indsættes som nyt stykke:
»Stk. 2. Loven har virkning for obligationer, der udstedes til finansiering af skibe, hvor skibsbygningskontrakt er indgået i 1986 eller 1987 med aftalt levering senest den 31. december 1989.« BEMÆRKNINGER Til nr. 1 og 2 Ændringsforslagene har til formål at sikre realrenteafgiftsfritagelse for skibskreditfondens indeksobligationer, selv om de ikke bliver fuldt indekserede på samme måde som de obligationer, der er fritaget for afgiften efter de gældende regler.
Ændringsforslagene har tillige til formål at sikre, at disse delvis indekserede obligationer fra skibskreditfonden kan fritages for beskatning efter kursgevinstlovens mindsterenteregel, hvis den pålydende rente er på mindst 21/2 pct.
Skatte- og afgiftsfritagelsen skal efter ændringsforslagene kun gælde, hvis begrænsningen af indeksreguleringen svarer til en prisstigningstakt på mindst 6 pct. årligt.
De nye regler skal anvendes i forbindelse med udstedelse af særlige indekslån til skibsbygning, hvor staten yder en vis inflationsgaranti.
Det er tanken, at låntager skal garanteres en maksimal indeksering på 3 pct. p.a.
I det omfang indeksreguleringen overstiger 3 pct., betales indekstillægget af staten.
Staten betaler dog maksimalt en indeksering på 3 pct. p.a.
Obligationerne udformes således, at de ikke indeksreguleres ud over disse i alt 6 pct. p.a.
Til nr. 3 Skatte- og afgiftsfritagelsen for skibskreditfondens indeksobligationer foreslås tidsbegrænset.
Den skal gælde for obligationer, der udstedes til finansiering af skibsbygningskontrakter, der er indgået efter 1. januar 1986 og senest 31. december 1987. Det gælder endvidere, at skibet ifølge kontrakten skal leveres senest 31. december 1989.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Aase Olesen (RV) Partierne VS og FD havde ikke medlemmer i udvalget.
