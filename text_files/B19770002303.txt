 VI MARGRETHE DEN ANDEN, af Guds Nåde Danmarks Dronning,  

 gør vitterligt: I henhold til § 2 i lov af 25. juni 1870 om udgivelse af en  

 lovtidende og en Ministerialtidende, som ændret ved lov nr. 467 af 14.  

 december 1923 og lov nr. 279 af 18. juni 1951, fastsættes:
 § 1.  Det af boligministeren i medfør af § 5 i  

 byggeloven, jfr. lovbekendtgørelse nr. 530 af 25. oktober 1976, udfærdigede  

 bygningsreglement og senere ændringer i og tilføjelser til reglementet  

 indføres ikke i Lovtidende.
 § 2.  Oplysning om indholdet af bygningsreglementet  

 vil kunne fås ved henvendelse til boligministeriet og de stedlige  

 bygningsmyndigheder (kommunalbestyrelserne).
 § 3.  Kongelig anordning af 27. februar 1961 om, at  

 det i medfør af byggeloven af 10. juni 1960 udfærdigede bygningsreglement for  

 købstæderne og landet ikke indføres i Lovtidende, ophæves.
 Givet på Amalienborg, den 7. januar  

 1977.
 Under Vor Kongelige Hånd og Segl.
 MARGRETHE R.
