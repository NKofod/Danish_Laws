Bekendtgørelse om henlæggelse af  

 opgaver og beføjelser  

 til Skov- og Naturstyrelsen efter  

 lov om Skjern Å Naturprojekt I medfør af § 17, stk. 1 og 2, i lov nr. 493 af 1. juli  

 1998 om Skjern Å Naturprojekt fastsættes:
 § 1. Følgende opgaver og beføjelser  

 i henhold til lov om Skjern Å Naturprojekt udøves af Skov- og  

 Naturstyrelsen:
 1)	Beslutte udførelse af foranstaltninger inden for  

 projektområdet, der er nødvendige for gennemførelse af  

 projektet; § 4, stk. 1.
 2)	Beslutte udførelse af mindre foranstaltninger uden for  

 projektområdet, hvis det er nødvendigt for at undgå  

 uønskede konsekvenser af projektet, § 4, stk. 2.
 3)	Erhverve fast ejendom, herunder ved mageskifte og jordfordeling, med  

 henblik på gennemførelse af projektet, § 5,  

 stk. 1.
 4)	Træffe aftale med henblik på gennemførelse af  

 projektet med ejere af arealer inden for projektområdet om  

 udførelse af nødvendige foranstaltninger og om arealernes  

 fremtidige drift og lade aftalerne tinglyse; § 5, stk. 2.
 5)	Ekspropriere fast ejendom, når det er nødvendigt for  

 gennemførelse af projektet; § 5, stk. 3.
 6)	I mangel af enighed indbringe spørgsmål om  

 erstatningens størrelse for landvæsenskommissionen; § 7,  

 stk. 3.
 7)	Overtage vedligeholdelsen under arbejdets udførelse af de  

 vandløb, der ligger inden for projektområdet; § 8,  

 stk. 1.
 8)	Beslutte efter forhandling med vandløbsmyndigheden i en  

 periode på indtil 4 år efter arbejdets afslutning at overtage  

 vedligeholdelsen helt eller delvis af de vandløb, der ligger inden for  

 projektområdet; § 8, stk. 2.
 9)	Udarbejde i samarbejde med vandløbsmyndigheden de  

 nødvendige ændringer i gældende  

 vandløbsregulativer; § 9, stk. 1.
 10)	Underrette senest 2 måneder efter lovens ikrafttræden  

 ejere af arealer inden for projektområdet om lovens indhold;  

 § 10.
 11)	Iværksætte i samarbejde med Ringkjøbing  

 Amtsråd under gennemførelsen af projektet og i en periode efter,  

 at det er afsluttet, overvågning af projektets virkning på  

 naturen inden for projektområdet.
 § 2. Afgørelser truffet af Skov- og  

 Naturstyrelsen efter bekendtgørelsen kan ikke påklages til  

 miljø- og energiministeren eller anden administrativ myndighed.
 § 3. Miljø- og energiministeren kan  

 bestemme, at en afgørelse, der i henhold til bekendtgørelsen  

 henhører under Skov- og Naturstyrelsen, træffes af  

 ministeren.
 Stk. 2. Ministeren kan give direktøren for Skov- og  

 Naturstyrelsen instruktioner for udøvelsen af de opgaver og  

 beføjelser, der er henlagt til styrelsen.
 § 4. Bekendtgørelsen træder i kraft  

 den 15. september 1998.
