Indholdsfortegnelse 1. INDLEDNING OG LOVGRUNDLAG Baggrund Reglerne om årsløn anvendes foruden i arbejdsskadeforsikringsloven også  

 ved lov om erstatning til skadelidte værnepligtige og ved lov om erstatning  

 for vaccinationsskader.
 Årslønnen har betydning ved fastsættelsen af erstatning for  

 erhvervsevnetab og forsørgertab (arbejdsskadeforsikringslovens § 32 og §§  

 36-38).
 Lovgrundlaget er følgende:
 Lov om forsikring mod følger af arbejdsskade.
§ 41 "§ 41. Som årsløn regnes skadelidtes samlede arbejdsfortjeneste i  

 året før arbejdsskadens indtræden. Årslønnen fastsættes efter et skøn, når  

 særlige ansættelsesforhold gør sig gældende, eller når skadelidte på grund af  

 en erhvervssygdom ikke har været beskæftiget til samme løn i hele det  

 foregående år, eller hvis skadelidte har været ude af erhverv i en kortere  

 eller længere periode før datoen for sygdommens anmeldelse.
Stk. 2.  I årslønnen medregnes værdien af fri kost og  

 logi samt værdien af andre naturalydelser.
Chefen for Arbejdsskadestyrelsen  

 fastsætter værdien af kost og logi for personer, der har ophold hos  

 arbejdsgiveren.
Stk. 3.  Årslønnen kan ikke sættes højere end 280.500,-  

 kr.
Beløbet reguleres efter § 42.
 Stk. 4.  Er skadelidte under 21 år eller under  

 uddannelse, kan der ved årslønsfastsættelsen tages hensyn til den  

 erhvervsindtægt, skadelidte kunne forvente at opnå efter det fyldte 21. år  

 eller efter uddannelsens afslutning, hvis arbejdsskaden ikke havde fundet  

 sted. Årslønnen skal dog ansættes til mindst 104.500 kr., reguleret efter §  

 42, medmindre skadelidtes erhvervsevne allerede forud for arbejdsskadens  

 indtræden var nedsat i væsentlig grad.
Stk. 5.  For personer, der er forsikret efter § 8,  

 beregnes erstatningen efter en årsløn på 104.500 kr., reguleret efter § 42.  

 Stk. 6. Til brug ved beregning og regulering af erstatninger fastsættes en  

 grundløn.
Denne beregnes ved at multiplicere den årsløn, der er fastsat efter  

 reglerne i stk. 1-5 med forholdet mellem 280.500 kr. og det maksimale  

 årslønsbeløb, der var gældende, da arbejdsskaden indtraf." Lov om erstatning til skadelidte værnepligtige.
 Henviser til arbejdsskadeforsikringslovens regler om fastsættelse af  

 årsløn og indeholder herudover følgende regel:
§ 8 "§ 8. For en indkaldt værnepligtig skal der ved årslønsfastsættelsen  

 tages hensyn til den indtægt, skadelidte kunne forvente at opnå, såfremt han  

 var blevet hjemsendt uden følger af ulykkestilfældet eller sygdommen." Lov om erstatning for vaccinationsskader.
 Henviser blot til arbejdsskadeforsikringslovens regler om fastsættelse af  

 årsløn.
2. BESKRIVELSE AF ÅRSLØNSBEGREBET Definition Årslønnen for den skadelidtes samlede arbejdsfortjeneste i de 12 måneder,  

 der går forud for arbejdsskadens indtræden.
Kort karakteristik Det skal være skadelidtes arbejdsfortjeneste.
Heri ligger, at man f.eks.  

 ikke kan anvende en gennemsnitsindtægt for det pågældende erhverv.
Det er kun arbejdsindtægt.
Arbejdsfri indtægter indgår således ikke.
Det er indtægten i de sidste 12 måneder.
Fra dette må der ofte gøres  

 undtagelser.
Det gælder f.eks. hvis indtægten har været atypisk, men i så  

 fald skal den anvendte indtægt altid omregnes til niveau for året forud for  

 skadedatoen.
 Det gøres ved at gange forholdet mellem lovens maksimale årsløn på de to  

 tidspunkter.
Praktiske regler Årslønnen skal altid være delelig med 1.000 kr.
Hvis årslønnen fastsættes efter et skøn, skal den sættes til et forholdsvis rundt beløb.
 Det afgørende er, om indkomsten stammer fra arbejde, idet arbejdsfri  

 indkomst som f.eks. offentlige eller private pensioner og renter af formue  

 ikke kommer i betragtning ved årslønsberegningen.
 Det er uden betydning, om arbejdsfortjenesten stammer fra en eller flere  

 arbejdsgivere, om den hidrører fra bierhverv uden for den normale arbejdstid,  

 eller om den delvis stammer fra fortjeneste ved selvstændig virksomhed.
Hvad er arbejdsindtægt? Arbejdsfortjenesten kan bestå af:
- pengeindkomst - værdien af kost og logi (værdien fastsættes af Arbejdsskadestyrelsen og  

 følger Ligningsrådets takster til brug ved indkomstansættelsen.
Værdien  

 ændres hvert år pr. 1. april) - andre naturalydelser - pensionsbidrag fra såvel lønmodtager som arbejdsgiver, uanset om der er  

 tale om kapitalpension eller anden pensionsordning.
Hvis skadelidte har ret  

 til pension efter tjenestemandspensionsloven eller dertil svarende  

 bestemmelser, tillægges 12% af lønnen som pensionsbidrag.
 For andre pensionsberettigede må der i forbindelse med indhentning af  

 lønoplysninger spørges, hvilke andele skadelidte og hans arbejdsgiver betaler  

 til pensionen. (F.eks. er andelene for AC- området henholdsvis 5% og 10%).
Hvad er ikke arbejdsindtægt? Uden for arbejdsfortjenesten falder:
- kørselsgodtgørelse - sejlpenge - time og dagpenge ved udstationering - telefongodtgørelse og lignende.
3. UREGELMÆSSIGE ARBEJDSFORHOLD Arbejdsløshed, sygdom m.v.
Hvis det drejer sig om en forsikret med tilbagevendende arbejdsløshed,  

 fastsættes årslønnen til den faktisk indtjente løn med tillæg af den  

 udbetalte arbejdsløshedsunderstøttelse.
Dette gælder f.eks. for  

 bygningsarbejdere med regelmæssig vinterarbejdsløshed og typiske  

 sæsonarbejdere som personale i sommertivolier m.v.
Ved bedømmelsen af, om den pågældende har en sædvanlig indtjeningsevne,  

 kan det ofte være af betydning at have kendskab til hans arbejdsforhold og  

 indtjeningsevne, ikke alene i det sidste år før arbejdsskaden, men også i de  

 nærmest foregående år.
Hvis en forsikret har nedsat arbejdsevne og jævnligt  

 må forsømme sit arbejde på grund af tilbagevendende sygdom, vil årslønnen  

 kunne fastsættes til faktisk indtjent løn med tillæg af sygedagpenge.
 Samme praksis anvendes for modtagere af ydelser efter bistandsloven.
Kortvarig / enkeltstående Hvis den forsikrede har haft kortvarige/enkeltstående syge- eller  

 arbejdsløshedsperioder, kan der ved årslønsfastsættelsen ses bort herfra,  

 idet årslønnen kan udregnes ved at multiplicere den ugentlige  

 arbejdsfortjeneste med 52. Tilsvarende ganges 14-dages løn med 26 og  

 månedsløn med 12.
Pensionister med faste ekstraindtægter Hvis pågældende i løbet af det sidste år før arbejdsskaden har fået  

 førtidspension, delpension eller folkepension og derefter nedsat sin  

 arbejdsindsats, skal årslønnen fastsættes under hensyn til indtjeningen på  

 arbejdsskadens tidspunkt.
Pensionister med ulønnet arbejde For pensionister, der kommer til skade under midlertidigt eller ulønnet  

 arbejde, skal der fastsættes en årsløn.
I disse tilfælde anvendes en  

 "pensionistårsløn", der fastsættes af Arbejdsskadestyrelsen hvert  

 år pr. 1. april.
4. SÆRLIGE ERHVERVSFORHOLD Selvstændige Hvis det drejer sig om en selvstændig erhvervsdrivende, der også har  

 lønarbejde, fastsættes årslønnen ved at lægge arbejdsindtægten af den  

 selvstændige virksomhed til lønarbejdsindtægten.
 Årsløn for selvstændige kan ofte opgøres ved at anvende skattevæsenets  

 oplysninger om overskud af virksomhed og udlejningsejendom med fradrag af  

 renteudgifter og tillæg for renteindtægter, der vedrører virksomheden.  

 Endvidere fradrages indtægt overført til medarbejdende ægtefælle.
 Henlæggelser til investeringsfond, eventuelle sygedagpenge og andre  

 indtægter, som i væsentlig grad skyldes den pågældendes egen arbejdsindsats i  

 virksomheden, tillægges. Årslønsopgørelsen for selvstændige foretages efter  

 principperne i lov om dagpenge ved sygdom eller fødsel.
 Da det enkelte års indtægt for selvstændige ofte kan variere, kan det være  

 af betydning af have kendskab til indtægten ikke alene i det sidste år før  

 arbejdsskaden, men også i de nærmest foregående 2 år.
Søfolk Ved indførelsen af Dansk internationalt Skibsregister (DIS) er der  

 foretaget ændringer i skattelovgivningen, som medfører, at lønindkomst  

 indtjent ved ansættelse ombord på skibe, der er registreret i DIS, i  

 princippet er skattefri.
Der er indgået særlige lønaftaler for ansatte under DIS-området, som tager  

 hensyn til denne skattefrihedsordning.
Dette nødvendiggør regulering af den  

 udbetalte hyre ved beregning af årsløn, således at den udbetalte hyre kommer  

 til at svare til lønniveauet for søfarende ansat uden for DIS-området.
 Direktoratet for Arbejdsløshedsforsikringen bekendtgør hvilke  

 reguleringssatser, der skal anvendes.
Familieforhold Årslønnen for et medlem af arbejdsgiverens familie, der arbejder for en  

 lavere løn end sædvanligt inden for det pågældende fag, fordi han er  

 familiemedlem, fastsættes til den årsløn, han ville have haft, hvis dette  

 særlige forhold ikke havde været gældende.
Tillæg for delvist hjemmearbejde For gifte eller samlevende - eller enlige med børn - der er beskæftiget på  

 deltid ved arbejde for fremmede for at kunne varetage opgaver for familien,  

 fastsættes årslønnen til det beløb, de faktisk har indtjent ved arbejde for  

 fremmede.
Da det indtjente lønbeløb imidlertid ikke kan tages som udtryk for  

 værdien af deres arbejdskraft, må lønbeløbene forhøjes med et beløb svarende  

 til værdien af deres hjemmearbejde for familien.
 Dette tillæg fastsættes årligt af styrelsen. Årsslønnen må ikke overstige  

 det beløb, som pågældende ville kunne opnå ved fuld beskæftigelse i  

 pågældende fag.
Hvis den pågældende ikke ønsker at være fuldtidsbeskæftiget, kan tillægget  

 ikke anvendes.
Hvis en ansat, f.eks. inden for plejesektoren er beskæftiget  

 ved aften -, natte - og/eller weekendvagter, skal lønnen sammenlignes med  

 lønnen for en heltidsbeskæftiget med arbejdstid om dagen, før det kan  

 afgøres, om pågældende er berettiget til tillægget.
Hvis optjent løn og  

 tillæg overstiger lønnen ved "normal" arbejdstid, ydes tillæg op  

 til lønnen ved "normal" arbejdstid.
 Hvis en person er beskæftiget 32 timer eller mere om ugen, anvendes  

 tillægget normalt ikke.
Forhøjelsen af indtjent årsløn med tillægget forudsætter, at den  

 pågældende før arbejdsskaden har været fuldt arbejdsdygtig.
Såfremt  

 erhvervsevnen på grund af alder, invaliditet eller sygdom allerede var  

 nedsat, vil tillægget blive nedsat eller eventuelt slet ikke komme i  

 betragtning.
5. VARIG ÆNDRING AF INDTÆGTEN I visse tilfælde vil en anvendelse af den faktiske arbejdsfortjeneste i  

 det senest forløbne år ikke føre til et rimeligt resultat.  

 Arbejdsskadeforsikringslovens § 41, stk. 1, 2. punktum, giver mulighed for,  

 at årslønnen kan fastsættes efter et skøn.
Dette kan ske, når særlige  

 ansættelsesforhold gør sig gældende, eller når skadelidte ikke har været  

 beskæftiget til samme løn hele året.
Nyt arbejde Hvis skadelidte i årets løb er blevet udlært, fastsættes årslønnen til den  

 løn, som nyudlærte svende inden for faget har.
 Hvis pågældendes lønforhold i øvrigt er blevet varigt forbedret, f.eks. på  

 grund af forfremmelse, vil størrelsen af den sidst udbetalte arbejdsløn blive  

 lagt til grund ved årslønsfastsættelsen.
 Hvis skadelidte er blevet ansat i en ny virksomhed, vil aflønningen i den  

 nye virksomhed blive lagt til grund ved årslønsfastsættelsen, under  

 forudsætning af at beskæftigelsen i den nye virksomhed er af varig karakter.
6. UNGE MENNESKER OG PERSONER UNDER UDDANNELSE Baggrund Den årsløn, der kan fastsættes ved anvendelse af  

 arbejdsskadeforsikringslovens § 41, stk. 1, vil normalt ikke være udtryk for  

 det fremtidige tab af indtjening, som unge mennesker og personer under  

 uddannelse rent faktisk lider som følge af arbejdsskaden.
 Derfor er der i stk. 4 indsat en bestemmelse, der skal sikre disse grupper  

 en erstatning, der udmåles under hensyn til forventede fremtidige indtægter.
Under 21 år og under uddannelse Når årslønnen fastsættes for denne gruppe, kan styrelsen ved sit skøn tage  

 hensyn til den erhvervsindtægt, som skadelidte kunne forvente at opnå efter  

 uddannelsens afslutning eller for skadelidte under 21 år efter det fyldte 21  

 år.
Styrelsen har udarbejdet nærmere retningslinjer for årslønsfastsættelsen  

 i disse tilfælde, se de årlige skrivelser om "Regler for fastsættelse af  

 årsløn". Årslønnen skal dog efter stk. 4 mindst fastsættes til 104.500  

 kr.- (reguleret efter lovens § 42), medmindre den skadelidtes erhvervsevne  

 allerede var nedsat i væsentlig grad før skaden.
 Når skadelidte fylder 21 år, forhøjes årslønnen til det beløb, vedkommende  

 normalt ville kunne forvente at opnå.
Over 21 år og under uddannelse For personer, der er fyldt 21 år, og som er under uddannelse anvendes  

 normalt lønnen som færdiguddannet, hvis det må antages, at den pågældende  

 ville have fuldført uddannelsen.
 Hvis årslønnen i året før skaden overstiger den årsløn, der kan beregnes  

 efter ovenstående regler, skal den faktiske årsløn anvendes, men naturligvis  

 således, at årslønnen ikke kan overstige maksimumsårslønnen efter § 41 stk.  

 3.
Over 21 år og ikke under uddannelse For personer over 21 år anvendes den faktiske årsløn, eventuelt med  

 tillæg, jf. ovenfor under pkt. 4. og mindst den såkaldte  

 "pensionistårs-løn", jf. ovenfor under pkt. 3.
7. SÆRLIGT OM ERHVERVSSYGDOMME Skadedato Skadedatoen vil efter arbejdsskadeforsikringslovens § 11, stk. 2, blive  

 fastsat til et senere tidspunkt end det, hvor sygdommen har givet sig udslag  

 i sygefravær med en deraf følgende lavere løn. Årslønnen i året forud for  

 skadedatoen er derfor ikke altid udtryk for, hvad skadelidte tjente, før  

 sygdommen opstod.
 Hvis der er forløbet flere år mellem sygdommens opståen og den fastsatte  

 skadedato, reguleres årslønnen i året forud for sygdommens opståen efter  

 praksis frem til årslønnen på skadedatoen ved at multiplicere den med  

 forholdet mellem lovens maksimale årsløn på de to tidspunkter.
8. SÆRLIGE REGLER OM FISKERE Lovbestemt årsløn Årslønnen for personer forsikret efter arbejdsskadeforsikrings lovens § 8  

 (visse selvstændige fiskere) er fikseret til 104.500 kr. (reguleret efter  

 lovens § 42). Det vil sige, at eventuel erhvervsevnetabs- eller  

 forsørgertabserstatning beregnes efter denne årsløn, selv om den faktiske  

 årsløn er højere eller lavere.
