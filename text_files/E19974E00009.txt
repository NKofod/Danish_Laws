B.I.1 Straffebestemmelser - §§ 93-95 B.I.1 Straffebestemmelser - §§ 93-95 Der er kun selvstændig kriminalisering af enkelte forhold, idet  

 straffebestemmelsen supplerer straffebestemmelserne i BAL kapitel 10  

 (manglende indgivelse af boopgørelser) og SKL's afsnit III, lovbekendtgørelse  

 nr. 142 af 18. feb. 1997.
Urigtige eller vildledende oplysninger - § 93, stk. 1, nr. 1 I medfør af § 93, stk. 1, nr. 1, er der bødestraf for afgivelse af  

 urigtige eller vildledende oplysninger samt fortielse mv. med hensyn til  

 spørgsmålet, om et dødsbo er skattefritaget efter § 6 eller ej.
Samlevende ved døds faldet Efter § 63, stk. 6, gælder, at overførselsretten efter stk. 3-5 dels  

 forudsætter, at ægtefællerne var samlevende (i henhold til reglerne i KSL §  

 4) ved dødsfaldet, og dels, at den efterlevende ægtefælle ikke samlever (i  

 henhold til reglerne i KSL § 4) med en ny ægtefælle ved udgangen af dødsåret.
Samlevende ved døds faldet Efter § 63, stk. 6, gælder, at overførselsretten efter stk. 3-5 dels  

 forudsætter, at ægtefællerne var samlevende (i henhold til reglerne i KSL §  

 4) ved dødsfaldet, og dels, at den efterlevende ægtefælle ikke samlever (i  

 henhold til reglerne i KSL § 4) med en ny ægtefælle ved udgangen af dødsåret.
Boopgørelse ikke indsendt - § 93, stk. 1, nr, 2 I henhold til § 93, stk. 1, nr. 2, er der endvidere bødestraf for den, der  

 undlader at indsende den særlige boopgørelse i begrænset skattepligtige boer,  

 jf. § 57, stk. 1.
§ 93, stk. 2 Det gælder efter § 93, stk. 2, at i forskrifter, der udfærdiges i medfør  

 af loven, kan der fastsættes straf af bøde for overtrædelse af bestemmelser i  

 forskrifterne.
Forsæt eller skærpende omstændigheder Hvis en af de overtrædelser, der er nævnt i § 93, stk. 1, er begået med  

 forsæt til skatteunddragelse, eller der i øvrigt foreligger skærpende  

 omstændigheder, kan straffen stige til hæfte eller fængsel indtil 2 år, jf §  

 93, stk. 3.
Juridiske personer - § 93, stk. 4 Der kan pålægges juridiske personer strafansvar for overtrædelserne efter  

 reglerne i straffelovens 5. kapitel, jf. § 93, stk. 4.
Ransagning - § 94 Ransagning i sager om overtrædelse af lovens bestemmelser kan anvendes i  

 overensstemmelse med RPL's regler om ransagning i sager, der kan medføre  

 frihedsstraf, jf. § 94.
Administrativ bødevedtagelse - § 95 Straffesager efter denne lov kan afgøres administrativt, hvis det skønnes,  

 at overtrædelsen ikke vil medføre højere straf end bøde, jf. § 95.
 Den pågældende skal ved administrativ behandling af straffesager vejledes  

 om, at vedkommende, som mulig strafansvarlig, ikke har pligt til at udtale  

 sig om den eventuelle overtrædelse.
