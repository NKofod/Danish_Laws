 Et firma, der fortrinsvis leverede varer til selvbetjeningsbutikker,  

 præmierede butiksindehaverne for salg af deres produkter.
Forbrugerombudsmanden udtalte, at en sådan fremgangsmåde er i strid  

 med markedsføringsloven § 1 og anlagde en forbudssag mod firmaet.
Sø- og  

 Handelsretten nedlagde forbud, idet man fandt, at uanset om afsætningen sker  

 i en selvtjeningsbutik, er forhandlerpræmiering egnet til at påvirke  

 forretningens markedsføring, således at forbrugerens valg kan blive påvirket  

 af usaglige hensyn.
 Gaver til selvbetjeningsbutikker, der købte papirvrer.
Et firma, der fortrinsvis til selvbetjeningsbutikker sælger papirvarer,  

 såsom toiletpapir, køkkenruller m.m., tilbød butikkernes indehavere  

 gaveydelser ved køb af nærmere angivne kvanta af firmaets produkter.
De  

 såkaldte gaver bestod bl.a. i kaffe- og spisestel, TV-modtagere, cykler og  

 autoindtræk i skind.
 Efter FO's opfattelse er en sådan forhandlerpræmiering i strid med god  

 markedsføringsskik, hvorfor der blev anlagt sag mod firmaet med påstand om  

 forbud mod den anvendte fremgangsmåde.
Ved Sø- og Handelsrettens dom fik FO medhold, idet retten udtalte, at  

 uanset om afsætning sker til ekspedientbetjente forretninger eller til  

 selvbetjeningsbutikker og supermarkeder, findes den skete  

 forhandlerpræmiering at være således egnet til at påvirke forretningens  

 markedsføring af varer af i øvrigt ensartet beskaffenhed, at forbrugernes  

 valg af produkt som følge heraf kan blive påvirket af usaglige hensyn.
Under  

 disse omstændigheder fandt retten, at ydelse til detailhandlere af  

 vederlagsfri præmier, der er af anden art end de solgte varer og ikke af  

 ganske ubetydelig værdi, må anses for stridende imod markedsføringslovens §  

 1.
 Den af FO nedlagte forbudspåstand blev således taget til følge.
 (* 1) Offentliggjort i Forbrugerombudsmandens Årsberetning 1979-1980, side  

 62. Sø- og Handelsrettens dom af 27. januar 1981.
