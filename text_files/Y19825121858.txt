En købmandskæde udskrev en slogankonkurrence, hvor der på svarkuponen  

 var opstillet en række alternativer, der gav en positiv beskrivelse af at  

 handle hos den lokale købmand og en negativ beskrivelse af lavprisvarehuse,  

 som deltagerne skulle krydse af ud for.
Forbrugerombudsmanden udtalte, at den  

 nedsættende omtale af konkurrerende erhvervsdrivende var utilbørlig og i  

 strid med markedsføringslovens § 2, stk. 2.
 En købmandskæde udskrev en fødselsdagskonkurrence, hvori deltagerne bl.a.  

 skulle indsende et slogan og afkrydse følgende alternativer på en svarkupon.
 »Jeg handler jævnligt hos ..... købmanden.
- fordi han bor »nær ved mig« - - fordi jeg sætter pris på det »varme« miljø i butikken - - fordi han altid har mange spændende og gode tilbud - - fordi han handler med varer, der er så gode, at de vil være navnet  

 bekendt - - fordi jeg vil have indkøbene overstået i en fart - jeg sætter samværet  

 med min familie og venner højere end nogle få surt »sparede« kroner  

 - - fordi jeg »bruger« ham i dag, så han også er der, når jeg får  

 brug for ham.
 Det hænder, at jeg »rejser« længere væk for at købe ind i  

 lavprisvarehuse, butikscentre, supermarkeder m.fl.
- fordi jeg ikke regner med de store omkostninger, der er forbundet med  

 transporten frem og tilbage - - fordi jeg helst køber anonyme varer af ukendt oprindelse - sådan nærmest  

 for spændingens skyld - - fordi jeg kan li' at studere mine medmenneskers adfærd, når de efter at  

 have skubbet en alt for stor og tung indkøbsvogn lang omkring, utålmodigt  

 venter i en lang kø foran kassen - - fordi jeg har alt for megen fritid.' FO fandt den beskrevne konkurrence lovlig efter markedsføringslovens § 8,  

 stk. 1, men udtalte, at den nedsættende omtale af konkurrerende  

 erhvervsdrivende efter hans opfattelse var utilbørlig og således i strid med  

 god markedsføringsskik og markedsføringslovens § 2, stk. 2.
 (* 1) Offentliggjort i Forbrugerombudsmandens årsberetning 1981-1982, side  

 43.
