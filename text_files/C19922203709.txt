(Til daghøjskoler, kommunalbestyrelser  

 og amtsråd) I henhold til Kulturministeriets bekendtgørelse nr. 791 af 21. november  

 1990 om daghøjskoler § 6, stk. 3 og 4, fastsættes:
§ 1 Der ydes statstilskud til daghøjskoler inden for et beløb, der fastsættes  

 på de årlige finanslove.
Statstilskud ydes med et af Kulturministeriet fastsat beløb pr.  

 helårsplads, dog højst med 45 pct. af de offentlige tilskud og 45 pct. af  

 skolens samlede udgifter, jf. § 5. Tilskudsbetingelser § 2 Det er en betingelse for ydelse af statstilskud til en daghøjskole, at der  

 tillige ydes kommunalt tilskud, således at dette sammen med eventuelle andre  

 indtægter, som skolen kan påregne, må antages at udgøre et realistisk  

 finansieringsgrundlag.
Det kommunale tilskud skal ydes i henhold til lov nr. 411 af 13. juni 1990  

 om ungdomsskoler, produktionsskoler og daghøjskoler.
Hvis det kommunale  

 tilskud ydes i henhold til bestemmelserne i folkeoplysningsloven, kan der  

 ikke ydes statstilskud, jf. § 1 i Kulturministeriets bekendtgørelse nr. 420  

 af 31. maj 1991 om støtte til folkeoplysning.
§ 3 Det er endvidere en betingelse for ydelse af statstilskud, at skolen  

 opfylder de gældende bestemmelser om daghøjskoler i loven om ungdomsskoler,  

 produktionsskoler og daghøjskoler samt Kulturministeriets bekendtgørelse nr.  

 791 af 21. november 1990 om daghøjskoler.
 Det vil sige, at skolen skal være etableret som en selvejende institution  

 med egen ledelse og udøve daghøjskolevirksomhed i den forstand som dette er  

 beskrevet og forudsat i loven.
 Virksomhed, der henhører under anden lovgivning, kan ikke etableres som  

 daghøjskolevirksomhed med den virkning, at der ydes statstilskud til den.
Det gælder f.eks. danskundervisning af indvandrere, almen voksenuddannelse  

 eller anden kompetencegivende undervisning.
Også anden virksomhed, f.eks.  

 kurser med specielt sigte, som efter- eller videreuddannelse, eller kurser  

 med sports- eller hobbyprægede aktiviteter kan falde uden for  

 daghøjskolebegrebet.
Det er i denne henseende ikke afgørende, om der  

 foreligger en kommunal godkendelse.
Ved behandlingen af tilskudsansøgningerne vil ministeriet påse, at  

 skolernes virksomhed kan anses for daghøjskolevirksomhed i lovens forstand.
I  

 tvivlstilfælde vil man indhente skolens virksomhedsbeskrivelse.
Fastsættelse  

 af tilskud § 4 Tilskudsbeløbet pr. helårsplads fastsættes hvert år af Kulturministeriet,  

 når finansloven er vedtaget, og der er foretaget en opgørelse af det ansøgte  

 antal helårspladser.
 Ved en helårsplads forstås 1200 timers daghøjskolevirksomhed (svarende til  

 30 timer om ugen i 40 uger).
 Ved beregningen heraf medtages kun virksomhed, der indgår i et skemalagt  

 forløb (undervisning og andre aktiviteter). Dog medregnes også praktikophold,  

 for så vidt det efter de gældende regler kan indgå i daghøjskoleforløbet, jf.  

 § 1 i bekendtgørelsen om daghøjskoler.
§ 5 Statstilskud kan højst ydes med 45 pct. af de offentlige tilskud, dvs. 45  

 pct. af summen af stats- og kommunale tilskud.
 Ved beregningen heraf medtages - foruden de statstilskud, der ydes i  

 henhold til dette cirkulære - kommunale tilskud, herunder amtskommunale  

 tilskud, der ydes i henhold til loven om ungdomsskoler, produktionsskoler og  

 daghøjskoler.
 Andre tilskud, f.eks. fra EF' Socialfond, private fonde og lignende,  

 medregnes ikke. (EF-tilskud vil normalt være modregnet i de øvrige offentlige  

 tilskud). Ligeledes holdes virksomhed, der finansieres ved UTB-midler (med  

 100 pct. dækning), uden for beregningen.
 Statstilskud kan endvidere højst ydes med 45 pct. af skolens samlede  

 udgifter (netto).
Ved beregningen heraf medtages skolens samlede udgifter efter fradrag af  

 indtægter ved deltagerbetaling, tilskud fra fonde m.v.
Der henvises iøvrigt  

 herom til vejledningen til regnskabsskemaet.
Ansøgning om tilskud § 6 Statstilskud søges på særligt ansøgningsskema.
Eksemplarer heraf for 1993  

 (med vejledning) er vedlagt dette cirkulære.
Yderligere eksemplarer kan  

 rekvireres i Kulturministeriet.
Sammen med ansøgningsskemaet skal indsendes budget for det år, der søges  

 tilskud til.
Skoler, der ikke tidligere har modtaget statstilskud, skal  

 desuden medsende et eksemplar af vedtægterne.
 Ansøgningsskemaet skal påtegnes af vedkommende kommunalbestyrelse/-  

 amtsråd, der giver tilskud til skolen.
 Hvis der ydes tilskud fra flere kommuner/amtskommuner, indsendes et  

 ansøgningsskema for hver kommune/amtskommune (med påtegning af denne). Side 1  

 af skemaerne skal dog være enslydende.
I tilfælde hvor en kommune kun er indstillet på at yde en mere begrænset  

 støtte til en skole, f.eks. ved køb af enkelte pladser, kan der eventuelt  

 aftales en ordning, hvorefter kommunens tilskud indbetales via den  

 godkendende kommune (hovedtilskudskommunen), således at denne forhøjer sit  

 tilskud til skolen med det indbetalte beløb.
Der kræves i så fald ikke formel  

 godkendelse (af vedtægter, regnskab m.v.) fra den pågældende kommune, og  

 særskilt ansøgning for denne kan da undlades.
§ 7 Ved den kommunale påtegning på ansøgningen bekræftes oplysningerne om  

 godkendelse af budget m.v. og om ydelse af kommunalt tilskud.
 Bekræftelsen vedr. kommunalt tilskud skal angå et konkret beløb, og der må  

 ikke være knyttet forbehold hertil, f.eks. om endelig godkendelse af  

 kommunalbestyrelsen eller med hensyn til kommunens forventede behov for  

 daghøjskolepladser eller lignende.
Det bemærkes dog, at dette selvsagt indebærer nogen ubetinget forpligtelse  

 for kommunen, men at der ligesom for statstilskuddet kan blive tale om senere  

 regulering at tilskudsbeløbet under hensyn til under hensyn til den  

 gennemførte kursusaktivitet og på grundlag af årsregnskabet.
Det er dog de  

 enkelte kommuners afgørelse, hvorvidt der skal foretages en sådan regulering.
 Såfremt der iøvrigt måtte være særlige forhold eller vilkår, der ønskes  

 fastlagt i forbindelse med en kommunes godkendelse af en skole, må disse  

 aftales mellem skolen og kommunen forinden forelæggelse af tilskudsansøgning  

 for ministeriet.
 Der henvises iøvrigt til ansøgningsskemaet og vejledningen hertil.
§ 8 Fristen for ansøgning om statstilskud er 15. november.
 Ved ansøgninger om statstilskud for 1993 er det dog tilstrækkeligt, at  

 ansøgningerne er modtaget i Kulturministeriet mandag den 16. november 1992.
 Senere indkomne ansøgninger tages ikke i betragtning, og der gives ikke  

 dispensation fra fristen.
 Ansøgninger indsendes i original (ikke fotokopi og ikke telefax).
 Bilag (budget og vedtægter) kan dog sendes i fotokopi.
Ansøgninger, der ved indsendelsen mangler oplysninger eller påtegninger  

 krævet i skemaet, tages ikke i betragtning ved fordelingen af tilskud.  

 Tilsagn og anvisning af tilskud § 9 Statstilskud til de enkelte skoler beregnes på grundlag af oplysningerne i  

 ansøgningerne, herunder om de forventede kommunale tilskud.
Der tages dog som ovenfor nævnt kun hensyn til kommunale tilskud, der er  

 bekræftet fra vedkommende kommune/amtskommune.
Eventuelle højere kommunale  

 tilskud vil blive medtaget ved den senere afregning, for så vidt angår  

 tilskud fra andre end den/de oprindelige tilskudskommuner under forudsætning  

 af, at der er givet fornøden godkendelse af skolens vedtægter m.v.
 § 10.  Statstilskud anvises i 3 rater på henholdsvis  

 40, 40 og 20 pct.
 I 3. rate foretages eventuel regulering på grundlag af årsopgørelsen, jf.  

 § 12.
 Raterne vil normalt blive anvist således:
1. rate: - ultimo februar/marts 2. rate: - ultimo august 3. rate: - februar (det følgende år) Tidspunktet for vedtagelsen af finansloven eller andre forhold kan dog  

 bevirke ændringer heri.
§ 11 Anvisning af statstilskud sker pr. postgiro.
Der skal derfor opgives en  

 girokonto i tilskudsansøgningen, og skoler der ikke har en postgirokonto, må  

 oprette en.
Iøvrigt anvises statstilskud kun til de skoler, som har fået ministeriets  

 tilsagn om tilskud.
Der kan således ikke foretages transport (overdragelse  

 eller pantsætning) af forventede statstilskud (til banker eller andre).
§ 12 Efter udløbet af regnskabsåret foretages afregning af statstilskud i  

 forhold til det forbrugte antal helårspladser.
Der ydes dog ikke tilskud til  

 et større antal pladser end oprindelig ansøgt.
 Der foretages samtidig regulering under hensyn til de ydede kommunale  

 tilskud.
 Reguleringen foretages i forbindelse med anvisning af 3. rate.
 Endelig afregning af statstilskud foretages efter afslutningen af  

 skolernes årsregnskab.
 Som grundlag for disse afregninger skal skolerne indsende indberetninger  

 om det forbrugte antal årspladser (årsopgørelse) og om hovedposter af  

 regnskabet (regnskabsskema).
 Der vil blive udsendt nærmere meddelelse herom til de skoler, der får  

 bevilget tilskud.
§ 13 Den i Kulturministeriets cirkulære af 23. september 1991 om statstilskud  

 til daghøjskoler i 1992 § 2, fastsatte bestemmelse om begrænsning i  

 statstilskuddet under hensyn til en skoles samlede udgifter ændres, således  

 at der for begrænsningen i statstilskuddet for 1992 gælder samme regel som  

 fastsat i dette cirkulæres § 5 (højst 45 pct. af en skoles udgifter).
 Dette cirkulæres bestemmelser finder iøvrigt anvendelse ved ydelse af  

 statstilskud for finansåret 1993 og følgende finansår.
Kulturministeriet, den 28. august 1992 P.m.v.
 e.b.
