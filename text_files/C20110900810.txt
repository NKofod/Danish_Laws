Cirkulæreskrivelse om Naturstyrelsen Pr. 1. januar 2011 oprettes Naturstyrelsen ved en sammenlægning af Skov- og Naturstyrelsen, By- og Landskabsstyrelsen og Miljøministeriets Miljøcentre.
Naturstyrelsen varetager de sagsområder og opgaver, der tidligere har henhørt under de nævnte institutioner bortset fra de af miljøcentrenes opgaver, der har været henlagt til institutionerne via Miljøstyrelsens lovgivning.
 Naturstyrelsen varetager herefter arbejds- og sagsområder i forhold til følgende lovområder og hertil hørende bekendtgørelser:
1) Lov om naturbeskyttelse 2) Lov om skove 3) Lov om planlægning 4) Lov nr. 571 af 24. juni 2005 om ændring af lov om planlægning 5) Lov om jagt og vildtforvaltning 6) Lov om beskyttelse af havmiljøet 7) Lov om miljømål m.v. for vandforekomster og internationale naturbeskyttelsesområder (miljømålsloven) 8) Lov om råstoffer 9) Lov om vandsektorens organisering og økonomiske forhold 10) Lov om betalingsregler for spildevandsforsyningsselskaber m.v.
11) Lov om vurdering og styring af oversvømmelsesrisikoen fra vandløb og søer 12) Lov om miljøvurdering af planer og programmer 13) Lov om nationalparker 14) Lov om miljøbeskyttelse 15) Lov om sommerhuse og campering m.v.
16) Lov om kolonihaver 17) Lov om okker 18) Beredskabsloven 19) Lov om et testcenter for store vindmøller ved Østerild 20) Lov om udstykning og salg af visse sommerhusgrunde tilhørende staten 21) Lov om beskyttelse af de ydre koge i Tøndermarsken 22) Lov om Skjern Å Naturprojekt 23) Lov om anvendelse af Frøstruplejren 24) Lov om Domaineeiendommes Afhændelse Naturstyrelsens opgaver vil fremgå af den delegationsbekendtgørelse, der udstedes for den nye styrelse og af de konkrete delegationer til Naturstyrelsen, Miljøministeriets Miljøcentre, Skov- og Naturstyrelsen eller By- og Landskabsstyrelsen i bekendtgørelser udstedt inden for de ovennævnte lovområder.
