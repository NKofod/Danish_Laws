 Orientering om ændring af frist for indberetning af årsrapport til Tilbudsportalen for tilbud omfattet af § 4, stk. 1, nr. 2-4, i lov om socialtilsyn.
 Social- og Indenrigsministeriet orienterer med denne skrivelse aktører på socialområdet om ændring af fristen for indberetning af årsrapport til Tilbudsportalen for tilbud omfattet af § 4, stk. 1, nr. 2-4, i lov om socialtilsyn.
 Ministeriet skal særligt bede om, at denne orienteringsskrivelse videreformidles til tilbud, der er omfattet af § 4, stk. 1, nr. 2-4, i lov om socialtilsyn.
 På grund af Covid-19 er der opstået behov for midlertidigt at udskyde fristen for indberetning af årsrapport til Tilbudsportalen for tilbud, der er omfattet af § 4, stk. 1, nr. 2-4, i lov om socialtilsyn.
 Social- og Indenrigsministeriet har derfor foretaget følgende midlertidige ændring af bekendtgørelse nr. 1633 af 27. december 2019 om socialtilsyn:
  I § 18, stk. 3, i bekendtgørelse om socialtilsyn er fristen for indberetning af årsrapport til Tilbudsportalen for tilbud, der er omfattet af § 4, stk. 1, nr. 2-4, i lov om socialtilsyn, ændret fra den 1. maj til den 1. august. Ændringen gælder til og med den 31. juli 2020. Herefter gælder den oprindelige bestemmelse igen.
 I den forbindelse er det vigtigt at understrege, at udskydelse af tidsfristen ikke omfatter fristen for indsendelse af budget til socialtilsynet.
