 § 1.  Ved de højere uddannelsesinstitutioner forstås i  

 nærværende cirkulære universiteter, universitetscentre og de andre højere  

 læreanstalter med forskningsforpligtelse.
 § 2.  Rektorkollegiet har til formål at fremme  

 samarbejdet henholdsvis mellem de højere uddannelsesinstitutioner og mellem  

 disse og overordnet myndighed.
 § 3.  Rektorkollegiet består af rektorerne for de  

 højere uddannelsesinstitutioner.
 Stk. 2.  Kollegiet vælger for 3 år ad gangen af sin  

 midte en formand.
Stk. 3.  Direktoratet for de videregående uddannelser  

 stiller sekretariat til rådighed for kollegiet og de af dette nedsatte  

 udvalg.
Repræsentanter for dette sekretariat deltager i kollegiets møder.
 § 4.  Rektorerne for de under direktoratet for de  

 videregående uddannelser hørende teknika, sociale højskoler, rektor for  

 Danmarks Journalisthøjskole samt rektor for Danmarks Biblioteksskole er  

 repræsenteret på kollegiets møder ved observatører, som følger:
Rektorforsamlingen for teknika ved een rektor Rektorforsamlingen for sociale højskoler ved een rektor Danmarks Journalisthøjskole ved rektor Danmarks Biblioteksskole ved rektor Rektor for Danmarks tekniske Højskole repræsenterer Danmarks  

 Ingeniørakademi § 5.  Rektorkollegiet behandler spørgsmål vedrørende  

 de højere uddannelsesinstitutioner samt tillige spørgsmål af fælles interesse  

 for kollegiet og de i § 4 nævnte øvrige uddannelsesinstitutioner, der bliver  

 forelagt kollegiet af undervisningsministeriet, ministeriet for kulturelle  

 anliggender samt andre myndigheder og institutioner m.v.
 § 6.  I Rektorkollegiet kan ethvert spørgsmål af  

 fælles interesse for de højere uddannelsesinstitutioner samt for disse og de  

 i § 4 nævnte øvrige uddannelsesinstitutioner tages op til behandling.  

 Beslutninger, truffet af kollegiet, er vejledende for de enkelte  

 institutioner.
 Stk. 2  Kollegiet fordeler særlige bevillinger, der  

 stilles til rådighed for de højere uddannelsesinstitutioner under eet.
 § 7.  Med henblik Rektorkollegiets behandling af  

 administrative spørgsmål er universiteternes og universitetscentrenes  

 administration repræsenteret ved een observatør i kollegiets møder og de  

 højere læreanstalters administration ved een observatør.
 § 8.  Rektorkollegiet nedsætter et forretningsudvalg  

 og fastsætter selv dettes forretningsorden.
 Kollegiet kan til behandling af særlige anliggender nedsætte udvalg, hvori  

 også andre end kollegiets medlemmer kan have sæde.
 Indhentning ved og afgivelse af udtalelser fra de af kollegiet nedsatte  

 udvalg foregår gennem kollegiet.
§ 9  Til rektorkollegiet er knyttet et  

 administratorudvalg, der består af de ansatte chefer for institutionernes  

 administration.
Udvalgets opgave er med ansvar over for kollegiet at fremme  

 det administrative samarbejde mellem institutionerne.
Udvalget forbereder  

 kollegiets behandling af administrative sager, der skal forelægges overordnet  

 myndighed.
 Stk. 2.  Udvalget vælger af sin midte for 3 år ad gangen  

 en formand og vælger ligeledes af sin midte de i § 7 nævnte observatører.
 Udvalget fastsætter selv sin forretningsorden.
 § 10.  Administrator ved Danmarks Journalisthøjskole,  

 en af teknikas administratorer samt administrator ved Danmarks  

 Biblioteksskole deltager som observatører i administratorudvalgets møder.
 § 11.  Cirkulæret træder i kraft den 1. oktober 1978.
 Stk. 2.  Samtidig ophæves undervisningsministeriets  

 cirkulære af 14. juli 1967 om organer til fremme af samarbejdet mellem de  

 højere uddannelsesinstitutioner samt undervisningsministeriets cirkulære af  

 14. april 1969 om administratorudvalget for de højere  

 uddannelsesinstitutioner.
 Undervisningsministeriet, direktoratet for de videregående  

 uddannelser, den 5. september 1978.
