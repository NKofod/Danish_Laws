Nr BTL 154 Betænkning over Forslag til lov om ændring af lov om beskyttelse af  

 havmiljøet, lov om skibes sikkerhed m.v. og søloven (Ændringer som følge af  

 lov om eksklusive økonomiske zoner)   

 Nr L 154 1995-96, 1. samling Afgivet af Miljø- og Planlægningsudvalget Afgivet: 19960328 Udvalget har behandlet lovforslaget i nogle møder og har herunder stillet  

 spørgsmål til miljø- og energiministeren, som denne har besvaret dels  

 skriftligt, dels i samråd.
Udvalget har med miljø- og energiministeren drøftet ministerens  

 handlingsplan mod olie- og kemikalieforurening.
Miljø- og energiministeren  

 har vedrørende modtagefaciliteter for spildolie tilkendegivet, at han vil  

 iværksætte et udvalgsarbejde.
Udvalget skal undersøge muligheden for at øge  

 motivationen og forbedre kontrollen med skibenes aflevering af olieaffald.  

 Afgiftsforholdene ved aflevering af landbaseret, henholdvis skibsbaseret  

 spildolie skal ligeledes belyses, herunder de forventede miljømæssige  

 forbedringer i forhold til den økonomiske indsats.
Udvalgsarbejdet skal  

 resultere i en redegørelse, der vil blive oversendt til Folketingets Miljø-  

 og Planlægningsudvalg senest den 1. november 1996.
Endvidere vil miljø- og energiministeren bede det interministerielle  

 udvalg vedrørende delegationsprocessen mellem Miljø- og Energiministeriet og  

 Forsvarsministeriet om en statusredegørelse.
Redegørelsen vil blive oversendt  

 til Folketingets Miljø- og Planlægningsudvalg i folketingsåret 1996-97.
Miljø- og energiministeren vil derudover tage initiativ til, at Danmark  

 arbejder for at få international tilslutning til det i beretning af 27.  

 september 1995 over forslag til lov om ændring af lov om beskyttelse af  

 havmiljøet (Frakendelse af retten til at føre skib) nævnte forslag til  

 skærpelse af sanktionsbestemmelserne i havmiljøloven.
Et forslag, som giver  

 mulighed for at frakende en skibsfører retten til at føre skib ved grove  

 overtrædelser af havmiljøloven.
Miljø- og energiministeren vil først søge  

 tilslutning til forslaget på regionalt plan i Østersø- og Nordsøsamarbejdet  

 og senere på globalt plan i den internationale søfartsorganisation, IMO.
Udvalget har med tilfredshed noteret, at miljø- og energiministeren har  

 oplyst, at der er en vis formodning om, at England på baggrund af den  

 enkeltskrogede olietanker SEA EMPRESS' grundstødning ved den walisiske kyst i  

 februar 1996 med et deraf følgende olieudslip i størrelsesordnen 70.000 m3  

 vil rejse spørgsmålet om en stramning af udfasningsterminen for denne type  

 olietankere i IMO.
Ministeren har i den forbindelse oplyst, at han har bedt  

 Miljøstyrelsen om at tage kontakt til den engelske delegation ved det  

 førstkommende møde i juli 1996 i IMO's miljøkomite for at støtte et sådant  

 forslag.
 Udvalget ønsker lovforslaget tilbage til fornyet behandling i udvalget  

 efter 2. behandling.
 Herefter indstiller udvalget lovforslaget til vedtagelse  

 uændret.
 Et mindretal (Enhedslistens medlem af udvalget) ønsker vedrørende  

 forslaget om at indsætte en § 58 a, der giver miljø- og energiministeren  

 bemyndigelse til at fastsætte regler for anvendelse her i landet af EF's  

 forordninger vedrørende forhold, der er omfattet af miljøbeskyttelsesloven,  

 generelt at bemærke:
På lovområder, hvor der er hjemmel til administrativt at fastsætte de  

 fornødne regler, har det hidtil været overladt til den pågældende fagminister  

 rent teknisk at sørge for at implementere et vedtaget EF-direktiv eller  

 EF-forordning, i det omfang denne krævede danske følgeregler.
Enhedslisten  

 vil imidlertid foreslå, at man fremover deler gennemførelsen af de vedtagne  

 direktiver/forordninger op i to modeller A og B.
Model A skal omfatte de direktiver/forordninger (små justeringer), som  

 ikke har krævet et forhandlingsmandat, da de blev behandlet i Folketingets  

 Europaudvalg.
Enhedslisten foreslår, at forslag til administrativt fastsatte  

 gennemførelsesbestemmelser for denne type direktiver/forordninger bliver  

 sendt til Folketingets partier til høring.
Det kunne f.eks. ske på den måde,  

 at vedkommende minister i et brev med sin indstilling samt diverse bilag  

 sendte partierne materialet med anmodning om et svar inden for 14 dage.
Model B skal omfatte direktiver/forordninger, som krævede et  

 forhandlingsmandat ved forelæggelsen for Europaudvalget.
Her foreslår  

 Enhedslisten, at ethvert af Folketingets partier skal kunne kræve, at  

 gennemførelsen af direktivet/forordningen sker ved fremsættelse af et  

 lovforslag i Folketinget, uanset at der findes en hjemmel til at foretage  

 gennemførelsen administrativt.
Martin Glerup (S) Helen Beim (S) Henning Gjellerod (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Hans Christian  

 Schmidt (V) Peter Hansen-Nord (V) Jens Vibjerg (V) Niels J.
Langkilde (KF)  

 Gitte Seeberg (KF) Jens Jørgensen (KF) Aage Brusgaard (FP) nfmd.  

 Centrum-Demokraterne og Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i nogle møder og har herunder  

 stillet spørgsmål til miljø- og energiministeren, som denne har besvaret  

 skriftligt.
 Endvidere har udvalget modtaget en skriftlig henvendelse fra  

 Sammenslutningen af Danske Havne.
 Herefter indstiller udvalget lovforslaget til vedtagelse  

 uændret.
Martin Glerup (S) Helen Beim (S) Henning Gjellerod (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Hans Christian  

 Schmidt (V) Peter Hansen-Nord (V) Jens Vibjerg (V) Niels J.
Langkilde (KF)  

 Gitte Seeberg (KF) Jens Jørgensen (KF) Aage Brusgaard (FP) nfmd.
 Centrum-Demokraterne og Dansk Folkeparti havde ikke medlemmer i udvalget.
