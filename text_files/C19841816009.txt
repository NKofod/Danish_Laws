 1. Ved bekendtgørelse af 6. juli 1984 har ministeren  

 for skatter og afgifter bemyndiget ligningskommissionerne, for Københavns og  

 Frederiksberg kommuners vedkommende dog de pågældende skattedirektorater til  

 med virkning fra skatteåret 1984/85 som 1. instans at træffe afgørelse i  

 medfør af selskabsskattelovens § 17, stk. 3, § 17B, stk. 3, og § 18, stk. 3.
 2. Datterselskabslempelse indrømmes efter ansøgning  

 aktieselskaber og andre lignende selskaber, sparekasser og brugsforeninger,  

 der er skattepligtige efter selskabsskattelovens § 1, stk. 1, nr, 1, 2, 2a og  

 3, når betingelserne i selskabsskattelovens §§ 17, stk. 3, 17B, og 18, stk.  

 3, er opfyldt.
 En fælles betingelse er, at det udbyttemodtagende moderselskab i hele det  

 indkomstår, hvori udbyttet er modtaget, har ejet mindst 25 pct. af det  

 udbyttegivende datterselskabs aktie- eller andelskapital.
Der skal foreligge direkte besiddelse af de udbyttegivende aktier eller  

 andele.
Der kan derfor ikke gives lempelse i tilfælde, hvor moderselskabet  

 kun gennem aktiebesiddelse i et tredie selskab, der ejer aktier i det  

 udbyttegivende selskab, indirekte opfylder betingelserne.
Besiddelsen anses  

 for direkte, når flere sambeskattede selskaber til sammen ejer mindst 25 pct.  

 at aktie- eller andelskapitalen i det udbyttegivende datterselskab.
For aktieselskaber og lignende selskaber er udbytte fra danske selskaber  

 skattefri, jf. selskabsskattelovens § 13, stk. 1, nr. 2. Det samme gælder  

 udbytte fra udenlandske datterselskaber, såfremt det udenlandske selskab er  

 undergivet beskatning, der ikke i væsentlig grad afviger fra reglerne her i  

 landet, jf. selskabsskattelovens § 13, stk. 3, og skattedepartementets  

 cirkulære nr. 140 af 8. septemer 1983, pkt. 4. Lempelse kan kun gives for  

 udbytte, der ikke er omfattet af de nævnte bestemmelser.
Udbytte fra  

 selskaber, der har hjemsted i Grønland og på Færøerne, sidestilles med  

 udbytte fra selskaber med hjemsted i udlandet.
Sparekasser og brugsforeninger er ikke omfattet af selskabsskattelovens §  

 13, stk. 1, nr. 2, og stk. 3. For disse skattepligtige gives lempelse for  

 udbytte - for brugsforeninger tillige for dividende, efterbetaling og bonus -  

 fra såvel danske som fra udenlandske selskaber.
Lempelsen reduceres dog med  

 den skattegodtgørelse, som er knyttet til datterselskabsudbyttet, jf. pkt. 5C  

 i skattedepartementets cirkulære nr. 37 af 10. februar 1977 om lempelse af  

 dobbeltbeskatningen af udloddede selskabsindkomster.
Når betingelserne for lempelsen er til stede, gives nedsættelsen i  

 moderselskabets skat af indkomsten for det indkomstår, hvori udbyttet er  

 modtaget.
Lempelsen gives, efter at moderselskabets skat er nedsat med  

 eventuel lempelse for virksomhed i udlandet og / eller nedsat i henhold til  

 dobbeltbeskatningsoverenskom~ ster/ligningslovens § 33.
Beregningen af lempelsen foretages af  

 ligningskommissionen/skattedirektoratet.
Fremgangsmåden ved beregningen af  

 lempelsen er nærmere beskrevet under afsnit SH 2.3. i  

 statsskattedirektoratets ligningsvejledning for selskaber.
 3. Andragende om datterselskabslempelse indsendes  

 herefter til ligningskommissionen, for Københavns og Frederiksberg kommuners  

 vedkommende til skattedirektoratet.
Andragendet skal indeholde oplysning om datterselskabets navn og hjemsted  

 og om størrelsen af moderselskabets aktie- og andelsbesiddelse i  

 datterselskabet i hele det indkomstår, hvori udbyttet fra datterselskabet er  

 modtaget.
Endvidere skal oplyses størrelsen af det udbyttebeløb, der søges  

 datterselskabelempelse for, samt for hvilket indkomstår, datterselskabet har  

 deklareret udbyttet til moderselskabet.
Da reglerne om datterselskabslempelse bygger på creditprincippet, må  

 størrelsen af de af datterselskabet betalte skatter dokumenteres, ligesom det  

 må fremgå, på hvilket grundlag skatteberegningen er foretaget.
Yderligere  

 oplysninger m.v. må indkræves i det omfang, det skønnes nødvendigt til  

 behandling af andragendet.
4. Nedsættelsesbeløbet indberettes af den kommunale  

 ligningsmyndighed til statsskattedirektoratet, Birkerød, på skema S 202  

 samtidig med indberetningen af de øvrige ligningsdata.
For skatteåret 1984/85  

 vil der ikke kunne ske indberetning på skema S 202, men der vil senere tilgå  

 de kommunale ligningsmyndigheder meddelelse om, hvorledes indberetningen skal  

 foregå.
 Anmodninger om lempelse, som den kommunale ligningsmyndighed ikke har haft  

 mulighed for at færdigbehandle på grund af manglende oplysninger fra  

 selskabet, skal foreløbigt indberettes med det nedsættelsesbeløb, som kan  

 beregnes på baggrund af de foreliggende oplysninger.
 Såfremt anmodning om nedsættelse fremkommer og godkendes senere, eller  

 ligningsmyndighedens behandling af anmodningen medfører andre beløb end de  

 først indberettede, må der efterfølgende reguleres ved ny indberetning.
 Når ligningsmyndigheden har taget endelig stilling til anmodningen om  

 lempelse, underrettes ansøgeren om afgørelsen.
5. Afgørelser truffet af  

 ligningskommissionerne/skattedirektoraterne kan påklages til  

 statsskattedirektoratet.
Statsskattedirektoratets afgørelse kan påklages til  

 ministeriet for skatter og afgifter.
Hans Westerberg Flemmming Jacobsen.
