 En kommune K besluttede at sælge to skovarealer til et anpartsselskab.  

 I forbindelse hermed opstod der spørgsmål om, hvorvidt en lov fra 1866 om  

 udmarksjorder samt vedtægter vedrørende de to skovarealer fastsat i henhold  

 til  

 loven stadig var gældende.
Skov- og Naturstyrelsen (SNS) gav udtryk for, at 1866-loven måtte  

 antages at være bortfaldet ved desvetudo.
SNS havde ingen indvendinger mod  

 K's  

 salg af skovarealerne.
A klagede over SNS' opfattelse til ombudsmanden.
Ombudsmanden gav en kort redegørelse for, under hvilke betingelser  

 en retsregel må antages at være bortfaldet ved desvetudo.
Efter ombudsmandens  

 vurdering var der ikke grundlag for at antage, at der længe og i  

 almindelighed  

 var handlet i strid med loven.
Hermed var den første betingelse for at anse  

 loven for bortfaldet ikke opfyldt.
Loven måtte derfor ifølge ombudsmanden  

 antages stadig at være gældende.
 Ombudsmanden henstillede til SNS at genoptage sagen til fornyet  

 behandling. (J. nr. 1991-646-143).
 Skovlov fra 1866 ikke anset som bortfaldet ved desvetudo.
A klagede over, at Skov- og  

 Naturstyrelsen den 12. marts 1991 meddelte, at man ikke havde indvendinger  

 mod  

 K Kommunes salg af 2 plantager.
A klagede desuden over, at styrelsen havde  

 udtalt, at en lov fra 1866, i henhold til hvilken plantagerne var tilplantet,  

 formentlig var bortfaldet ved desvetudo.
 I anledning af A's klage  

 anmodede jeg Skov- og Naturstyrelsen om en udtalelse samt om udlån af sagens  

 akter.
 Det fremgik af sagen, at  

 advokat C i skrivelse af 28. november 1990 anmodede om Indenrigsministeriets  

 bistand til klarlæggelse af, om lov af 9. februar 1866 angående behandlingen  

 af  

 den landsognene på Bornholm tillagte andel i udmarksjorderne er ophævet.  

 Forespørgslen var foranlediget af K Kommunes forestående salg af X og Y  

 plantager  

 til et anpartsselskab.
Med skrivelse af 21. december  

 1990 til Indenrigsministeriet fremsendte statsamtet en kopi af en skrivelse  

 af  

 13. december 1990 fra advokat C, hvori han forespurgte, om statsamtmandens  

 samtykke til kommunens salg af de nævnte plantager var nødvendigt, jf.  

 vedtægter af 3. september og 9. oktober 1866 for henholdsvis X og Y sogns  

 udmarksjorder.
Statsamtet anmodede i skrivelsen af 21. december 1990  

 Indenrigsministeriet om en udtalelse vedrørende sagen.
Indenrigsministeriet  

 fremsendte ved skrivelse af 4. januar 1991 de nævnte skrivelser til Skov- og  

 Naturstyrelsen under henvisning til, at sagen måtte antages at henhøre under  

 styrelsens ressort.
 Ved skrivelsen af 12. marts  

 1991 meddelte Skov- og Naturstyrelsen advokat C, at styrelsen ikke havde  

 indvendinger mod, at K Kommune solgte de to plantager til anpartsselskabet.  

 Styrelsen oplyste endvidere, at man ikke havde kunnet konstatere, om der var  

 sket en egentlig ophævelse af loven af 9. februar 1866, men styrelsen gav  

 udtryk for, at loven efter styrelsens opfattelse er uden betydning for  

 skovlovs-administrationen.
Det fremgik endvidere af  

 sagen, at Skov- og Naturstyrelsen i en skrivelse af 22. april 1991 til  

 cand.jur.
D gav udtryk for, at den nævnte lov måtte antages at være  

 bortfaldet  

 ved desvetudo.
 Som svar på en henvendelse  

 fra A til tilsynsrådet henviste rådet i en skrivelse af 11. april 1991 til  

 Skov- og Naturstyrelsens skrivelse af 12. marts 1991 og meddelte, at  

 tilsynsrådet ikke kunne behandle A's anmodning om, at tilsynsrådet undersøgte  

 sagen.
 I skrivelsen af 14. april  

 1991 anmodede A bl.a. om at få oplyst, om 1866-loven stadig gjaldt, og hvoraf  

 det fremgik, at loven henhørte under Skov- og Naturstyrelsen.
 I Skov- og Naturstyrelsens  

 udtalelse til mig af 14. juni 1991 var bl.a. anført følgende:
 "Skov- og Naturstyrelsen  

 har ikke tidligere modtaget nogen henvendelse fra (A). Derimod har styrelsen  

 den 12. marts 1991 efter en telefonisk henvendelse fra tilsynsrådet generelt  

 drøftet kompetenceforholdene i relation til en lov fra 9. februar 1866 om de  

 bornholmske udmarksjorder med tilsynsrådet.
 Således som det fremgår af  

 vedlagte telefonnotits, resulterede drøftelsen i en enighed mellem Skov- og  

 Naturstyrelsen og tilsynsrådet om, at efter de mange ændringer i lovgivningen  

 og myndighedsstrukturen siden 1866, måtte styrelsen antages at være den  

 myndighed,  

 der var nærmest til at have kompetencen på dette område, og at det iøvrigt  

 var  

 et spørgsmål, om loven ikke måtte antages at være bortfaldet ved desvetudo.
 Styrelsen har endvidere  

 oplyst advokatfirmaet (C) om, at man ikke har kunnet konstatere, om der er  

 sket  

 en egentlig ophævelse af 1866-loven, men at dette efter styrelsens opfattelse  

 er uden betydning for skovlovsadministrationen.
 Miljøministeriet, Skov- og  

 Naturstyrelsen, administrerer skovlovgivningen og skal i den forbindelse  

 påse,  

 at borgernes mulighed for færdsel, ophold m.v. i skovene ikke forringes.
 Styrelsen er bekendt med, at  

 der i forbindelse med (K) Kommunes salg af de kommunale skove vil blive  

 udfærdiget og tinglyst en deklaration, der bl.a. sikrer, at den til enhver  

 tid  

 værende ejer forpligter sig til at tillade almenheden adgang til området i  

 overensstemmelse  

 med de nugældende regler for almenhedens adgang til offentligt ejede skove.
På den baggrund har styrelsen  

 ingen indvendinger imod kommunens salg af skovene, der formentlig er en  

 opfølgning af regeringens privatiseringsbestræbelser.
Styrelsen mener ikke at  

 have hjemmel til at modsætte sig, at en kommune afhænder sine skovarealer,  

 under forudsætning af, at skovlovens bestemmelser ikke overtrædes i den  

 forbindelse." A fremsatte i en skrivelse af  

 17. juli 1991 bemærkninger til Skov- og Naturstyrelsens udtalelse.
 I et brev til A udtalte jeg  

 følgende:
 "Der har, som det er  

 fremgået, været nogen tvivl om, hvorvidt 1866-loven stadig er gældende.  

 Såfremt  

 loven antages stadig at være gældende, har det bl.a. den praktiske betydning,  

 at salg - i det omfang salg efter loven og vedtægterne kan ske - kun kan  

 foretages med amtmandens samtykke, jf. § 6 i Vedtægt for bestyrelsen og  

 anvendelsen af Poulsker Sogns udmarksjorder.
 Skov- og Naturstyrelsen har  

 ikke nærmere begrundet sin opfattelse, hvorefter 1866-loven må antages at  

 være  

 bortfaldet ved desvetudo.
Det er ganske usædvanligt, at  

 en lov, der er vedtaget efter grundlovens ikrafttræden, bortfalder, selv om  

 den ikke er blevet ophævet ved en nyere lov.
Jeg har derfor fundet anledning  

 til kort at redegøre for, under hvilke betingelser en retsregel må antages at  

 være bortfaldet ved desvetudo, og herefter vurdere om disse betingelser er  

 opfyldt i denne sag.
Den nyeste fremstilling af  

 reglerne om desvetudo er givet i Juridisk Grundbog, bind 1, Retskilderne,  

 1991,  

 s. 165 ff.
Det fremgår heraf, at spørgsmålet om, hvornår en lov er bortfaldet  

 ved desvetudo, hænger nøje sammen med det almindelige spørgsmål om  

 anerkendelse  

 af retssædvaner.
Efter den gængse opfattelse i den juridiske litteratur er  

 betingelserne for at antage, at en lovregel er bortfaldet ved desvetudo, at  

 der  

 skal foreligge en handlemåde i strid med lovreglen, og denne handlemåde skal  

 være fulgt længe og almindeligt og ud fra den forestilling, at de handlende  

 var  

 berettiget hertil (jf. s. 153). Disse betingelser svarer til dem, der efter  

 gængs opfattelse må stilles for at anerkende, at en retssædvane er opstået;  

 men der forekommer udtalelser i den juridiske litteratur og retspraksis, der  

 går i retning af, at der må kræves mere til at bryde en lov end til at  

 opstille  

 retsregler, hvor loven er tavs.
I Juridisk Grundbog, bind 1,  

 nævnes det s. 157, at den omstændighed, at forvaltningen en vis tid har  

 undladt at benytte en regel, ikke afskærer forvaltningen fra på ny at gøre  

 brug  

 af reglen.
Der henvises i denne forbindelse til Poul Andersen: Dansk  

 Forvaltningsret,  

 4.udg., 1963, s. 36-38, hvor der er gengivet flere domsafgørelser til støtte  

 for denne opfattelse.
Blandt de gengivne domsafgørelser er der grund til at  

 fremhæve afgørelsen i Ugeskrift for Retsvæsen 1886, s. 835 H, der fastslår,  

 at  

 den omstændighed, at administrationen muligvis ikke tidligere for Bornholms  

 vedkommende har våget over overholdelsen af skovforordningen af 27. september  

 1805, ikke giver den private skovejer nogen ret i strid med forordningen.  

 Endvidere skal nævnes afgørelsen i Ugeskrift for Retsvæsen 1947, s. 467 H,  

 der  

 antager, at der til inddragelse af et fredskovspligtigt areal til anlæg af  

 en offentlig vej krævedes dispensation fra Landbrugsministeriet (jf. den  

 daværende  

 skovlovs § 5), uanset at der var en 100-årig praksis for anlæg af offentlige  

 veje over fredskovspligtigt areal uden dispensation.
Ved bedømmelsen af den  

 foreliggende sag må det først undersøges, om der længe og i almindelighed er  

 blevet handlet i strid med 1866-loven.
Det af Skov- og Naturstyrelsen og  

 (Statsamtet) tilvejebragte sagsmateriale indeholder kun på et enkelt punkt  

 dokumentation  

 for, at der er blevet handlet i strid med loven.
 I skrivelse af 21. december  

 1990 har (Statsamtet) anført, at "statsamtet ikke - så langt man har  

 kunnet gå tilbage - ses at have modtaget de i vedtægterne anførte  

 indberetninger om udmarkernes forhold eller udmarkskassernes  

 regnskaber".  

 Anledningen til statsamtets bemærkning er følgende bestemmelser i 1866-loven  

 og i vedtægterne udfærdiget i henhold til loven.
 Lovens § 9 har følgende  

 ordlyd:
"Sogneforstanderskabet  

 aflægger aarligt et særskilt Regnskab over Indtægter og Udgifter af Sognets  

 Udmarksjorder.
Regnskabet fremlægges til almindeligt Eftersyn i Sognet i 14  

 dage, hvorefter det indsendes til Amtsraadets revision, ligesom Communens  

 øvrige Regnskaber".
 Vedtægterne for Bodilsker og  

 Poulsker sognes udmarksjorder indeholder en bestemmelse af følgende ordlyd:
"I hvert Aars Januar  

 Maaned afgives Indberetning til Amtmanden om Udmarkens Forhold i det forløbne  

 Aar, navnlig om Udmarkskassens Indtægter og Udgivter, om hvad der er blevet  

 bortarvefæstet,  

 samt Prisen derfor, om hvor stort et Areal der er bleven besaaet med Skovfrø  

 eller beplantet, samt om Skovdyrkningens Tilstand i det hele.
Findes der  

 nogensinde Anledning til at formode, at Skovdyrkningen på Sognets Udmark  

 forsømmes, kan Amtmanden på Sognets Bekostning lade Forholdene undersøge ved  

 den Forstmand, som er beskikket til at føre Tilsyn med de private Skove i  

 Amtet." Oplysningerne i statsamtets  

 skrivelse af 21. december 1990 er efter min opfattelse ikke tilstrækkelige  

 til  

 med sikkerhed at fastslå, om disse bestemmelser er bortfaldet.
Den  

 omstændighed, at myndighederne i en årrække har undladt at gøre brug af en  

 regel, medfører som nævnt ovenfor ikke nødvendigvis, at myndighederne er  

 afskåret fra på ny at gøre brug af reglen.
Selv om man antager, at de  

 nævnte bestemmelser om regnskab m.m. er bortfaldet, følger det ikke heraf, at  

 loven og vedtægterne er bortfaldet som helhed.
I Ernst Andersen:  

 Administrativt Tilsyn med Kommunalforvaltningen, s.  

 127 f, redegøres der således for, at §  

 17 i den dagældende lov om bestyrelsen af Københavns kommunale anliggender  

 antageligvis var bortfaldet ved desvetudo.
Bestemmelsen krævede  

 Indenrigsministeriets samtykke til kommunens køb og salg af visse faste  

 ejendomme.
Det er klart, at bortfaldet af denne bestemmelse ikke berørte  

 gyldigheden af lovens øvrige bestemmelser.
Det fremgår af sagens akter,  

 at Østre Landsret den 30. juni 1971 afsagde dom i en sag, der angik  

 betingelserne for medlemskab af Ibsker Husmandsplantage.
Dommen indeholder en  

 ret detaljeret gennemgang af forholdene vedrørende de bornholmske  

 udmarksjorder  

 og navnlig vedrørende Ibsker Husmandsplantage.
Sagen var anlagt af to borgere  

 i  

 Ibsker sogn mod amtmanden over Bornholms Amt og Ibsker Husmandsplantage.  

 Hverken gennemgangen af sagen eller parternes indlæg indeholder oplysninger  

 om,  

 at borgere eller myndigheder havde handlet på en måde, der stred mod loven,  

 og  

 der er heller intet anført om, at loven er bortfaldet.
I dommens præmisser er  

 bl.a. anført følgende:
"Den af den kongelige  

 udmarkskommission tilvejebragte overenskomst af 21. august 1866 mellem  

 hartkornsejere og såkaldte husmænd i Ibsker sogn må efter sit indhold og den  

 til grund for overenskomsten liggende lovbestemmelse i § 2 i lov af 9.  

 februar  

 1866 angående behandlingen af den landsognene på Bornholm tillagte andel i  

 udmarksjorderne antages at være indgået mellem repræsentanter for samtlige  

 sognets faste beboere." Jeg må forstå dette således,  

 at det forudsætningsvis er lagt til grund, at 1866-loven stadig var gældende.
Ved byretskendelser af 14.  

 marts 1973 og 7. april 1982 blev det bestemt, at (K) Kommune skulle indføres  

 i  

 tingbogen som ejer af Poulsker og Bodilsker plantager.
Dette er imidlertid  

 ikke  

 i strid med 1866-loven, da lovens § 1 fastslår, at udmarksjorderne henlægges  

 som en kommunen tilhørende ejendom.
 Det fremsendte materiale  

 indeholder ikke andet, der belyser spørgsmålet om, hvorvidt der længe og i  

 almindelighed er handlet i strid med loven.
Det er herefter min  

 opfattelse, at der ikke er grundlag for at antage, at der længe og i  

 almindelighed er handlet i strid med loven.
Da den første betingelse for at  

 antage, at loven er bortfaldet, således ikke er opfyldt, må loven antages  

 stadig at være gældende.
Der er derfor ikke grund til at undersøge nærmere,  

 om  

 den anden betingelse - om der er handlet i strid med loven ud fra den  

 forestilling,  

 at de handlende var berettiget hertil - er opfyldt.
Da myndighederne hidtil har  

 behandlet sagen ud fra den opfattelse, at loven "må antages at være  

 bortfaldet",  

 har jeg fundet det rigtigst at undlade at tage stilling til, hvilken  

 betydning  

 lovens regler skal tillægges for sagens afgørelse.
Derimod har jeg henstillet  

 til Skov- og Naturstyrelsen at genoptage sagen til behandling på det nu  

 foreliggende grundlag.
For så vidt angår  

 ressortspørgsmålet er der efter min opfattelse ikke grundlag for at kritisere  

 de involverede myndigheders opfattelse, hvorefter Skov- og Naturstyrelsen er  

 den myndighed, der er nærmest til at have kompetencen på dette område.
Jeg  

 henviser herved til, at den øvrige lovgivning om skove er henlagt til  

 Miljøministeriet,  

 Skov- og Naturstyrelsen.
Tidligere hørte skovlovgivningen under  

 Landbrugsministeriet,  

 og før dette ministeriums oprettelse under Indenrigsministeriet (bortset fra  

 statsskovvæsenet). Desuden fremgår det af sagens akter, at den ovennævnte sag  

 vedrørende Ibsker Husmandsplantage blev forelagt for Landbrugsministeriet i  

 1966. Det blev dengang drøftet mellem Landbrugsministeriet og  

 Indenrigsministeriet,  

 om sagen skulle oversendes til Indenrigsministeriet; det blev besluttet, at  

 sagen skulle behandles af Landbrugsministeriet." NOTER: (1) Lov af 09/02/1866  

 angående behandlingen af den landsognene på Bornholm tillagte andel i  

 udmarksjorderne  

 er offentliggjort i Love og Anordninger, 1866, s. 38, og Departementstidende,  

 1866, s. 130.
