(Handelsskoler, tekniske skoler) Særlige timelønssatser.
Direktoratet fremsendte den 23. oktober 1973 økonomi- og  

 budgetministeriets cirkulære af 27. september 1973 om ændrede retningslinier  

 for vederlæggelse m.v. af timelønnet undervisning.
I tilknytning hertil har  

 man følgende bemærkninger:
De hidtidige timelønssatser på 32,90 kr., 26,30 kr., 21,90 kr., 18,65 kr.  

 og 15,35 kr., der bl.a. har været anvendt inden for visse dele af  

 erhvervsskoleområdet, er ændret pr. 1. oktober 1973. Samtidig ændres  

 betalingen til en timeløn pr. arbejdstime, idet man tillige anfører den tid,  

 der forudsættes normalt at medgå til forberedelse pr. undervisningstime på de  

 pågældende undervisningsniveauer.
En arbejdstime har en længde af 60  

 minutter.
 Opmærksomheden henledes især på de ændrede reglers betydning for  

 vederlæggelse for opgaveretning og af eksaminatorer ved mundtlig  

 eksamination, jf. punkt 5 og 6 i økonomi- og budgetministeriets cirkulære.  

 Med hensyn til honorering af censorvirksomhed henvises til direktoratets  

 skrivelse af 29. marts 1974, I-285. Det bemærkes, at der ikke kan ydes  

 betaling for forberedelse til censur, da en sådan er indregnet i  

 censorhonorarernes grundbeløb.
 Endvidere bemærkes reglerne i cirkulærets punkt 12 om arbejdstimetallet  

 pr. lærer.
 De ændrede timelønssatser og reglerne for vederlæggelse af disse vil som  

 hidtil kun kunne anvendes inden for undervisningsområder, der forud med  

 finansministeriets godkendelse er indplaceret på de tilsvarende hidtil  

 gældende satser.
Timelærere ved de statskontrollerede specialkursus, der hidtil har været  

 aflønnet med den særlige timelønssats på 21,90 kr., kan dog indplaceres på  

 sats III i ovennævnte cirkulære, dvs. 13,80 kr. + forberedelsestid på 40  

 minutter.
Opgaveretning ydes efter de hidtidige regler.
 P.D.V.
 Ida Dybdal.
