Ifølge ferielovens § 27, stk. 1 straffes den arbejdsgiver, der trods  

 påkrav uden rimelig grund undlader at yde skyldig feriegodtgørelse.
Efter  

 ferieloven kan der fastsættes nærmere regler om sikring af feriegodtgørelsens  

 udbetaling, og overtrædelse af sådanne forskrifter straffes med hjemmel i §  

 27, stk. 2. For overtrædelse, der begås af et A/S eller lignende, kan der  

 ifølge stk. 3 pålægges selskabet bødeansvar.
 I bekendtgørelse 88 1.3.1983, der afløste bekendtgørelse 552 12.11.1981,  

 er fastsat nærmere regler om feriegodtgørelse, og §§ 2 og 13-17 indholder  

 forskrifter om indbetaling af optjent feriegodtgørelse til FerieGiro efter  

 udløbet af hvert kvartal og om oplysningspligt overfor FerieGiro.  

 Overtrædelse straffes med bøde.
Byretternes bøder for manglende indbetaling til FerieGiro viser meget  

 betydelig variation, men ved Vestre Landsrets dom af 12.4.1983 (VL nr.
S  

 2126/82 er bøden ved en 1. gangs overtrædelse blevet fastsat til 1500 kr.
Sædvanligvis vil der ikke ved konstateringen af, at en arbejdsgiver har  

 undladt indbetaling af feriegodtgørelse til FerieGiro foreligge oplysninger  

 om antallet af beskæftigede eller størrelsen af den manglende indbetaling,  

 ligesom det heller ikke vil vides, om den udeblevne indbetaling vil resultere  

 i manglende opfyldelse af pligten til at yde arbejdstageren feriegodtgørelse;  

 det vil heller ikke altid være sikkert, at arbejdsgiveren har pligt til at  

 foretage indbetaling.
Det er ønskeligt at forenkle behandlingen af sager om  

 manglende indbetaling til FerieGiro og undgå efterforskning bl.a. om de foran  

 nævnte forhold, således at bødeforlæg som hovedregel kan udsendes på grundlag  

 af den indberetning, politiet modtager fra Arbejdstilsynet.
 Efter aftale med Direktoratet for Arbejdstilsynet og med udgangspunkt i  

 den foran omtalte Vestre Landsrets dom fastsættes følgende retningslinier for  

 sanktionspåstanden i sager om manglende indbetaling til FerieGiro:
 1. I 1. gangs tilfælde fastsættes bøden til 1500 kr.
2. I 2. gangs tilfælde fastsættes bøden til 2500 kr.  

 Er ingen eller kun en betydelig del af den manglende indbetaling blevet  

 afregnet i mellemtiden, nedlægges tillige påstand om, at arbejdsgiveren i  

 medfør af retsplejelovens § 997, stk. 3, tilpligtes at opfylde sin  

 indbetalingspligt under en løbende tvangsbøde, jfr.
U 1970.160 H.
 3. I oftere gentagne tilfælde foretages en nærmere  

 undersøgelse, herunder til konstatering af størrelsen af den undladte  

 indbetaling og bøden fastsættes med udgangspunkt i den gevinst, som  

 arbejdsgiveren har opnået eller har tilsigtet at opnå ved den manglende  

 rettidige indbetaling.
 Tvangsbøder anvendes som anført under 2.
 4. Er arbejdsgiveren et aktieselskab m.v. pålægges  

 bøden selskabet som bødeansvar.
 Per lindegaard.
