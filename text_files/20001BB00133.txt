Fremsat den 28. februar 2001 af  

 Aase D.
Madsen (DF),  

 Kristian Thulesen Dahl (DF),  

 Pia Kjærsgaard (DF),  

 Birthe Skaarup (DF) og Peter Skaarup (DF) Forslag til folketingsbeslutning om ændring af efterlevelseshjælp og  

 efterlevelsespension Folketinget pålægger regeringen med virkning  

 fra 1. juli 2001 at tilbageføre de ændringer af lov om aktiv  

 socialpolitik og lov om social pension (Efterlevelseshjælp,  

 ophævelse af efterlevelsespension m.v.), som blev gennemført med  

 vedtagelsen af lovforslag nr.
L 137 fra folketingsåret 1999-2000 om  

 ændring af lov om aktiv socialpolitik og lov om social pension,  

 således at retstilstanden bliver, som den var indtil 1. april 2000.
Bemærkninger til forslaget Almindelige bemærkninger Det er forslagsstillernes opfattelse, at de  

 ændringer, der skete i forbindelse med finansloven for 2000 på  

 socialområdet vedrørende reglerne i forbindelse med  

 dødsfald, skal tilbageføres.
Det betyder, at virkningerne af de tre lovforslag, som  

 Folketinget vedtog i samlingen 1999-2000, forslagene L 118, L 137 og L 138,  

 skal ophæves.
Virkningen af L 137 neutraliseres med  

 nærværende beslutningsforslag.
I forbindelse med aftalen om finansloven for 2000,  

 indgået i november 1999, er der en delaftale vedrørende politiet  

 mellem regeringen, Socialistisk Folkeparti og Centrum-Demokraterne med  

 tilslutning fra Venstre og Det Konservative Folkeparti, der blandt andet  

 indebærer, at der sker en harmonisering af reglerne for social pension  

 i forbindelse med dødsfald.
Ved en delaftale mellem regeringen,  

 Socialistisk Folkeparti, Centrum-Demokraterne og Enhedslisten indføres  

 en trangsbestemt efterlevelsesydelse på maksimalt 10.000 kr., som skal  

 omfatte alle efterlevende samlevere og ægtefæller med ringe  

 indkomst og formue.
Efterlevelsesydelsen erstatter efterlevelsespensionen til  

 efterlevende pensionist gift med en afdød pensionist.
Aftalerne  

 fremgår af »Aftaler om Finansloven for 2000« , Finansministeriet, november 1999, siderne 43,  

 44 og 56.
Aftalen er udmøntet i Forslag til lov om  

 ændring af lov om aktiv socialpolitik og lov om social pension  

 (Efterlevelseshjælp, ophævelse af efterlevelsespension m.v.), L  

 137 af 7. december 1999 af socialminister Karen Jespersen og vedtaget i  

 Folketinget den 17. december 1999 af partierne Socialdemokratiet, Venstre,  

 Det Konservative Folkeparti, Socialistisk Folkeparti, Centrum-Demokraterne og  

 Det Radikale Venstre.
Enhedslisten, Dansk Folkeparti, Kristeligt Folkeparti,  

 Frihed 2000 og løsgængeren Frank Dahlgaard stemte imod  

 lovforslaget.
Det fremgår af aftalen og lovforslaget, at der for  

 det første indføres en trangsbestemt efterlevelsesydelse  

 på maksimalt 10.000 kr., som skal omfatte alle efterlevende samlevere  

 og ægtefæller med ringe indkomst og formue.
Efterlevelsesydelsen  

 erstatter efterlevelsespensionen til efterlevende pensionist gift med en  

 afdød pensionist.
Efterlevelsesydelsen aftrappes i intervallet fra  

 160.000 til 260.000 kr. i årsindkomst inklusiv et formuetillæg,  

 som udgør 30 pct. af formuen over 100.000 kr.
For det andet styrkes  

 den efterlevende ægtefælles rettigheder, således at retten  

 til den sociale pension frem til og med tidspunktet for dødsboet skal  

 gå direkte til den efterlevende ægtefælle og ikke som i dag  

 til dødsboet.
 Beslutningsforslaget skal ses i sammenhæng med de af  

 Dansk Folkeparti samtidigt fremsatte beslutningsforslag:
 Forslag til folketingsbeslutning om videreførelse  

 af ledsageordningen efter folkepensionalderens indtræden B (132),  

 forslag til folketingsbeslutning om ændring af tidspunktet for  

 ophør af udbetaling af pension B (134) og forslag til  

 folketingsbeslutning om genindførelse af det dobbelte personfradrag  

 for efterlevende ægtefæller B (135).
Skriftlig fremsættelse Aase D.
Madsen (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 efterlevelseshjælp og efterlevelsespension.
(Beslutningsforslag nr.
B 133).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
