Olivetti A/S havde standset leveringen af skrivemaskiner til en  

 forretning med hovedvægten lagt på fotoudstyr.
Monopoltilsynet afviste  

 klagen, da forretningen fremtrådte som en fotoforretning, og skrivemaskiner  

 ikke normalt hører til fotoforretningers naturlige varesortiment, ligesom  

 forretningen kun førte et begrænset sortiment og lager af disse maskiner.
 En forretning med hovedvægten lagt på fotoudstyr, klagede til  

 monopoltilsynet over, at Olivetti A/S havde standset leveringen af  

 skrivemaskiner til forretningen.
 Forretningen havde forhandlet Olivettiprodukter siden 1977. Baggrunden for  

 leveringsstandsningen var en kontrovers, der opstod allerede i 1980 mellem  

 forretningen og Olivetti om forhandleransvaret ved et skrivemaskinesalg til  

 en af forretningens kunder.
 Forretningen bestilte en skrivemaskine i begyndelsen af 1983, men blev  

 nægtet levering af Olivetti.
En forudsætning for at meddele et leveringspålæg efter monopolloven er, at  

 kunden har en væsentlig erhvervsmæssig interesse i at få den pågældende  

 leverandørs varer.
Der lægges her vægt på, om varen er af væsentlig betydning  

 for klageren.
Det betyder også noget, om det er muligt at erstatte varen med  

 tilsvarende varer.
Monopoltilsynet besøgte forretningen for at få disse forhold belyst, og  

 herunder søgte man at indhente oplysninger hos forretningen om betydningen i  

 omsætningen af de varer, som leveringsnægtelsen omfattede.
Forretningen kunne  

 dog ikke bidrage med nøjagtige oplysninger om omsætningen af  

 Olivettiprodukter eller af skrive- og regnemaskiner i øvrigt.
Tilsynet fandt ud fra de foreliggende oplysninger ikke, at betingelserne  

 var til stede for at meddele Olivetti et leveringspålæg.
Efter  

 monopoltilsynets vurdering fremtrådte forretningen som fotoforretning, og  

 skrivemaskiner hører normalt ikke til fotoforretningers naturlige  

 varesortiment.
Hertil kommer, at forretningen førte et begrænset sortiment og  

 lager af disse maskiner, ligesom omsætningen heraf måtte skønnes at være  

 beskeden, også målt i forhold til forretningens samlede omsætning.  

 Forretningen havde dog ikke kunnet give nøjagtige oplysninger om den  

 omsætningsmæssige betydning af disse varer.
Det fremgik endvidere ikke af  

 sagen, at forretningen forgæves havde søgt at skaffe andre tilsvarende  

 maskiner.
 Monopoltilsynet meddelte derfor forretningen, at der efter de foreliggende  

 oplysninger ikke var grundlag for at give et leveringspålæg til Olivetti A/S  

 allerede af den grund, at man ikke fandt, at forretningen havde en  

 tilstrækkeligt væsentlig erhvervsmæssig interesse i at få leveret Olivetti  

 skrivemaskiner.
