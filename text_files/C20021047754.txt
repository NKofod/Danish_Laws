Meddelelse om køretøjers  

 indretning og udstyr mv. nr. 1811  

 Ændring af Detailforskrifter for Køretøjer 2002 Ændring af Detailforskrifter for Køretøjer 2002 Det meddeles hermed, at Færdselsstyrelsen den 10. december 2002 har  

 udstedt en bekendtgørelse om ændring af Detailforskrifter for  

 Køretøjer 2002. Bekendtgørelsen er vedlagt som  

 bilag.
Bekendtgørelsen gennemfører EF-direktiv 2001/100/EF om  

 forurening fra motorkøretøjer.
Direktiv 2001/100/EF kan findes  

 via Færdselsstyrelsens hjemmeside www.fstyr.dk, hvor der findes link  

 til EU-kommissionens hjemmeside.
 Til orientering kan det oplyses, at direktivet fastsætter  

 grænseværdier ved koldstart for personbiler med tilladt  

 totalvægt over 2500 kg og for varebiler af klasse  II og III.  

 Afprøvning ved kolde omgivelser (-7 °C) skal foretages for nye typer  

 af ovennævnte køretøjer fra 1. januar 2003. Direktivet  

 ændrer ikke ved Euro-norm 3 og 4, men er et supplerende krav for nye  

 typer.
Færdselsstyrelsen, den 10. december  

 2002 Ib Rasmussen Bilag 1 BEKENDTGØRELSE OM ÆNDRING AF DETAILFORSKRIFTER  

 FOR KØRETØJER 20021) I Færdselsstyrelsens bekendtgørelse af 8. marts 2002 om  

 detailforskrifter for køretøjers indretning og udstyr, som  

 ændret ved bekendtgørelse af 3. august 2002, erstattes punkt  

 7.06.021 og 7.06.024 af vedlagte.
 ÆNDRINGER:
 Bekendtgørelsen gennemfører direktiv 2001/100/EF, der  

 indfører grænseværdier ved koldstart for visse person- og  

 varebiler.
 Ændringerne er - bortset fra rent redaktionelle ændringer -  

 markeret med lodret streg i margenen.
 IKRAFTTRÆDEN:
 Bekendtgørelsen træder i kraft den 1. januar 2003.
Færdselsstyrelsen, den 10. december 2002 Carsten Falk Hansen /Ib Rasmussen ______________________________ 1) 7.06.021 PERSONBIL M1 (1) Personbil M1 med tilladt totalvægt på ikke  

 over 2.500 kg skal opfylde de tekniske krav i et af føgende  

 regelsæt:
a) Rådets direktiv nr. 70/220/EØF som ændret ved direktiv  

 nr. 2001/100/EF og skal opfylde grænseværdierne i pkt. 5.3.1.4 i  

 bilag I, linie A (Euro 3).
 Dette punkt gælder kun for bil der typegodkendes inden den 1. januar  

 2005 og registreres inden den 1. januar 2006.
b) Rådets direktiv nr. 70/220/EØF som ændret ved direktiv  

 nr. 2001/100/EF og skal opfylde grænseværdierne i pkt. 5.3.1.4 i  

 bilag I, linie B (Euro 4).
(2) For personbil M1 med tilladt totalvægt over  

 2.500 kg gælder bestemmelserne i pkt. 7.06.024 (1) a) eller b).
7.06.024 VAREBIL N1 (1) Varebil N1 skal opfylde de tekniske krav i et af  

 følgende regelsæt:
a) Rådets direktiv nr. 70/220/EØF som ændret ved direktiv  

 nr. 2001/100/EF og skal opfylde grænseværdierne i pkt. 5.3.1.4 i  

 bilag I, linie A (Euro 3).
 Dette punkt gælder kun for bil af klasse I (referencemasse på  

 højst 1.305 kg svarende til tjenestevægt på højst  

 1.275 kg), der typegodkendes inden den 1. januar 2005 og registreres inden  

 den 1. januar 2006, og for biler af klasse II og III (referencemasse på  

 over 1.305 kg svarende til tjenestevægt på over 1.275 kg), der  

 typegodkendes inden den 1. januar 2006 og registreres inden den 1. januar  

 2007.
b) Rådets direktiv nr. 70/220/EØF som ændret ved direktiv  

 nr. 2001/100/EF og skal opfylde grænseværdierne i pkt. 5.3.1.4 i  

 bilag I, linie B (Euro 4).
c) Pkt. 7.06.022 (2).
 Dette punkt gælder kun for varebil N1 med  

 dieselmotor.
