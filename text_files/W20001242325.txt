Da kvinden 2 måneder senere fik forværret ømhed i  

 højre bryst, blev vandcysterne punkteret, og vævsprøver  

 herfra viste, at der var tale om kræft.
Der blev herefter foretaget  

 operation.
Klage over manglende diagnosticering af  

 brystkræft Patientklagenævnet fandt ikke anledning til kritik af  

 behandlingen.
Nævnet lagde vægt på, at overlægen beskrev, at der  

 på begge sider var meget følelig fortættelse af  

 kirtelvæv, og der var spredte mikroforkalkninger, men ingen grupper af  

 forkalkninger og ingen fokale vævstætheder, som gav mistanke om  

 svulst.
Ved den supplerende ultralydscanning beskrev hun flere op til 1½ cm  

 store cyster i højre bryst og en enkelt 7 mm stor cyste i venstre  

 bryst.
 Nævnet lagde endvidere lagt vægt på, at overlægen  

 har oplyst, at hun ikke rutinemæssigt beskrev sit fund ved  

 gennemføling, hvis det var identisk med den henvisende læges  

 fund, men hun anførte altid fund ved gennemføling, hvis det  

 adskilte sig fra den henvisende læges.
 Patientklagenævnet fandt, at overlægen havde overtrådt  

 lægelovens § 13, stk. 2, fordi hun ikke i tilstrækkeligt omfang  

 har journalført behandlingen.
 Nævnet lagde vægt på, at der ikke blev ført notat  

 om det kliniske fund ved undersøgelsen.
