Cirkulæreskrivelse om meddelelse om  

 seniornetværk finansieret af Arbejdsmarkedsstyrelsens  

 selvaktiveringspulje for seniornetværk Kommentar m.v.:
Ret til dagpenge kan som udgangspunkt bevares under deltagelse i Senior  

 Erhvervs aktiviteter, da de anses for jobsøgningsaktiviteter.
Hvis  

 aktiviteten medfører en indtægt, skal den medføre  

 fradrag.
 Meddelelse om afgørelsen:
 Senior Erhverv er et projekt finansieret af midler fra  

 Arbejdsmarkedsstyrelsens selvaktiveringspulje for seniornetværk.
Senior Erhverv medvirker til, at målgruppen - ledige over 50  

 år - opnår ordinære jobs på arbejdsmarkedet.
Dette  

 sker bl.a. ved etablering af netværk for aktivt jobsøgende  

 seniorer og ved netværks-   

 aktiviteter som fx jobsøgning, projektudvikling, afklaring af  

 uddannelsesbehov, videns- og erfaringsformidling, projekter til fremme af nye  

 jobområder for seniorer, herunder hjemmearbejdspladser, vikarjobs og  

 forretningsinitiativer.
 Støtte gives primært til projekter, der har én eller  

 flere navngivne virksomheder, institutioner og/eller organisationer som  

 samarbejdspartnere på projektet.
Puljen indeholder ikke løntilskud, f.eks. til ansættelse af  

 seniormedarbejdere eller til dækning af lønkompensation ved  

 nedsat arbejdstid.
Midlerne kan heller ikke anvendes til etablering eller  

 drift af egen virksomhed Arbejdsdirektoratet finder, at Senior Erhvervs aktiviteter som  

 udgangspunkt må anses for at være jobsøgningsaktiviteter.  

 Seniorerne kan derfor som udgangspunkt deltage i Senior Erhvervs aktiviteter  

 med bevarelse af ret til dagpenge.
Der henvises til  

 rådighedsbekendtgørelsens § 9.
 Hvis en aktivitet medfører en indtægt for deltageren  

 betragtes den som arbejde, og den skal medføre fradrag.
Arbejdsdirektoratet finder, at aktiviteter i Senior Erhvervs job-,vikar-,  

 og konsulenttjeneste skal medføre fradrag.
Direktoratet lægger i  

 den forbindelse vægt på, at disse tjenester i et vist omfang har  

 arbejdsgiverforpligtelser over for deltagerne, og at tjenesternes aktiviteter  

 er erhvervsmæssige.
Der henvises til bekendtgørelse nr. 670 af  

 11. juli 2000 om fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse § 2 og § 13, stk. 1.
Direktoratet skal endelig henlede opmærksomheden på, at  

 deltagerne i Senior Erhvervs aktiviteter for at modtage dagpenge skal opfylde  

 de almindelige betingelser for ret til dagpenge, herunder stå til  

 rådighed for arbejdsmarkedet.
Der henvises til lovens § 62, stk. 1, og  

 rådighedsbekendtgørelsens § 2.
