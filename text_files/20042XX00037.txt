Skriftlig fremsættelse (23. februar 2005) Statsministeren  

  

 (Anders Fogh Rasmussen):
 Herved tillader jeg mig for Folketinget at fremsætte:
 Forslag til lov  

 Dagbladsnævnet.
(Lovforslag nr.
L 100).
 Lovforslaget er en genfremsættelse af det lovforslag om Dagbladsnævnet,  

 som blev fremsat for Folketinget den 17. december 2004 (L 158).
 Formålet med lovforslaget er at erstatte den ordning for  

 statslig støtte til visse dagbladsprojekter, som siden 1970 har været  

 administreret inden for rammerne af Dagspressens Finansieringsinstitut, med  

 en  

 ny ordning, som i relation til administration og sagsbehandling er enklere,  

 og  

 som sikrer en bedre beskyttelse af ansøgernes forretningshemmeligheder mv.
 Samtidig har forslaget til formål  i lyset af erfaringerne  

 med den hidtidige ordning   

 at målrette  

 den økonomiske støtte til de aktiviteter, som vurderes at være bedst egnede  

 til  

 at fremme alsidighed og mangfoldighed på det danske dagbladsmarked.
 Forslaget er således i lighed med den hidtidige ordning med  

 økonomisk bistand til Dagspressens Finansieringsinstitut udtryk for en  

 almindelige samfundsmæssig interesse i, at der i Danmark opretholdes en  

 alsidig  

 og mangestemmet presse, som på effektiv vis er i stand til dels at formidle  

 nyheder, meninger, viden og beslutninger, dels at fungere som kritisk  

 iagttager  

 af magtudøvelsen i samfundet.
 Forslaget bygger på betænkning 1445 fra Arbejdsgruppen om  

 Dagspressens Finansieringsinstitut.
Forslaget indebærer, at der nedsættes et forvaltningsretligt  

 nævn bestående af 5 medlemmer, som beskikkes af statsministeren.
For de fire  

 medlemmers vedkommende sker beskikkelsen efter indstilling fra henholdsvis  

 Danmarks Erhvervsråd, Forskningsrådet for Kultur og Kommunikation, Dansk  

 Journalist Forbund og Danske Dagblades Forening.
 Nævnet får til opgave at tildele støtte til etablering af  

 nye dagblade, til omstilling af eksisterende dagblade i økonomiske  

 vanskeligheder og til foreløbig sanering af dagblade, som er umiddelbart  

 lukningstruede.
 Idet jeg i øvrigt henviser til de bemærkninger, der ledsager  

 forslaget, skal jeg tillade mig at anbefale det til Folketingets velvillige  

 behandling.
