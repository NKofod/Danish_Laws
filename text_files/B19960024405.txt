 I medfør af § 15, stk. 5 og 6, i lov om tilskud til afvikling af  

 studiegæld og om eftergivelse af studiegæld, jf. lovbekendtgørelse nr. 246 af  

 29. marts 1996, fastsættes:
 Ansøgning om eftergivelse, bortfald af  

 tilsagn m.v.
 § 1.  Ansøgning om eftergivelse af studiegæld  

 indsendes til Hypotekbanken på et særligt ansøgningsskema.
 Stk. 2.  Hypotekbanken kan hos ansøger indhente de  

 oplysninger og den dokumentation, som er nødvendig for afgørelsen om  

 eftergivelse, herunder om:
 § 2.  Hypotekbanken kan kræve, at ansøger inden for en  

 nærmere fastsat frist fremkommer med yderligere oplysninger, herunder  

 dokumentation, der har betydning for behandlingen af ansøgningen.
 Stk. 2.  Hvis en ansøger ikke overholder fristen efter  

 stk. 1, eller hvis ansøgningen er mangelfuld eller urigtig, kan Hypotekbanken  

 afvise at fortsætte behandlingen af ansøgningen.
 § 3.  Hypotekbanken kan bestemme, at et tilsagn om  

 eftergivelse af studiegæld bortfalder, hvis ansøger har afgivet urigtige  

 oplysninger, som er af betydning for tilsagnet.
 § 4.  Hypotekbanken kan hos pengeinstitutterne og  

 Styrelsen for Statens Uddannelsesstøtte indhente de oplysninger, som er  

 nødvendige for behandlingen af ansøgningen om eftergivelse, herunder om:
Tilbagebetaling af studiegæld, der ikke  

 eftergives § 5.  Når tilsagn om hel eller delvis eftergivelse  

 foreligger, indfrier Hypotekbanken på statskassens vegne ansøgers  

 statsgaranterede studielån i pengeinstituttet, medens statslån overføres af  

 Styrelsen for Statens Uddannelsesstøtte til Hypotekbanken.
 Stk. 2.  Kan Hypotekbanken ikke imødekomme en ansøgning  

 om hel eller delvis eftergivelse, fortsætter afviklingen af gælden i  

 overensstemmelse med de vilkår, der oprindeligt er aftalt med  

 pengeinstituttet, Styrelsen for Statens Uddannelsesstøtte eller  

 Hypotekbanken.
§ 6.  Den del af studiegælden, der ikke eftergives,  

 tilbagebetales til Hypotekbanken normalt med en fast månedlig ydelse, der  

 skal være Hypotekbanken i hænde senest den første i hver måned.
Betaling til  

 et pengeinstitut her i riget senest den første i måneden betragtes dog som  

 rettidig betaling.
 Stk. 2.  Den del af studiegælden, som ikke eftergives,  

 forrentes ikke, jf. dog § 9, stk. 2.
§ 7.  Størrelsen af de månedlige ydelser fastsættes  

 under hensyntagen til en rimelig restløbetid, restgældens størrelse samt til,  

 at låntager kan opretholde en rimelig levestandard.
Er der truffet afgørelse  

 om eftergivelse efter lovens § 14, stk. 2, kan restløbetiden dog højst  

 fastsættes til 3 år.
 § 8.  Hvis låntager er arbejdsløs, modtager  

 bistandshjælp, er under uddannelse, eller hvis låntagers tilbagebetalingsevne  

 af andre grunde er væsentligt reduceret, kan Hypotekbanken efter ansøgning  

 give udsættelse med tilbagebetalingen.
 § 9.  Hvis låntager ikke overholder en  

 afviklingsordning som fastsat efter §§ 6-7, kan Hypotekbanken sende  

 restgælden til retslig inkasso samt foretage lønindeholdelse efter de regler,  

 der er fastsat i henhold til § 37 i lov om statens uddannelsesstøtte og § 6 i  

 lov om statsgaranterede studielån.
 Stk. 2.  Restgælden forrentes med en årlig rentesats  

 svarende til den, der følger af lov om renter ved forsinket betaling.
Klageregler og ikrafttræden § 10.  Klager over Hypotekbankens afgørelser indsendes  

 til Hypotekbanken inden 4 uger efter, at klageren har fået meddelelse om  

 afgørelsen.
 Stk. 2.  Hvis Hypotekbanken efter en fornyet vurdering  

 kan give klageren medhold, træffer Hypotekbanken afgørelse i klagesagen.
 Stk. 3.  Hvis Hypotekbanken efter en fornyet vurdering  

 kan give klageren delvist medhold, skal Hypotekbanken samtidig give klageren  

 meddelelse om, at klagen kan fastholdes, hvis der gives Hypotekbanken besked  

 herom inden 4 uger efter, at Hypotekbankens afgørelse er meddelt klageren.
 Stk. 4.  Hvis den oprindelige afgørelse ikke ændres,  

 eller hvis klageren fastholder sin klage, sender Hypotekbanken klagen til  

 Finansministeriet, som træffer den endelige administrative afgørelse i  

 klagesagen.
 § 11.  Bekendtgørelsen træder i kraft den 12. april  

 1996.
 Stk. 2.  Bekendtgørelse nr. 583 af 4. september 1987 og  

 bekendtgørelse nr. 670 af 1. oktober 1990 om eftergivelse af studiegæld og  

 tilbagebetaling af studiegæld, som ikke eftergives, ophæves.
