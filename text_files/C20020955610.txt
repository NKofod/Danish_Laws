Cirkulæreskrivelse om stedlig kompetence  

 i familieretlige sager (Til samtlige statsamter, herunder  

 Københavns Overpræsidium) 1. Indledning Civilretsdirektoratet har på baggrund af en  

 henvendelse fra Gruppen af Kontorchefer ved Statsamterne og i samarbejde med  

 Den Familieretlige Arbejdsgruppe udarbejdet nye regler om statsamternes  

 stedlige kompetence i familieretlige sager.
Udarbejdelsen af nye kompetenceregler er begrundet i  

 ønsket om bedre at kunne varetage hensynet til barnets bedste og i det  

 hele taget forbedre statsamternes service over for borgerne.
Desuden har de  

 nye regler til formål, at udnytte statsamternes ressourcer bedst  

 muligt.
 De nye regler bygger på følgende  

 hovedprincipper:
Sager om forældremyndighed og samvær behandles, hvor  

 barnet bor.
Det er uden betydning, hvem der har forældremyndigheden  

 over barnet, og om der verserer en sag om forældremyndigheden over  

 barnet.
 Flere familieretlige sager mellem samme parter skal så vidt  

 muligt behandles ved samme statsamt.
 Parterne skal frit kunne aftale, hvilket statsamt der skal behandle  

 sagen.
 Det statsamt, der efter reglerne skal behandle en sag, kan  

 overføre sagen til et andet statsamt, hvis det er mest  

 hensigtsmæssigt, at den behandles der.
Bidragssager behandles fortsat normalt af statsamtet på det  

 sted, hvor den bidragspligtige bor.
Dette skyldes, at bidragssager normalt  

 behandles på skriftligt grundlag.
 På denne baggrund har Civilretsdirektoratet udstedt  

 følgende nye bekendtgørelser, der træder i kraft den 1.  

 november 2002:
 Bekendtgørelse om forældremyndighed og samvær  

 m.v.
Bekendtgørelse om ophævelse af bekendtgørelse om  

 behandling af sager om børnebidrag Bekendtgørelse om opløsning af  

 ægteskab.
2. Samvær 2.1. Til hvilket statsamt skal en ansøgning om samvær  

 sendes? Efter de nye regler om statsamternes stedlige kompetence  

 skal en ansøgning om fastsættelse eller ændring af  

 samvær, herunder midlertidigt samvær, sendes til statsamtet  

 på det sted, hvor barnet bor.
Der henvises til § 25, jf. § 20, stk. 1,  

 i bekendtgørelse om forældremyndighed og samvær m.v.
 Ansøgningen kan dog sendes til et andet statsamt,  

 hvis parterne er enige herom, jf. bekendtgørelsens § 25, jf. § 20,  

 stk. 2.
 Statsamtet skal færdigbehandle sagen, selvom  

 forudsætningerne for statsamtets stedlige kompetence bortfalder under  

 sagens behandling.
2.2. Overførsel til et andet statsamt De nye regler om stedlig kompetence giver det statsamt,  

 som efter ovennævnte bestemmelser skal behandle sagen, mulighed for at  

 bestemme, at sagen skal overføres til et andet statsamt, hvis det er  

 mest hensigtsmæssigt, at den behandles der.
Der henvises til  

 bekendtgørelsens § 25, jf. § 20, stk. 3.
 Det er det afgivende statsamt, der har kompetencen til at  

 træffe beslutning om overførsel af sagen til et andet  

 statsamt.
Sagens parter kan påklage beslutningen til  

 Civilretsdirektoratet.
Beslutningen skal derfor begrundes og meddeles  

 parterne skriftligt med vejledning om klageadgangen, medmindre parterne  

 accepterer overførslen.
 Det statsamt, der efter beslutningen skal behandle sagen,  

 kan ikke indbringe spørgsmålet for direktoratet.
 Muligheden for at overføre en sag til et andet  

 statsamt kan især anvendes, hvis dette statsamt har en anden  

 familieretlig sag mellem de samme parter under behandling, eller hvis den  

 aktuelle sag er tæt knyttet til en sag, der tidligere har været  

 behandlet i det andet statsamt.
Det skal understreges, at der ikke er pligt til at  

 overføre en sag, selvom et andet statsamt har en anden familieretlig  

 sag mellem de samme parter under behandling.
Overførsel af en  

 samværssag bør kun ske, hvis det er hensigtsmæssigt, enten  

 af hensyn til den samlede sagsbehandling eller af hensyn til behandlingen af  

 samværssagen.
En samværssag bør således normalt ikke  

 overføres til et statsamt, der på skriftligt grundlag behandler  

 en bidragssag mellem samme parter.
I det følgende gennemgås nogle situationer,  

 hvor det kan være hensigtsmæssigt at overveje at overføre  

 en sag til et andet statsamt.
Listen er ikke udtømmende:
 I »evigt verserende« sager, hvor barnet flytter meget  

 rundt, kan det være hensigtsmæssigt af hensyn til kontinuiteten i  

 sagsbehandlingen, at et bestemt statsamt behandler sagen, uanset barnets  

 aktuelle bopæl.
I sager om »krydsende  

 samvær« kan det være  

 hensigtsmæssigt, at et statsamt kan behandle alle sager om samvær  

 med parternes fælles børn.
Dette kan give statsamtet bedre  

 mulighed for at samordne samværet for alle de involverede  

 børn.
 Når der er et meget højt konfliktniveau mellem  

 forældrene, og barnet aktuelt ikke bor i det statsamt, som ellers skal  

 behandle sagen   f.eks. fordi barnet er flyttet efter sagens start   kan det  

 være hensigtsmæssigt, at sagen behandles af det statsamt, hvor  

 barnet nu bor, fordi dette statsamt må forventes at skulle behandle  

 fremtidige sager om samværet.
 I sager, hvor barnet aktuelt ikke bor i det statsamt, som ellers skal  

 behandle sagen, og hvor sagen kræver et tæt samarbejde med f.eks.  

 barnets hjemkommune, eller hvor der kan blive tale om et længere  

 forløb med overvåget samvær, kan det af hensyn til  

 statsamtets og kommunens samarbejde om barnet være  

 hensigtsmæssigt, at sagen behandles af statsamtet på det sted,  

 hvor barnets hjemkommune ligger.
 Derudover kan muligheden for overførsel anvendes i  

 ganske særlige situationer, f.eks. når der foreligger  

 myndighedsinhabilitet, eller hvis der er opstået et så  

 stærkt modsætningsforhold mellem statsamtet og en af sagens  

 parter, at sagen bør behandles af et andet statsamt.
 Sager af hastende karakter, herunder sager om  

 fastsættelse af midlertidigt samvær eller om suspension af  

 samvær, bør kun rent undtagelsesvist overføres til et  

 andet statsamt.
Det samme gælder, hvis statsamtet allerede har  

 påbegyndt sagsbehandlingen, eller hvis sagen er ved at være klar  

 til afgørelse.
Det statsamt, der har truffet en afgørelse om  

 f.eks. midlertidigt samvær er normalt så godt bekendt med sagen,  

 at det vil være uhensigtsmæssigt at overføre sagen til et  

 andet statsamt til endelig afgørelse.
3. Forældremyndighed Følgende sager behandles som udgangspunkt af  

 statsamtet på det sted, hvor barnet bor, jf. § 20 i  

 bekendtgørelse om forældremyndighed og samvær:
Anmeldelse af aftale om fælles forældremyndighed Ophør af fælles forældremyndighed Overførsel af forældremyndighed Midlertidig forældremyndighed Forældremyndighed ved død.
 Også i forældremyndighedssager har parterne  

 mulighed for at aftale, at et andet statsamt skal behandle sagen.
Endvidere har det statsamt, som ellers skal behandle  

 sagen, mulighed for at bestemme, at sagen skal overføres til et andet  

 statsamt, hvis det er mest hensigtsmæssigt, at den behandles der.
Der  

 henvises til pkt. 2.2. ovenfor.
4. Børnesagkyndig rådgivning og konfliktmægling 4.1. Det er fortsat det statsamt, der  

 behandler en sag om forældremyndighed eller samvær, som tager  

 stilling til rådgivning og konfliktmægling, herunder  

 fremsætter tilbud herom.
Der henvises til bekendtgørelsens § 24,  

 stk. 1.
 4.2. Det samme gælder  

 rådgivning og konfliktmægling under behandlingen af en sag om fri  

 proces til en retssag om forældremyndighed.
En ansøgning om fri proces til en sådan  

 retssag skal imidlertid ikke altid behandles af det statsamt, der efter  

 ovenstående regler skal behandle en sag om samvær eller  

 forældremyndighed vedrørende det samme barn.
Dette skyldes, at  

 reglerne om statsamternes stedlige kompetence til at behandle sager om fri  

 proces findes i retsplejelovens § 330, stk. 4. Det er derfor ikke muligt  

 administrativt at bestemme, at en sag om fri proces skal behandles af det  

 statsamt, der i forvejen behandler samværs- eller  

 forældremyndighedssagen.
En ansøgning om fri proces til en sådan  

 retssag skal imidlertid ikke altid behandles af det statsamt, der efter  

 ovenstående regler skal behandle en sag om samvær eller  

 forældremyndighed vedrørende det samme barn.
Dette skyldes, at  

 reglerne om statsamternes stedlige kompetence til at behandle sager om fri  

 proces findes i retsplejelovens § 330, stk. 4. Det er derfor ikke muligt  

 administrativt at bestemme, at en sag om fri proces skal behandles af det  

 statsamt, der i forvejen behandler samværs- eller  

 forældremyndighedssagen.
Dette er efter Civilretsdirektoratets opfattelse  

 uhensigtsmæssigt.
Direktoratet skal derfor opfordre statsamterne til i  

 videst muligt omfang at koordinere deres tilbud om rådgivning eller  

 konfliktmægling.
Det statsamtet, der behandler en ansøgning om fri  

 proces til en sag om forældremyndighed, kan således eksempelvis  

 bestemme, at rådgivning til brug for denne ansøgning skal  

 afholdes i et andet statsamt, hvis dette kan ske i forbindelse med  

 rådgivning, der afholdes til brug for en der verserende sag om  

 samvær eller forældremyndighed.
Tilsvarende gælder tilbud  

 om konfliktmægling.
 Hvis dette andet statsamt allerede har afholdt  

 rådgivning eller mægling i forbindelse med eksempelvis en  

 samværssag, kan det statsamt, der behandler sagen om fri proces,  

 undlade at tilbyde parterne rådgivning eller mægling i  

 forbindelse med sagen om fri proces, hvis dette på grund af udfaldet af  

 rådgivningen eller mæglingen findes unødvendigt eller  

 uhensigtsmæssigt.
 Hvis anmodningen om fri proces til en sag om  

 forældremyndighed indgives under behandlingen af en sag om samvær  

 eller forældremyndighed, og det statsamt, der modtager  

 ansøgningen, efter reglerne i retsplejelovens § 330, stk. 4, ikke kan  

 behandle den, skal statsamtet videresende anmodningen til rette statsamt.
 Direktoratet skal i den forbindelse foreslå, at  

 statsamtet ved videresendelsen orienterer det andet statsamt om, i hvilket  

 omfang parterne er blevet tilbudt rådgivning eller  

 konfliktmægling, samt om resultatet af rådgivningen i det omfang  

 statsamtet er bekendt hermed.
 Hvis statsamtet derimod har tilbudt parterne  

 rådgivning eller mægling eller har planlagt at fremsætte et  

 sådant tilbud, kan statsamtet   med parternes accept   inddrage  

 ansøgningen om fri proces i rådgivningen eller mæglingen  

 og først derefter videresende anmodningen om fri proces, hvis der  

 fortsat er uenighed om forældremyndigheden.
4.3. Anmodninger om åben  

 rådgivning eller konfliktmægling rettes efter  

 bekendtgørelsens § 24, stk. 4, til statsamtet på det sted, hvor  

 barnet eller en af forældrene bor.
Hvis begge forældre er enige  

 herom, kan anmodningen om rådgivning eller konfliktmægling dog  

 rettes til et andet statsamt.
5. Definition af barnets bopæl Hvis der i sager om samvær eller  

 forældremyndighed er tvivl om barnets bopæl, er barnets  

 folkeregisteradresse normalt afgørende for, hvilket statsamt der skal  

 behandle sagen efter ovenstående regler.
Barnets »bopæl«  

 omfatter imidlertid også barnets opholdssted, eksempelvis hvis barnet  

 er på efterskole eller i øvrigt opholder sig uden for hjemmet i  

 en længere periode, herunder ved anbringelse uden for hjemmet efter den  

 sociale lovgivning.
I disse tilfælde kan det være mest  

 hensigtsmæssigt, at statsamtet, hvor barnet opholder sig, behandler  

 sagen.
6. Børne- og ægtefællebidrag Reglerne om stedlig kompetence i sager om børne- og  

 ægtefællebidrag i henholdsvis bekendtgørelse om behandling  

 af sager om børnebidrag og opløsningsbekendtgørelsen  

 ophæves pr. 1. november 2002.
 I stedet skal den stedlige kompetence afgøres efter  

 nedenstående retningslinier:
Sager om fastsættelse eller ændring af  

 børne- eller ægtefællebidrag behandles af statsamtet  

 på det sted, hvor den bidragspligtige bor.
Sager om  

 ægtefællebidrag omfatter både bidrag efter  

 ægteskabslovens § 50 og retsvirkningslovens §§ 2-9.
 Fra dette udgangspunkt gælder følgende  

 undtagelser:
 Ansøgning om børne- eller ægtefællebidrag,  

 der indgives under behandlingen af en sag om samvær eller  

 forældremyndighed, behandles af det statsamt, der behandler  

 samværs- eller forældremyndighedssagen.
 Ansøgning om børne- eller ægtefællebidrag,  

 der indgives under behandlingen af en sag om separation eller skilsmisse,  

 behandles af det statsamt, der behandler ægteskabssagen.
 Ansøgning om børnebidrag, der indgives under  

 behandlingen af en sag om faderskabet til barnet, behandles af det statsamt,  

 der behandler faderskabssagen.
 Parterne kan aftale, at sagen skal behandles af et andet  

 statsamt.
Hvis der er international kompetence til at behandle sagen i Danmark,  

 og bidragspligtige ikke bor her i landet, behandles sagen af statsamtet  

 på det sted, hvor bidragsberettigede bor, medmindre sagen efter  

 ovenstående regler skal behandles af et andet statsamt.
Direktoratet  

 vil senere udsende en cirkulæreskrivelse om international kompetence i  

 bidragssager.
 Statsamtet skal færdigbehandle sagen, selvom  

 forudsætningerne for statsamtets stedlige kompetence bortfalder under  

 behandlingen af sagen.
 Det statsamt, som ellers skal behandle sagen, kan  

 bestemme, at sagen skal overføres til et andet statsamt, hvis det er  

 mest hensigtsmæssigt, at den behandles der.
 I bidragssager kan muligheden for at overføre en  

 sag til et andet statsamt eksempelvis anvendes i følgende  

 situationer:
 Ved »krydsende bidrag« kan det være  

 hensigtsmæssigt, at alle sager om bidrag til parternes fælles  

 børn behandles af det samme statsamt.
 I tilfælde, hvor barnet flytter permanent til den anden af  

 forældrene, bør ansøgning om bortfald af det hidtidige  

 bidrag og ansøgning om fastsættelse af bidrag ligeledes  

 behandles af det samme statsamt.
 Genoptagelse af tidligere bidragssager, fordi det gøres  

 gældende, at der er afgivet urigtige oplysninger, eller at der er  

 begået fejl under behandlingen af sagen.
 Sager, der involverer fortolkning af bidragsaftaler, der er  

 indgået i et andet statsamt, f.eks. under  

 vilkårsforhandling.
 Der henvises i øvrigt til pkt. 2.2.
 Det bemærkes, at pkt. 1 i cirkulære af 28.  

 november 1925 om overøvrighedens beføjelser i henhold til lov  

 om ægteskabets retsvirkninger herefter ikke længere finder  

 anvendelse på sager om ægtefællebidrag.
7. Separation og skilsmisse Der er i opløsningsbekendtgørelsens § 1,  

 stk. 3-7, indsat nye regler om statsamternes stedlige kompetence til at  

 behandle sager om separation og skilsmisse.
Også i disse sager har  

 parterne mulighed for at aftale, hvilket statsamt der skal behandle sagen.  

 Samtidig kan det statsamt, der ellers skal behandle sagen, overføre  

 den til et andet statsamt, hvis det er mest hensigtsmæssigt, at den  

 behandles der.
 Direktoratet har ikke ændret udgangspunktet i  

 opløsningsbekendtgørelsens § 9, hvorefter  

 vilkårsforhandling som udgangspunkt altid foretages samtidig med begge  

 ægtefæller.
Der er dog foretaget mindre ændringer af  

 bestemmelsens ordlyd.
Dette er sket for at præcisere, at udgangspunktet  

 om ægtefællernes samtidige tilstedeværelse ikke må  

 være til hinder for en smidig og hensigtsmæssig behandling af  

 sager om separation og skilsmisse.
Det kan således eksempelvis være relevant at  

 afholde vilkårsforhandling med ægtefællerne hver for sig,  

 hvis de har meget svært ved at møde samtidig, fordi de bor langt  

 fra hinanden.
Dette vil især være hensigtsmæssigt, hvis  

 sagen umiddelbart ikke indeholder problemstillinger, der  

 nødvendiggør samtidig vilkårsforhandling, herunder  

 særligt hvis begge parter er repræsenteret ved advokat.
 8. Ikrafttrædelse m.v.
 Bestemmelserne i denne cirkulæreskrivelse  

 træder i kraft den 1. november 2002.
 Samtidig ophæves cirkulæreskrivelser af 27.  

 september 2000 til samtlige statsamter samt til Københavns  

 Overpræsidium om bemyndigelse til at behandle visse  

 forældremyndighedssager.
