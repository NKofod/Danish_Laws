Landsskatteretskendelse af 30 april. 2003 vedr.  

 Aktieoverdragelse  avance  beskatning af udbytte A A/S klager for indkomståret 1996 over, at de stedlige  

 skattemyndigheder har anset udbytte fra B B.V., 5.025.371 kr., for  

 skattepligtigt samt over, at avance ved salg af aktier i koncernen opgjort  

 til  

 22.000.000 kr., er anset for skattepligtigt.
 Udlodning af udbytte:
Det er oplyst, at A A/S er en del af en koncern, der fremstiller  

 bølgepap og emballage af pap og papir.
Pr. 31.12.1995 var koncernen  

 organiseret  

 således, at moderselskabet var C, Finland, der ejede hele aktiekapitalen i A,  

 der bl.a. ejede 67 % af aktiekapitalen i B B.V., Holland, der ejede hele  

 aktiekapitalen i D S.A., Grækenland, der ejede yderligere et datterselskab, D  

 S.A., i Grækenland.
De resterende 33 % af aktiekapitalen i B var ejet af F AG  

 (herefter benævnt FP), der ikke var en del af koncernen.
I punkt 6 i  

 vedtægterne for B er det bl.a. bestemt, at en aktionær kun kan sælge sine  

 aktier efter at have tilbudt dem til de øvrige aktionærer, samt at en  

 overdragelse skal gennemføres ved an instrument of transfer, der  

 skal  

 indsendes til B og registreres i aktiebøgerne.
 Det fremgår af As regnskab for regnskabsåret 1995, at det var  

 besluttet at udlodde aktierne i B til C som årets udbytte.
 Der foreligger et brev af 1.3.1996 fra A til selskabets advokat,  

 hvoraf bl.a. fremgår følgende:
Ledelsen for C har nu besluttet sig for, at vi udlodder  

 aktierne i B til den værdi, vi har foreslået, 71,5 mio.
DKK, og at dividende,  

 som vil blive udbetalt af D til B og videre til os i 1996, tilfalder os.
Jeg vil derfor bede dig udarbejde den tekst, dansk og engelsk,  

 som vi skal beslutte på kommende generalforsamling i A.
Generalforsamlingen  

 vil  

 finde sted i maj måned. Der foreligger kopi af en telefax af 13.3.1996 fra F til A,  

 hvori det som svar på en telefax af 6.3.1996 meddeles, at F ikke havde nogen  

 indvendinger imod overdragelsen af aktierne i B til C, idet det blev anset  

 for  

 en overdragelse indenfor koncernen.
Af referatet af den ordinære generalforsamling i A fra maj 1996  

 fremgår bl.a., at det blev besluttet at deklarere et udbytte på i alt  

 90.500.000 kr., hvoraf aktierne i B udgjorde nom. kr. 71.500.000 kr. og  

 resten  

 skulle udloddes kontant.
Videre fremgår følgende:
Aktionærerne erklærede sig indforstået med, at udbytte i form  

 af aktier i B blev modtaget under den forudsætning, at A ikke i forbindelse  

 med  

 udlodningen af udbytte skulle beskattes af avance på aktierne.
Aktionærerne  

 erklærede sig indforstået med at tilbagebetale udbyttet, såfremt sådan  

 beskatning måtte ske. Ved brev af 20.5.1996 fra A til B blev det oplyst, at det ved  

 As generalforsamling i maj 1996 var besluttet at udlodde As  

 aktier i B til C,  

 som herefter skulle anses som ejer af 67 % af Bs aktiekapital.
Det blev  

 videre  

 bl.a. anført i brevet, at C og A var blevet enige om, at det udbytte, som  

 senere på året skulle betales fra D til B skulle udloddes til A med den  

 begrundelse, at A havde været aktionær i perioden.
Ved brev af 15.8.1996 fra B til A fremsendtes en Confirmation  

 with respect to previous share transactions, som skulle underskrives og  

 bekræftes af en hollandsk notar for at gennemføre overdragelsen, idet det  

 samtidig blev bemærket, at Fs godkendelse af overdragelsen var mere end  

 tre  

 måneder gammel, og A blev af hensyn til notarens godkendelse anmodet om at  

 fremskaffe en nyere accept fra F.
Der foreligger en telefax af 22.8.1996 fra  

 F  

 med samme indhold som telefaxen af 13.3.1996.
Ved en resolution af 21.8.1996 besluttede direktionen i B at  

 udlodde a conto udbytte på i alt 2.179.000 NLG til sine aktionærer med  

 henholdsvis 1.459.930 NLG til A og 719.070 NLG til F.
Den 27.8.1996 blev et  

 beløb på i alt 1.472.876,66 NLG, eller i alt 5.069.936,04 kr., overført fra B  

 til A, idet beløbet dækkede dividende på 1.459.930 NLG, advance  

 på 10.000 NLG  

 og renter 2946,66 NLG.
 Der er fremlagt en kopi af en Deed of transfer of shares  

 dateret den 15.11.1996 vedrørende overdragelsen af aktierne i B fra A til C.  

 Af  

 dette dokument fremgår bl.a., at beslutning om overførslen af aktierne som  

 udlodning af udbytte blev truffet i maj 1996 på As ordinære  

 generalforsamling.  

 Det fremgår videre, at den anden aktionær i B i overensstemmelse med  

 omsætningsbegrænsningen i vedtægterne havde accepteret overdragelsen af  

 aktierne den 22.8.1996.
 Af årsberetningen i As årsregnskab for 1996 fremgår bl.a., at  

 resultaterne fra B ikke efter 31.12.1995 er indgået i As  

 koncernregnskab.
 Den kommunale skattemyndighed har anset det beløb på 5.025.371  

 kr., som blev udbetalt som udbytte fra B for skattepligtigt efter  

 statsskattelovens § 4. Det er ikke anset for dokumenteret, at A har ejet  

 aktierne i B frem til det tidspunkt, hvor udbyttet modtages, og alene af den  

 grund kan udbyttet ikke anses for skattefrit, men er anset for et tilskud  

 skattepligtigt efter statsskattelovens § 4. Videre er selskabet ikke anset  

 for  

 omfattet af selskabsskattelovens § 13, stk. 1, nr. 2, og stk. 3, idet den  

 faktisk betalte skat i D ikke opfylder kravet om, at den til grund for  

 udbyttet  

 liggende selskabsindkomst beskattes efter regler, der ikke i væsentlig grad  

 afviger fra reglerne her i landet.
Det er vedrørende spørgsmålet om tidspunktet for overdragelsen  

 af aktierne til C yderligere bl.a. anført, at F allerede ved telefax af  

 13.3.1996 accepterede overdragelsen af aktierne i B, og at  

 generalforsamlingen  

 i A i 1996 vedtog at udlodde 90.500.000 kr., der bestod af aktierne i B,  

 71.500.000 kr., og kontant 19.000.000 kr.
Der er ikke ved generalforsamlingen  

 taget forbehold for, at F skal acceptere overdragelsen, hvilket heller ikke  

 var  

 nødvendigt, idet F allerede havde tilkendegivet sin accept.
Hvis beløbet  

 anses  

 for forbeholdt udbytte, er betingelserne for at anse udbyttet for skattefrit  

 efter selskabsskattelovens § 13, stk. 1, nr. 2, ikke opfyldt, idet  

 udbytteudlodningstidspunktet ikke lå inden for en periode, hvor A havde ejet  

 aktierne i B i mindst 1 år.
Selskabets revisor har nedlagt principal påstand om, at udbytte  

 modtaget i 1996 er skattefrit i henhold til selskabsskattelovens § 13, stk.  

 1,  

 nr. 2, og stk. 3, idet A på udlodningstidspunktet må anses at eje den  

 pågældende aktiepost på 67 % af aktiekapitalen i B, og idet det må anses for  

 godtgjort, at den selskabsindkomst, der ligger til grund for det modtagne  

 udbytte, er beskattet efter regler, der ikke afviger væsentligt fra en dansk  

 beskatning.
Subsidiært er der nedlagt påstand om, at udbyttet anses for at  

 være  

 skattefrit i henhold til selskabsskattelovens § 13, stk. 3, idet der er tale  

 om  

 forbeholdt udbytte, og mere subsidiært påstand om, at udbyttet må anses for  

 at  

 være afståelsessum for aktierne.
Revisor har til støtte for den principale påstand bl.a. gjort  

 gældende, at A på tidspunktet for udlodningen af det modtagne udbytte var  

 ejer  

 af B, og at det græske skattesystem anses for at opfylde kravet om ikke at  

 afvige væsentligt i forhold til en dansk beskatning, hvilket har fundet  

 støtte  

 i en meddelelser fra Skatteministeriet.
For så vidt angår spørgsmålet om  

 ejerskabet til B har revisor yderligere bl.a. henvist til, at beslutningen om  

 udbytte blev truffet den 21.8.1996, og videre er der henvist til vedtægterne  

 for B, hvoraf bl.a. fremgår, at de øvrige aktionærer har forkøbsret til  

 aktierne og at overdragelsen skal gennemføres ved et overdragelsesdokument.
I  

 henhold til Deed of transfer of shares, dateret den 15.11.1996,  

 fremgår det,  

 at F har accepteret aktieoverdragelsen den 22.8.1996. Det er på denne  

 baggrund  

 revisors opfattelse, at aktieoverdragelsen kan anses for at have fundet sted  

 den 22.8.1996, idet A ifølge Bs vedtægter ikke har kunnet overdrage  

 aktierne  

 til C inden der var opnået tilkendegivelse fra den anden aktionær.
Den  

 vedtagne  

 udlodning af aktierne til C må således anses for at være betinget af den  

 anden  

 aktionærs accept.
Da udlodningen af udbytte er besluttet den 21.8.1996 var A  

 således stadig ejer af den pågældende aktiepost i B på udlodningstidspunktet.  

 Herefter må betingelsen i selskabsskattelovens  

    

  

 § 13, stk. 2,  

    

  

 jf. stk. 3, om, at  

 det modtagende selskab har ejet mindst 25 % af aktiekapitalen i det  

 udbyttegivende selskab frem til det tidspunkt, hvor udbyttet modtages, anses  

 for opfyldt.
Revisor er endvidere af den opfattelse, at indkomstgrundlaget  

 for det modtagne udbytte beskattes efter regler, der ikke afviger væsentligt  

 fra danske regler i henhold til selskabsskattelovens § 13, stk. 3. En  

 beregning  

 af den faktiske græske skat, som D har betalt vedrørende 1995, viser et beløb  

 svarende til 25,41 % af indkomsten opgjort efter danske regler.
Endvidere  

 fremgår, at den faktiske græske skat, som D og E har betalt for perioden  

 1994-1996 udgør ca. 31 % af indkomsten opgjort efter danske regler.
Det afgørende må være, hvorledes den indkomst, der ligger til  

 grund for udbyttet, er beskattet.
Ved vurderingen bør der således ses bort  

 fra  

 den del af indkomsten, der henlægges til skattefrie reserver, idet denne  

 indkomst ikke kan udloddes og dermed ikke ligger til grund for det udloddede  

 udbytte.
Den del af indkomst, der faktisk blev udloddet i 1994 og 1995, har  

 været udsat for en græsk beskatning på ca. 37 % målt i forhold til en  

 dansk  

 indkomstopgørelse.
Det er denne skatteprocent, der skal danne grundlag for  

 vurderingen af, om beskatningen afviger væsentligt fra en beskatning efter  

 danske regler.
Der er i denne forbindelse henvist til cirkulære nr. 136 af  

 7.11.1988, punkt 48, hvoraf fremgår, at Bestemmelsen i § 13, stk. 3, tilsigter at eliminere den  

 økonomiske dobbeltbeskatning, der ville blive resultatet, såfremt den del af  

 datterselskabets indkomst, der udloddes som udbytte, blev beskattet fuldt ud  

 i  

 både datterselskabet og moderselskabet. Det fremgår af denne ordlyd, at det som skattemyndighederne skal  

 vurdere, er den beskatning, der har fundet sted af netop den indkomst, der  

 modtages som udbytte.
Det er derfor ikke korrekt, at henlæggelser til frie  

 reserver medregnes ved beregningen af den græske skatteprocent.
Til støtte for den subsidiære påstand er det bl.a. anført, at  

 udbytte, der som følge af en aftalt om forbeholdt udbytte tilfalder den  

 sælgende aktionær efter aktieoverdragelsen har fundet sted, behandles  

 skattemæssigt som udbytte, jf. bl.a.
LV 1996 S.G.2.4.8.6. A har forbeholdt  

 sig  

 ret til det af udbyttet, der blev udloddet i 1996. Aftalen herom blev indgået  

 i  

 forbindelse med aftalen om overdragelsen af aktierne.
Det modtagne udbytte er  

 derfor  

    

  

 skattefrit i henhold til selskabsskattelovens  

 § 13, stk. 3.
Endelig er det til støtte for den mere subsidiære påstand bl.a.  

 anført, at såfremt beløbet ikke kan anses for skattefrit udbytte, må det  

 anses  

 at være skattefrit afståelsesvederlag for aktierne.
Dette er begrundet i, at  

 det beror på parternes aftale i forbindelse med aktieoverdragelsen, at den  

 nye  

 aktionær overfor A ikke har gjort krav på at modtage det omhandlede udbytte.
Told- og Skattestyrelsen har indstillet, at beløbet i  

 overensstemmelse med den mere subsidiære påstand anses for at være en del af  

 salgssummen for aktierne.
Ligningslovens § 16 A definerer udbytte som alt,  

 hvad  

 der af selskabet udloddes til aktionærer eller andelshavere.
Aktierne er  

 endeligt overdraget den 25.5.1996, og på tidspunktet for udlodningen af  

 udbytte  

 i august 1996 er A derfor ikke aktionær i B.
Udbyttet lever derfor ikke op  

 til  

 definitionen af udbytte i ligningslovens § 16 A.
Ved opgørelsen af avance ved salg af aktier skal  

 afståelsessummen defineres som de beløb, der på baggrund af parternes aftale  

 udgør vederlaget for aktierne, handelsværdien.
En forbeholdt udbytteret ville  

 mellem uafhængige parter havde haft indvirkning på kursen af aktierne og  

 dermed  

 på overdragelsessummen.
As afståelsessum bør derfor tillægges den  

 modtagne  

 udlodning.
 Behandles udlodningen derimod som udbytte er Told- og  

 Skattestyrelsen af den opfattelse, at udbyttet ikke kan modtages skattefrit  

 efter selskabsskattelovens 13, stk. 1, nr. 2, idet A ikke på  

 udlodningstidspunktet opfyldte betingelsen om ejerskab af aktierne.
 Landsskatteretten skal  

 udtale:
 Da der er tale om beskatning af et i Danmark hjemmehørende  

 selskab efter danske regler, skal spørgsmålet om, hvornår aktierne i B blev  

 overdraget til C afgøres efter danske regler, og det er i denne forbindelse  

 afgørende, hvornår der blev indgået en endelig og bindende aftale om  

 overdragelsen.
Retten finder, at aktierne i B må anses at være overdraget fra A  

 til C ved den beslutning, der blev truffet på As generalforsamling den  

 2.5.1996, idet C ved denne beslutning fik en endelig ret til aktierne.
Det  

 bemærkes i denne forbindelse, at F i overensstemmelse med reglerne om  

 forkøbsret i Bs vedtægter allerede den 13.3.1996 havde meddelt, at man  

 accepterede overdragelsen.
Retten vil videre lægge til grund, at der samtidig med  

 beslutningen om at udlodde aktierne i B til C blev indgået en aftale om, at  

 en  

 eventuel a conto udlodning fra B i løbet af 1996 skulle tilfalde A, uanset at  

 dette selskab herefter ikke længere var aktionær i B.
Denne aftale om  

 uddeling  

 af udbytte må anses at indgå i den samlede aftale om overdragelse af aktierne  

 i  

 B og udgøre en del af finansieringen af C erhvervelse af aktierne.
Det  

 beløb,  

 der blev udbetalt til A i august 1996, kan således ikke anses at udgøre  

 udbytte  

 fra B til A, men må anses at være en del af As vederlag for aktierne i  

 B.  

 Beløbet skal dermed indgå ved opgørelsen af As avance ved afståelsen af  

 aktierne i B.
 Avance ved overdragelse  

 af aktier:
 Det er oplyst, at A  

 anskaffede 11 % af aktiekapitalen i B i 1984 og yderligere 56 % i 1985. B har  

 i  

 hele perioden frem til overdragelsen i 1996 udelukkende været et  

 holdingselskab, der har ejet et antal datterselskaber i Grækenland, siden  

 1992  

 alene D.
Det er oplyst, at efter de hollandske skatteregler er B ikke  

 skattepligtig af udbytter og aktieavancer fra datterselskaber, hvori B ejer  

 mere end 5 % af aktiekapitalen, såfremt datterselskabet er undergivet en  

 egentlig indkomstbeskatning.
Der stilles ikke krav om, at  

 indkomstbeskatningen  

 i datterselskabet skal være af en vis størrelse.
Det er yderligere oplyst, at grundlaget for den skattepligtige  

 indkomst for et selskab hjemmehørende i Grækenland er selskabets årlige  

 globale  

 indkomst efter fradrag, og at selskabsskatteprocenten er 35. Det er nærmere  

 bl.a. oplyst, at kapitalgevinst, der stammer fra salg af anlægsaktiver, er  

 skattepligtig almindelig indkomst, medmindre gevinsten hensættes i en særlig  

 reserve til brug for erhvervelse af erstatningsaktiver inden for 2 år fra  

 salget.
Ikke udnyttede hensættelser er skattepligtige enten i det sidste år,  

 hvor de skulle have været anvendt eller ved selskabets likvidation.  

 Driftsmidler anskaffet ved brug af sådanne hensættelser er ikke  

 afskrivningsberettigede.
I lov 1892/1990 om ansporing af investering tillades det for  

 produktions-, håndværks-, minedrifts- og hotelvirksomheder at forøge  

 afskrivningsraterne  

 for visse aktiver, erhvervet mellem 1.7.1990 og 31.12.1994 (senere udvidet  

 til  

 31.12.2004). Landet er i henhold til denne lov opdelt i 5 områder efter  

 niveauet for økonomisk udvikling, idet der sondres mellem industri- og  

 hotelvirksomhed.
De normale afskrivningsrater er forøget afhængig af  

 udviklingsområdet og antallet af arbejdshold med følgende procenter:
 Udviklingsområde:
1 arbejdshold 2 arbejdshold 3 arbejdshold A - 20 % 40 % B 20 % 40 % 80 % C 35 % 70 % 120 % D 50 % 100 % 150 % E 50 % 100 % 150 % D og dette selskabs datterselskaber har efter det oplyste  

 fabrikker i distrikterne A og C.
Den samme lov indrømmer endvidere investeringsfradrag for nye  

 produktive investeringer i udviklingsområderne B, C, D og E for mellem 40 og  

 100 % af det investerede beløb, afhængig af udviklingsområdet i  

 nettooverskuddet for det år, hvor investeringen foretages.
Fradraget kan  

 anvendes til modregning  

    

  

 af 60 til 100 %  

 af nettooverskuddet i investeringsåret, igen afhængig af udviklingsområdet.
Ved lov 1828/89 om tilskyndelser til investering er det bl.a.  

 bestemt, at op til 25 % af det totale ikke udloddede nettooverskud for årene  

 1988  1991 skal være undtaget for indkomstskat med det formål at  

 oprette en  

 speciel skattefri reserve, der skal bruges til produktive investeringer, som  

 påbegyndes mellem 1989 og 1992 og er afsluttet inden 3 år fra stiftelsen af  

 den  

 skattefri reserve.
Ved undtagelse skal op til 35 % af indkomstskatten af det  

 samlede  

 ikke udloddede nettooverskud i perioden 1988-1991 i virksomheder, som  

 foretager  

 investeringer, der involverer avanceret teknologi ved produktion, være  

 undtaget  

 for indkomstskat.
Det totale skattefri reservebeløb, der bruges til  

 udbyttegivende investeringer over en 3-årig periode fra stiftelsen af den  

 skattefri reserve, skal overføres til forhøjelse af virksomhedens kapital og  

 skal være undtaget fra indkomstskat.
Den kommunale skattemyndighed har anset overdragelsen af  

 aktierne i B for omfattet af aktieavancebeskatningslovens § 2 a, idet  

 beskatningen af de udenlandske selskaber er anset at afvige i væsentlig grad  

 fra beskatning efter danske regler.
Skattemyndighederne har herefter opgjort  

 avancen til 22.000.000 kr., idet skattemyndigheden har tilsidesat den aftalte  

 overdragelsessum, der er anset at afvige væsentligt fra aktiernes  

 handelsværdi  

 på overdragelsestidspunktet, idet værdien skønsmæssigt er anset til i alt  

 93.000.000 kr.
Skattemyndigheden har endvidere skønsmæssigt ansat aktiernes  

 indgangsværdi pr. 6.4.1995 til 73.000.000 kr., således at avancen er opgjort  

 til 20.000.000 kr. og tillægget efter aktieavancebeskatningslovens § 6, stk.  

 5,  

 til 10 % heraf eller 2.000.000 kr.
Vedrørende vurderingen af, om de udenlandske selskaber har været  

 undergivet en beskatning, der kan anses at afvige i væsentlig grad fra  

 beskatning efter danske regler, har skattemyndigheden bl.a. henvist til, at  

 de  

 hollandske regler for hjemtagelse af skattefrit udbytte fra et udenlandsk  

 datterselskab må anses at være langt lempeligere end de tilsvarende danske  

 regler, jf. selskabsskattelovens § 13, stk. 1, nr. 2, jf. stk. 3, samt til,  

 at  

 selskabet ikke har dokumenteret, at der er betalt skat af hjemtaget udbytte i  

 Holland.
For så vidt angår beskatningen af de græske selskaber har  

 skattemyndigheden bl.a. henvist til TfS 1993.512, hvor Skatteministeriet  

 udtalte, at det græske selskabsskattesystem som udgangspunkt opfylder  

 betingelserne efter selskabsskattelovens § 13, stk. 3, men at dette dog ikke  

 er  

 tilfældet, såfremt datterselskabet er omfattet af de særlige græske  

 erhvervsfremmeregler i udviklingszonerne.
Ved gennemgang af regnskaberne for  

 de  

 græske selskaber har skattemyndigheden bl.a. konstateret, at der er sket  

 hensættelser efter reglerne i Lov 1928/89 og Lov 1892/90. Der er videre  

 henvist  

 til, at revisor alene har indsendt regnskaberne, men ikke specifikationer til  

 regnskaberne, således at det ikke har været muligt at konstatere om der er  

 andre forhold, der kunne medføre en regulering af ansættelsen eller andre  

 særlige græske skattebegunstigelsesregler, der ikke har tilsvarende hjemmel i  

 dansk skattelovgivning.
Skattemyndighederne er således ikke overbevist om, at  

 indkomsten i D med tilhørende datterselskab er opgjort efter regler, der ikke  

 i  

 væsentlig grad afviger fra reglerne her i landet, således at avancen ved  

 afståelse af aktierne i B må anses for omfattet af  

 aktieavancebeskatningslovens  

 § 2 a.
Skattemyndigheden har videre bl.a. anført, at ved overdragelse  

 af aktiver mellem interesseforbundne parter skal aktiverne overdrages til  

 handelsværdien, og det kan ikke anses for godtgjort, at overdragelsessummen  

 på  

 71.500.000 kr. for aktierne, der svarer til As registrerede  

 anskaffelsessum,  

 svarer til handelsværdien pr. 2.5.1996. Skattemyndighederne har derfor  

 skønsmæssigt ansat aktiernes handelsværdi pr. denne dato efter reglerne i  

 cirkulære nr. 9 af 28.3.2000 til 93.000.000 kr. som den afrundede sum af den  

 regnskabsmæssige indre værdi pr. 31.12.1995 med tillæg af goodwill beregnet  

 til  

 i alt 28.210.594 kr.
Det er hertil yderligere bemærket, at en beregning af  

 goodwill efter de tidligere gældende regler fører til en værdi på 48.218.380  

 kr., således at den samlede værdi af aktierne efter disse regler kan opgøres  

 til 112.807.720 kr.
Skattemyndighederne har videre fundet, at der alene er  

 dokumentation for en faktisk anskaffelsessum for aktierne på i alt 65.368.000  

 kr.
Selskabet kan i stedet for den faktiske anskaffelsessum anvende aktiernes  

 handelsværdi den 6.4.1995 som anskaffelsessum, jf.
Lov nr. 312, 1995, § 11,  

 stk. 13, og cirkulære om lov nr. 312 af 17.5.1995, punkt 5.4. Handelsværdien  

 for aktierne pr. 6.4.1995 er herefter opgjort efter reglerne i cirkulære nr.  

 9  

 af 28.3.2000 og skønsmæssigt ansat til 73.000.000 kr., idet det er bemærket,  

 at  

 en opgørelse efter de tidligere gældende regler vil føre til en værdi på  

 70.500.000 kr.
Selskabets revisor har nedlagt påstand om, at aktierne i B ikke  

 kan anses for omfattet af aktieavancebeskatningslovens § 2 a, hvorfor en  

 eventuel aktieavance er skattefri, jf. lovens § 4, stk. 6. Subsidiært er der  

 nedlagt påstand om, at der rent faktisk ikke kan anses at være konstateret en  

 gevinst på aktierne, idet aktiernes værdi på afståelsestidspunktet ikke kan  

 antages at overstige anskaffelsessummen.
Der er nedlagt en mere subsidiær  

 påstand om, at avancen skal opgøres til 0 kr.
Det er til støtte for den principale påstand bl.a. anført, at  

 det afgørende for muligheden for beskatning efter  

 aktieavancebeskatningslovens  

 § 2 a er, hvorvidt det samlede afkast i perioden fra 5.4.1995 til  

 afståelsesdagen i 1996 kan anses for at være beskattet væsentligt lavere end  

 efter danske regler.
Da der ved vurderingen skal henses såvel til  

 beskatningen  

 af B som de underliggende græske selskaber, må der ved vurderingen henses til  

 den græske beskatning i 1994 af den indkomst, der er udloddet til B den  

 29.6.1995, da denne er modtaget af B efter den 5.4.1995. Endvidere må der  

 henses til beskatningen af B og de græske selskaber i 1995 og eventuelt også  

 i  

 1996. Skatteafdelingen har tidligere ved afgørelse af 7.1.1998 taget stilling  

 til, at udbytte på 2.290.000 kr. fra D anses at opfylde kravene i  

 selskabsskattelovens § 13, stk. 3, idet det blev anset for godtgjort, at  

 indkomsten i det græske selskab i indkomståret 1994 og den hollandske  

 beskatning i 1995 ikke i væsentlig grad afveg fra reglerne her i landet.  

 Dermed  

 har skattevæsenet taget stilling til, at det udbytte A modtog i august 1995  

 ikke kunne antages at hidrøre fra aktier omfattet af  

 aktieavancebeskatningslovens § 2 a.
Der er ikke sket ændringer i det græske  

 beskatningssystem eller niveau, som kan begrunde en ændret vurdering af  

 det  

 græske beskatningssystem.
I cirkulære nr. 137 af 19.7.1994 af beskatning  

 efter  

 aktieavancebeskatningslovens § 2 a henvises der til praksis efter  

 selskabsskattelovens § 13, stk. 3. Udgangspunktet er således, at der er tale  

 om  

 samme vurdering.
Det er revisors opfattelse, at det græske skattesystem  

 opfylder betingelserne i selskabsskattelovens § 13, stk. 3, hvilket ligeledes  

 understøttes af meddelelsen fra Skatteministeriet, hvor det fremgår, at det  

 græske skattesystem som udgangspunkt opfylder betingelserne i  

 selskabsskattelovens § 13, stk. 3. Der er videre henvist til TfS 2002.185,  

 hvor  

 Landsretten fandt, at der skulle foretages en samlet vurdering af det  

 udenlandske skattesystem, og at det afgørende ved sammenligningen af det  

 udenlandske og det danske skattesystem var de generelle beskatningsregler.  

 Landsretten fandt videre, at lighedspunkter mellem et udenlandsk og det  

 danske  

 skattesystem betød, at betingelsen om skattefrihed i henhold til  

 selskabsskattelovens  

 § 13, stk. 3, var opfyldt.
Til støtte for den subsidiære påstand har revisor bl.a. anført,  

 at det er skattevæsenet, der har bevisbyrden for, at den mellem parterne  

 fastsatte overdragelsessum ikke svarer til handelsværdien, og at  

 skattemyndighederne kun er berettiget til at korrigere, hvis den fastsatte  

 overdragelsessum er åbenbar urimelig, jf. bl.a.
LV 1996 S.G.2.4.8.1.  

 Skattemyndighedernes fastsættelse af værdien af aktierne på  

 afståelsestidspunktet er sket efter reglerne i cirkulære nr. 9 af 28.3.2000,  

 men dette cirkulære kan ikke finde anvendelse, da det ikke var gældende på  

 tidspunktet for afståelsen af aktierne.
 Landsskatteretten skal  

 udtale:
Ifølge dagældende aktieavancebeskatningslovs § 2 a, stk. 1, er  

 avance ved afståelse af aktier i selskaber, hjemmehørende i udlandet,  

 skattepligtig, hvis det må antages, at virksomheden i selskabet overvejende  

 har  

 været af finansiel karakter, og det samlede afkast heraf er beskattet  

 væsentligt lavere end efter danske beskatningsregler.
Fortjenesten opgøres i  

 givet fald efter reglerne i samme lovs § 6, jf. § 2 a, stk. 3, idet avancen  

 opgøres med udgangspunkt i en anskaffelsessum svarende til aktiernes  

 handelsværdi pr. 6.4.1995, jf. § 11, stk. 13 i lov nr. 312 af 17.5.1995.
Retten finder i overensstemmelse med TfS 2002.185 VLD/SKM  

 2002.61.VLR, at det afgørende ved vurderingen af om, det samlede afkast af  

 det  

 udenlandske selskab og dette datterselskaber er beskattet væsentligt lavere  

 end  

 efter danske beskatningsregler, må være de generelle beskatningsregler og  

 ikke  

 den konkret foretagne ligning.
Ligeledes i overensstemmelse med TfS 2002.185  

 VLD/SKM 2002.61.VLR finder retten videre, at der ikke kan anses at være  

 hjemmel  

 til at inddrage de græske særregler om yderligere afskrivninger på eller  

 særlige fradrag for visse investeringer eller fradrag for henlæggelser til  

 sådanne investeringer ved vurderingen af, om Grækenlands  

 selskabsbeskatningsregler i væsentlig grad afviger fra de danske.
Herefter og  

 efter en samlet vurdering af de græske selskabsbeskatningsregler finder  

 retten  

 ikke grundlag for at antage, at det samlede afkast af B og dette  

 datterselskaber har været beskattet væsentligt lavere end efter danske  

 beskatningsregler, således at de omhandlede aktier i B ikke kan anses at være  

 omfattet af aktieavancebeskatningslovens § 2 a.
 Avancen ved overdragelsen af disse aktier må derimod anses for  

 omfattet af aktieavancebeskatningslovens § 4, stk. 6, da A havde ejet  

 aktierne  

 i mere end 3 år på tidspunktet for overdragelsen, og den påklagede ansættelse  

 nedsættes derfor med 22.000.000 kr. og det yderligere vederlag 5.025.371 kr.  

 eller i alt 27.025.371 kr.
