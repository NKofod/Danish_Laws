Nr LSF 116 Forslag til Lov om ændring af lov om forsikringsvirksomhed (Filialer af  

 udenlandske selskaber m.v.) (* 1) Fremsat af industriministeren (Anne Birgitte Lundholt) den 20. november 1991 Vedtaget ved tredjebehandling den 20. februar 1992 Lov nr. 127 af 26/02/1992 § 1 I lov om forsikringsvirksomhed, jf. lovbekendtgørelse nr. 726 af 31.  

 oktober 1990, som ændret senest ved lov nr. 826 af 18. december 1991,  

 foretages følgende ændringer:
 1. I § 7, 1. pkt., ændres »§ 6, stk. 1,» til:  

 »§§ 6, stk. 1, og 6 a, stk. 1,».
 2. I § 98, stk. 2, indsættes efter »§ 246«:  

 »eller § 246 a«.  3. § 99 affattes således:
» § 99. Efter at valg eller udnævnelse af medlemmer af  

 bestyrelse eller direktion er bekendtgjort i overensstemmelse med § 246 eller  

 § 246 a, kan mangler ved valget eller udnævnelsen ikke påberåbes over for  

 tredjemand, medmindre selskabet godtgør, at denne kendte mangelen.« 4. § 161, stk. 2, affattes således:
» Stk. 2. Bestemmelserne finder tilsvarende anvendelse,  

 såfremt et aktie- eller anpartsselskab, hvis formål alene er at drive  

 virksomhed, der er omfattet af § 6 a, stk. 1, uden likvidation overdrager  

 sine aktiver og passiver som helhed til et forsikringsselskab.« 5. § 211, stk. 1, affattes således:
»Et udenlandsk selskab hjemmehørende i en af De Europæiske  

 Fællesskabers medlemsstater, der lovligt driver forsikringsvirksomhed i sit  

 hjemland, og som ikke driver anden virksomhed, kan på de i denne lov eller i  

 medfør heraf fastsatte betingelser af Finanstilsynet få tilladelse  

 (koncession) til at drive tilsvarende virksomhed her i landet gennem en  

 herværende forretningsafdeling (generalagentur).« 6. I § 211 indsættes efter stk. 1 som nyt stykke:
» Stk. 2. Et udenlandsk selskab hjemmehørende uden for De  

 Europæiske Fællesskabers medlemsstater, der lovligt driver  

 forsikringsvirksomhed i sit hjemland, og som ikke driver anden virksomhed,  

 kan på de i denne lov eller i medfør heraf fastsatte betingelser af  

 Finanstilsynet få tilladelse (koncession) til at drive tilsvarende virksomhed  

 her i landet gennem en herværende forretningsafdeling (generalagentur), hvis  

 dette er hjemlet i international aftale, eller når industriministeren  

 skønner, at der indrømmes danske selskaber tilsvarende ret i vedkommende  

 land, eller i øvrigt giver tilladelse hertil.« Stk. 2-4 bliver herefter stk. 3-5.
 7. § 212, stk. 1, affattes således:
»Udenlandske selskaber, som driver forsikringsvirksomhed her i  

 landet, skal i deres benævnelse og i de dokumenter, der nævnes i § 11, stk.  

 4, på tydelig måde angive selskabets navn, hjemland og egenskab af  

 aktieselskab, gensidigt selskab eller lignende samt forretningsafdelingens  

 hjemsted (hovedkontor) og det registreringsnummer, hvorunder  

 forretningsafdelingen er indført i Erhvervs- og Selskabsstyrelsen.  

 Forretningsafdelingen skal herudover angive eventuelt register og  

 registreringsnummer for selskabet i hjemlandet.
Anføres selskabskapitalens  

 størrelse på disse dokumenter, skal såvel den tegnede som den indbetalte  

 selskabskapital anføres.« 8. I § 217, stk. 1, ændres »§ 211, stk. 3, nævnte  

 anmeldelse« til: »§ 211, stk. 4, nævnte ansøgning«.
 9. § 217, stk. 3, affattes således:
» Stk. 3. Den i § 211, stk. 4, nævnte anmeldelse skal angive 1) selskabets navn, retlige form, hjemsted (hovedkontor) og postadresse  

 samt eventuelt register og registreringsnummer for selskabet i hjemlandet, 2) selskabets formål og omfanget af den koncession, der er udstedt af  

 hjemlandets myndigheder, eller, hvis en sådan ikke kræves, hvilke  

 forsikringsbrancher selskabet er berettiget til at drive i sit hjemland, 3) vedtægternes dato, 4) selskabskapitalens størrelse, 5) hvor meget af selskabskapitalen der er indbetalt, og hvornår et  

 eventuelt restbeløb kan fordres indbetalt, 6) forretningsafdelingens navn, hjemsted, postadresse og formål, 7) omfanget af den ansøgte koncession, 8) generalagentens og eventuelle prokuristers fulde navn, stilling og  

 bopæl, og 9) hvem der har ret til at tegne forretningsafdelingen.« 10. § 221, stk. 2, affattes således:
» Stk. 2. Har myndighederne i selskabets hjemland, efter at  

 forretningsafdelingen har påbegyndt sin virksomhed her i landet, fremsat  

 nogen bemærkning mod den måde, hvorpå virksomheden drives, eller er selskabet  

 kommet under konkurs, tvangsakkord eller tilsvarende ordning, eller træder  

 det i likvidation, skal generalagenten straks skriftligt underrette  

 Finanstilsynet derom.
Disse forhold skal endvidere oplyses som en tilføjelse  

 til selskabets navn.« 11. I § 260, stk. 1, indsættes efter »§ 220, stk.  

 1,»: »§ 221, stk. 2,».
 12. I § 261 ændres »§ 260, stk. 1 og 2,» til:  

 »§ 260, stk. 1-3,».
§ 2 Stk. 1. Loven træder i kraft den 1. marts 1992.
Stk. 2. Forretningsafdelinger (generalagenturer) af udenlandske  

 selskaber, der er registreret ved lovens ikrafttræden, skal senest den 1.  

 januar 1993 til Erhvervs- og Selskabsstyrelsen anmelde de ændringer, der er  

 nødvendige for, at de registrerede forhold er i overensstemmelse med  

 forskrifterne i denne lov.
Forretningsafdelinger (generalagenturer), der ikke  

 er registreret, men anmeldt til Erhvervs- og Selskabsstyrelsen før lovens  

 ikrafttræden, skal inden registrering bringe de anmeldte forhold i  

 overensstemmelse med lovens krav.
Oprindeligt fremsat forslag § 1 I lov om forsikringsvirksomhed, jf. lovbekendtgørelse nr. 726 af 31.  

 oktober 1990, som ændret senest ved lov nr. 345 af 6. juni 1991, foretages  

 følgende ændringer:
 1. I § 7, 1. pkt., ændres »§ 6, stk. 1,» til:  

 »§§ 6, stk. 1, og 6 a, stk. 1,».
 2. I § 98, stk. 2, indsættes efter »§ 246«:  

 »eller § 246 a«.
 1) Loven indeholder bestemmelser, der gennemfører Rådets direktiv nr.  

 89/666/EØF, EF-tidende 1989 L 395 s. 36.
 3. § 99 affattes således:
 » § 99. Efter at valg eller udnævnelse af medlemmer af  

 bestyrelse eller direktion er bekendtgjort i overensstemmelse med § 246 eller  

 § 246 a, kan mangler ved valget eller udnævnelsen ikke påberåbes over for  

 tredjemand, medmindre selskabet godtgør, at denne kendte mangelen.«.
 4. § 161, stk. 2, affattes således:
 » Stk. 2. Bestemmelserne finder tilsvarende anvendelse,  

 såfremt et aktie- eller anpartsselskab, hvis formål alene er at drive  

 virksomhed, der er omfattet af § 6 a, stk. 1, uden likvidation overdrager  

 sine aktiver og passiver som helhed til et forsikringsselskab.«.
 5. § 211, stk. 1, affattes således:
 »Et udenlandsk selskab, hjemmehørende i en af De Europæiske  

 Fællesskabers medlemsstater, der lovligt driver forsikringsvirksomhed i sit  

 hjemland, og som ikke driver anden virksomhed, kan på de i denne lov eller i  

 medfør heraf fastsatte betingelser af Finanstilsynet få tilladelse  

 (koncession) til at drive tilsvarende virksomhed her i landet gennem en  

 herværende forretningsafdeling (generalagentur).«.
 6. I § 211 indsættes efter stk. 1 som nyt stykke:
 » Stk. 2. Et udenlandsk selskab, hjemmehørende uden for De  

 Europæiske Fællesskabers medlemsstater, der lovligt driver  

 forsikringsvirksomhed i sit hjemland, og som ikke driver anden virksomhed,  

 kan på de i denne lov eller i medfør heraf fastsatte betingelser af  

 Finanstilsynet få tilladelse (koncession) til at drive tilsvarende virksomhed  

 her i landet gennem en herværende forretningsafdeling (generalagentur), hvis  

 dette er hjemlet i international aftale, eller når industriministeren  

 skønner, at der indrømmes danske selskaber tilsvarende ret i vedkommende  

 land, eller i øvrigt giver tilladelse hertil.«.
 Stk. 2-4 bliver herefter stk. 3-5.
 7. § 212, stk. 1, affattes således:
»Udenlandske selskaber, som driver forsikringsvirksomhed her i  

 landet, skal i deres benævnelse og i de dokumenter, der nævnes i § 11, stk.  

 4, på tydelig måde angive selskabets navn, hjemland og egenskab af  

 aktieselskab, gensidigt selskab eller lignende samt forretningsafdelingens  

 hjemsted (hovedkontor) og det registreringsnummer, hvorunder  

 forretningsafdelingen er indført i Erhvervs- og Selskabsstyrelsen.  

 Forretningsafdelingen skal herudover angive eventuelt register og  

 registreringsnummer for selskabet i hjemlandet.
Anføres selskabskapitalens  

 størrelse på disse dokumenter, skal såvel den tegnede som den indbetalte  

 selskabskapital anføres.«.
 8. I § 217, stk. 1, ændres »§ 211, stk. 3, nævnte  

 anmeldelse« til: »§ 211, stk. 4, nævnte ansøgning«.
 9. § 217, stk. 3, affattes således:
 » Stk. 3. Den i § 211, stk. 4, nævnte anmeldelse skal angive:
1) selskabets navn, retlige form, hjemsted (hovedkontor) og postadresse,  

 samt eventuelt register og registreringsnummer for selskabet i hjemlandet, 2) selskabets formål og omfanget af den koncession, der er udstedt af  

 hjemlandets myndigheder, eller, hvis en sådan ikke kræves, hvilke  

 forsikringsbrancher selskabet er berettiget til at drive i sit hjemland, 3) vedtægternes dato, 4) selskabskapitalens størrelse, 5) hvor meget af selskabskapitalen der er indbetalt, og hvornår et  

 eventuelt restbeløb kan fordres indbetalt, 6) forretningsafdelingens navn, hjemsted, postadresse og formål, 7) omfanget af den ansøgte koncession, 8) generalagentens og eventuelle prokuristers fulde navn, stilling og  

 bopæl og 9) hvem der har ret til at tegne forretningsafdelingen.«.
 10. § 221, stk. 2, affattes således:
» Stk. 2. Har myndighederne i selskabets hjemland, efter at  

 forretningsafdelingen har påbegyndt sin virksomhed her i landet, fremsat  

 nogen bemærkning mod den måde, hvorpå virksomheden drives, eller er selskabet  

 kommet under konkurs, tvangsakkord eller tilsvarende ordning, eller træder  

 det i likvidation, skal generalagenten straks skriftligt underrette  

 Finanstilsynet derom.
Disse forhold skal endvidere oplyses som en tilføjelse  

 til selskabets navn.«.
 11. I § 260, stk. 1, indsættes efter »§ 220, stk.  

 1,»: »§ 221, stk. 2,».
 12. I § 261 ændres »§ 260, stk. 1 og 2,» til:  

 »§ 260, stk. 1-3,».
§ 2 Stk. 1. Loven træder i kraft den 1. marts 1992.
Stk. 2. Forretningsafdelinger (generalagenturer) af udenlandske  

 selskaber, der er registreret ved lovens ikrafttræden, skal senest den 1.  

 januar 1993 til Erhvervs- og Selskabsstyrelsen anmelde de ændringer, der er  

 nødvendige for, at de registrerede forhold er i overensstemmelse med  

 forskrifterne i denne lov.
Forretningsafdelinger (generalagenturer), der ikke  

 er registreret, men anmeldt til Erhvervs- og Selskabsstyrelsen før lovens  

 ikrafttræden, skal inden registrering bringe de anmeldte forhold i  

 overensstemmelse med lovens krav.
Bemærkninger til lovforslaget Almindelige bemærkninger Dette lovforslag gennemfører Rådets ellevte selskabsdirektiv om  

 offentlighed vedrørende filialer oprettet i en medlemsstat af visse former  

 for selskaber henhørende under en anden stats retsregler (89/666/EØF) -  

 herefter kaldet »filialdirektivet« - i lov om  

 forsikringsvirksomhed.
 Direktivet er allerede gennemført i aktieselskabsloven og  

 anpartsselskabsloven ved lov nr. 289 af 8. maj 1991.
Filialdirektivet har til formål at sikre offentligheden adgang til  

 oplysninger vedrørende filialers forhold, som svarer til den offentlighed,  

 der allerede gælder for selskaber hjemmehørende inden for EF.
Direktivet  

 omfatter filialer af selskabsformer, der i det væsentligste svarer til danske  

 aktie- og anpartsselskaber.
For selskaber hjemmehørende i EF fastsætter direktivet bestemmelser om  

 offentliggørelse af oplysninger, der ikke kan fraviges.
For selskaber i  

 tredjelande er der adgang til at fastsætte strengere bestemmelser.
Det er dog  

 ikke fundet nødvendigt at indføre særlige regler på dette område.
 Betegnelserne forretningsafdeling (generalagentur) og generalagent i lov  

 om forsikringsvirksomhed svarer til »filial« og deraf afledte  

 betegnelser i andre love, bl.a. aktieselskabsloven.
Lov om forsikringsvirksomhed, kapitel 24, omfatter bestemmelser om  

 udenlandske forsikringsselskaber, herunder anmeldelsesregler.
Regler om  

 anmeldelse findes herudover i Erhvervs- og Selskabsstyrelsens bekendtgørelse  

 nr. 462 af 18. juni 1991 om anmeldelser m.v. til Erhvervs- og  

 Selskabsstyrelsen for aktie- og anpartsselskaber samt  

 forsikringsaktieselskaber.
Offentliggørelse af en række oplysninger om forsikringsselskaber og deres  

 filialer er henlagt til Erhvervs- og Selskabsstyrelsen.
Forslaget indebærer  

 ingen ændringer heri.
På denne baggrund er det kun nødvendigt at foretage  

 mindre justeringer for at opfylde direktivet.
Forslaget medfører, at der fremover stilles krav om, at filialer på breve  

 m.v. skal angive register og registreringsnummer for selskabet i hjemlandet,  

 i det omfang et sådant register findes.
Herudover skal de nævnte oplysninger  

 anføres ved anmeldelse af filialen til Erhvervs- og Selskabsstyrelsen, for at  

 offentliggørelse kan finde sted.
 Med den foreslåede ændring af lov om forsikringsvirksomhed vil reglerne om  

 offentliggørelse for filialer af udenlandske forsikringsselskaber svare til  

 reglerne for filialer af aktie- og anpartsselskaber.
 Udover de ændringer, der følger af filialdirektivet, er det fundet  

 hensigtsmæssigt at foreslå en række redaktionelle ændringer i loven.
 Der foreslås en hurtig ikrafttræden, dog således at eksisterende filialer  

 skal opfylde bestemmelserne inden den 1. januar 1993.
 Lovforslaget har været udsendt til høring hos Assurandør-Societetet,  

 Finansrådet og Pensionskasserådet, der alle har været positive over for  

 lovforslaget.
 Forslaget forventes ikke at få administrative eller statsfinansielle  

 konsekvenser.
Bemærkninger til lovforslagets enkelte bestemmelser Til § 1 Til nr. 1-4 Redaktionelle ændringer.
Til nr. 5 og 6 Forslaget gennemfører filialdirektivets artikler 1 og 7 i § 211. I denne  

 forbindelse er der foretaget en opdeling mellem adgangen til at oprette  

 forretningsafdelinger af selskaber, der er hjemmehørende i en af De  

 Europæiske Fællesskabers medlemsstater (stk. 1), og adgangen til at oprette  

 forretningsafdelinger af selskaber, der er hjemmehørende uden for De  

 Europæiske Fællesskabers medlemsstater (stk. 2).
 Den nye affattelse af § 211, stk. 1, og indsættelsen af et nyt stk. 2  

 medfører ikke realitetsændringer i gældende ret.
Til nr. 7 Forslaget indebærer, at der for fremtiden stilles krav til filialer om, at  

 en filial på sine breve og andre forretningspapirer skal angive eventuelt  

 register og registreringsnummer for selskabet i hjemlandet, jf.  

 filialdirektivets artikler 6 og 10.
 Den nuværende bestemmelse i § 212, stk. 1, 2. pkt., foreslås af  

 redaktionelle grunde flyttet til § 221, stk. 2, jf. bemærkningerne til nr. 10  

 nedenfor.
Til nr. 8 Konsekvensændring og redaktionel ændring.
Til nr. 9 Forslaget indeholder en mindre udvidelse af kravet i § 217, stk. 3, nr. 1  

 og 6, idet filialdirektivets artikler 2 og 8 foreskriver, at filialen også  

 skal angive selskabets retlige form, eventuelt register og  

 registreringsnummer for selskabet i hjemlandet samt filialens formål.
Til nr. 10 Forslaget svarer til den nugældende bestemmelse med de udvidelser, der  

 følger af filialdirektivets artikler 2 og 8. Til udtrykket  

 »konkurs« tilføjes »tvangsakkord eller tilsvarende  

 ordning«.
 Kravet i 2. pkt. om navnetillæg for selskabet i tilfælde af konkurs,  

 likvidation m.v. svarer til, hvad der gælder for danske forsikringsselskaber.
 Af redaktionelle grunde er den nuværende bestemmelse i § 212, stk. 1, 2.  

 pkt., flyttet til § 221, stk. 2, og indgår nu i bestemmelsens 2. pkt.
Til nr. 11 Konsekvensændring.
Til nr. 12 Redaktionel ændring.
Til § 2 Det foreslås, at loven træder i kraft den 1. marts 1992.
 For forretningsafdelinger, der er registreret i Erhvervs- og  

 Selskabsstyrelsen ved lovens ikrafttræden, foreslås, at disse  

 forretningsafdelinger skal tilpasse deres forhold til lovens bestemmelser  

 inden den 1. januar 1993.
 Det foreslås desuden, at forretningsafdelinger, der er anmeldt, men endnu  

 ikke registreret i Erhvervs- og Selskabsstyrelsen ved lovens ikrafttræden,  

 skal tilpasse deres forhold til de nye bestemmelser inden registrering.
 (* 1) Loven indeholder bestemmelser, der gennemfører Rådets direktiv nr.  

 89/666/EØF, EF-tidende 1989 L 395 s. 36.
