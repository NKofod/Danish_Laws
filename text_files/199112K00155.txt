Nr LSF 155 Forslag til Lov om ændring af kildeskatteloven (Skattetræk ved manglende  

 skattekort) Fremsat af skatteministeren (Fogh Rasmussen) den 10. december 1991 Vedtaget ved tredjebehandling den 19. december 1991 Lov nr. 896 af 21/12/1991 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, foretages  

 følgende ændringer:
1. I § 48, stk. 7, ændres »50 pct.« til: »60  

 pct.« 2. § 48, stk. 8, 2. pkt., affattes således:
»Indeholdelse af A-skat skal da uanset stk. 7 ske på grundlag af  

 disse oplysninger.« 3. I § 48, stk. 8, indsættes efter 2. pkt.:
»Oplysning om skattekortfradrag må dog kun anvendes ved  

 skatteberegningen, såfremt skattekort er afleveret til den  

 indeholdelsespligtige.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1, har virkning fra og med 1. januar 1992.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, foretages  

 følgende ændringer:
 1. I § 48, stk. 7, ændres »50 pct.« til »60  

 pct.«.
 2. § 48, stk. 8, 2. pkt., affattes således:
 »Indeholdelse af A-skat skal da uanset stk. 7 ske på grundlag af  

 disse oplysninger.«.
 3. I § 48, stk. 8, indsættes efter 2. pkt.:
 »Oplysning om skattekortfradrag må dog kun anvendes ved  

 skatteberegningen, såfremt skattekort er afleveret til den  

 indeholdelsespligtige.«.
§ 2 Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, har virkning fra og med 1. januar 1992.
Bemærkninger til lovforslaget Almindelige bemærkninger Lovforslaget fremsættes som et led i 6 partiers aftale om finansloven for  

 1992, jf. også bemærkningerne til ændringsforslag til L 47.
 Lovforslaget indeholder følgende elementer:
 - En forhøjelse af trækprocenten ved indeholdelse af A-skat, hvor der ikke  

 er afleveret skattekort m.v.
 - En præcisering af gældende praksis med hensyn til indeholdelsespligtiges  

 brug af skattekortoplysninger modtaget fra skattemyndighederne.
Administrative og provenumæssige konsekvenser Lovforslaget har ingen administrative konsekvenser.
Forslaget om at forhøje trækprocenten fra 50 til 60 pct. ved indeholdelse  

 af A-skat, hvor der ikke er afleveret skattekort, vil bidrage til at  

 forebygge, at der opstår restancer i de relativt få tilfælde, hvor  

 skattekortet ikke er afleveret.
Der er ikke holdepunkter for nærmere at  

 vurdere det beløbsmæssige omfang.
Spaltehenvisninger Lov om opkrævning af indkomst- og formueskat for personer m.v. (kildeskat)  

 er senest ændret ved lov nr. 391 af 6. juni 1991, jf.
Folketingstidende  

 1990-91, sp. 5079, 5362, 6806, 7178; tillæg A, 4479; tillæg B, 1433; tillæg  

 C, 815.
Bemærkninger til de enkelte bestemmelser Til § 1 Til nr. 1.
 Det foreslås, at trækprocenten ved indeholdelse af A-skat, hvor der ikke  

 er afleveret skattekort eller forevist bikort eller frikort, forhøjes fra de  

 nuværende 50 pct. til 60 pct.
 Forslaget sigter på gennemsnitligt at skabe bedre overensstemmelse mellem  

 den faktisk anvendte trækprocent og trækprocenten efter skattekortet m.v.
 Til nr. 2 og 3.
 Det foreslås præciseret, at reglen i § 48, stk. 8, går forud for § 48,  

 stk. 7, når indeholdelsespligtige har modtaget skattekortoplysninger fra  

 skattemyndighederne.
 Forslaget indeholder endvidere en præcisering af gældende praksis  

 vedrørende indeholdelsespligtiges anvendelse af skattekortoplysninger, som er  

 modtaget direkte fra skattemyndighederne.
Bestemmelsen i § 48, stk. 8, praktiseres således, at den  

 indeholdelsespligtige kun må benytte de meddelte oplysninger vedrørende  

 skattekortfradrag, såfremt skattekortet er afleveret.
Uden denne praksis  

 kunne det forekomme, at skattekortfradraget for personer med flere  

 arbejdsgivere blev benyttet i mere end et ansættelsesforhold for den samme  

 periode.
Ombudsmanden har imidlertid henstillet, at der i givet fald  

 tilvejebringes et klart regelgrundlag, for den nævnte praksis, derfor  

 tydeliggøres bestemmelsen på dette punkt.
Til § 2 Det foreslås, at loven træder i kraft dagen efter bekendtgørelsen i  

 Lovtidende, og at forhøjelsen af trækprocenten fra 50 til 60 pct. skal have  

 virkning fra 1. januar 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, foretages  

 følgende ændringer:
 1. I § 48, stk. 7, ændres »50 pct.« til »60  

 pct.«.
 2. § 48, stk. 8, 2. pkt., affattes således:
 »Indeholdelse af A-skat skal da uanset stk. 7 ske på grundlag af  

 disse oplysninger.«.
 3. I § 48, stk. 8, indsættes efter 2. pkt.:
 »Oplysning om skattekortfradrag må dog kun anvendes ved  

 skatteberegningen, såfremt skattekort er afleveret til den  

 indeholdelsespligtige.«.
§ 48. - - - Stk. 7. Har den skattepligtige hverken afleveret skattekort eller  

 forevist bikort eller frikort, skal der indeholdes 50 pct. af den udbetalte  

 eller godskrevne A-indkomst uden fradrag efter stk. 2-3.
 Stk. 8. Skattemyndighederne kan meddele den indeholdelsespligtige  

 de oplysninger, der ellers fremgår af skattekortet, bikortet eller frikortet.  

 Indeholdelse af A-skat skal da ske på grundlag af disse oplysninger.
