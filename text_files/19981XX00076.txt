Skriftlig fremsættelse (29. oktober  

 1998) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af  

 udlændingeloven og lov om midlertidig opholdstilladelse til visse  

 personer fra det tidligere Jugoslavien m.v. (Ophævelse af  

 revisionsbestemmelse, registrering af personfotografi m.v.).
(Lovforslag nr.
L 71).
Der foreslås en ophævelse af  

 revisionsbestemmelsen § 4 i lov nr. 382 af 14. juni 1995. Bestemmelsen  

 indebærer, at indenrigsministeren i folketingsåret 1998 - 1999  

 skal fremsætte forslag til revision af en række bestemmelser i  

 udlændingeloven.
Det drejer sig om frihedsberøvelse af  

 asylansøgere i den særligt fremskyndede åbenbart  

 grundløs-procedure, om optagelse, registrering og udveksling af  

 fingeraftryk af asylansøgere m.v., om udlægning af  

 Udlændingestyrelsens kompetence til statsamterne til i sager om  

 adoption og i sager efter EF-reglerne at træffe afgørelser om  

 opholdstilladelse, om Dansk Flygtningehjælps rådgivning af  

 asylansøgere i Dublin-proceduren og i ud- eller afvisningsposition, om  

 overførsel af afhøringsopgaven i asylsager fra Rigspolitiet til  

 Udlændingestyrelsen, samt om forskellige ændringer i  

 Flygtningenævnets sammensætning og procedurer.  

 Udlændingestyrelsen, Rigspolitiet, Dansk Flygtningehjælp og  

 statsamterne er blevet bedt om at evaluere de pågældende  

 bestemmelser.
De omhandlede myndigheder m.v. har ikke haft bemærkninger  

 til det gældende lovgrundlag.
Derfor foreslås  

 revisionsbestemmelsen ophævet og ordningerne videreført  

 uændret.
Der foreslås indsat bestemmelser i  

 udlændingeloven om edb-registrering af personfotografi optaget i  

 forbindelse med behandlingen af udlændingesager.
Udlændingeloven  

 indeholder i dag regler om optagelse af personfoto i forbindelse med  

 behandlingen af udlændingesager og regler om videregivelse af  

 sådanne fotos til inden- og udenlandske udlændingemyndigheder.
De  

 gældende regler indeholder derimod ikke - som det er tilfældet  

 med fingeraftryk - regler om registrering af de optagne fotos i et  

 særligt edb-register.
Det foreslås, at de gældende  

 bestemmelser om optagelse af personfotografi suppleres med regler om  

 registrering, udveksling, sammenholdelse og sletning, der svarer til de  

 regler, der gælder om fingeraftryk.
Lov om midlertidig opholdstilladelse til visse personer  

 fra det tidligere Jugoslavien m.v. (jugoslaverloven) foreslås  

 ændret, således at der skabes mulighed for, at ansvaret for  

 undervisning m.v. af personer med opholdstilladelse efter reglerne i  

 jugoslaverloven kan overføres fra Dansk Flygtningehjælp til  

 andre aktører på udlændingeområdet - f.eks.
Dansk  

 Røde Kors og Beredskabsstyrelsen, der i dag varetager  

 indkvarteringsopgaven på centerområdet, og som har ansvaret for  

 undervisning m.v. af de øvrige asylansøgere.
 Herudover forslås en række fortrinsvis  

 tekniske justeringer og redaktionelle ændringer af andre bestemmelser i  

 udlændingeloven.
