Klage  

 over lokalt nævns tilsidesættelse af beslutning om tvangsmedicinering Sundhedsvæsenets Patientklagenævn fandt efter en samlet  

 vurdering, at patienten på tidspunktet for beslutningen om tvangsbehandlingen  

 den 12. december 2003 og indtil mødet i Det lokale Psykiatriske  

 Patientklagenævn den 23. december 2003 var sindssyg, og at det ville være  

 uforsvarligt ikke at tvangsbehandle ham, da udsigten til hans helbredelse  

 eller  

 en betydelig og afgørende bedring i tilstanden ellers ville blive væsentligt  

 forringet.
Nævnet lagde herved vægt på oplysningerne i journal og kardex,  

 hvoraf det fremgik, at patienten i perioden blandt andet blev vurderet  

 forpint  

 og paranoid, og lidende af storhedsforestillinger.
Sundhedsvæsenets Patientklagenævn oplyste, at  

 patienter, der ikke umiddelbart er præget af psykotiske symptomer i form af  

 syns- eller hørelseshallucinationer, bizarre legemsopfattelser eller svære  

 tankeforstyrrelser, ikke sjældent er i stand til i kortere perioder at  

 dissimulere, det vil sige til ikke umiddelbart at frembyde samt at benægte  

 umiddelbare symptomer på sindssygdom.
I sådanne situationer kan det være af  

 afgørende betydning at vurdere, hvorvidt patienten har erkendelse af  

 tidligere  

 konstateret klart sindssygelige symptomer.
Såfremt det ikke er tilfældet, må  

 patienten, trods manglende umiddelbare tegn på produktive, psykotiske  

 symptomer, som udgangspunkt anses for fortsat psykotisk grundet den fortsatte  

 manglende realitetserkendelse for såvel nuværende som tidligere symptomer på  

 sindssygdom.
 På den baggrund ændrede Sundhedsvæsenets  

 Patientklagenævn afgørelsen fra Det lokale Psykiatriske Patientklagenævn,  

 idet  

 Sundhedsvæsenets Patientklagenævn fandt, at betingelserne for  

 tvangsbehandling  

 af patienten var opfyldt.
