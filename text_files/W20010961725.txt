Kendelse fra Pressenævnet i sag nr.  

 110/2001 [K] har klaget til Pressenævnet over en artikel  

 bragt i Beboermiljø nr. 4/2001, idet han mener, at god presseskik er  

 tilsidesat.
 Det pågældende nummer af bladet indeholdt en  

 artikel med overskriften "Tour de Ringparken". Artiklen, der  

 havde karakter af læserbrev, havde følgende indhold:
"Smukke fremkommelige stier, blomstrende træer,  

 enestående beboerservice.
Dejlige fester og gode udflugter for gamle og  

 unge.
Herligt beboerhus, der huser bankospil, lørdagsdans, fastelavns-  

 og julearrangement.
Hvad kan vi forlange mere.
Måske lidt udlugning i  

 selvforherligende brokkerier.
Man glæder sig til at få  

 Beboermiljø, der er altid gode ting at læse om.
Ikke om  

 Ringparken, men i alle de andre afdelinger under Roskilde Boligselskab.
 Jeg skrev i 1999, at jeg var så glad for at bo  

HER, men at jeg ikke kunne fatte alle de negative breve i  

 Beboermiljø.  Erik  Sørensen   var storleverandør af  

 opdragende artikler (løftede pegefingre).
Erik var en rar mand.
Da han forlod vores område,  

 tænkte jeg, at nu kunne der blive plads til lidt positivt om  

 Ringparken.
Ak og ve, hvor naiv kan man være.
Nu for den nye formand i  

 afdelingsbestyrelsen, [K], i blækhuset med brask og bram.
Hvor er vi  

 dog stadigvæk øretæveindbydende.
Og hvor skal vi skamme  

 os, når vi endelig får en så veluddannet mand på  

 posten, at vi ikke bare gør, som han siger!  Omgående.  

 jeg må godt sige [K] til dig, ikke? Ellers må du sige  

 til.
Jeg synes, at du svarer  Kim  Hansen så urimeligt hårdt.  

  Kim stiller dig nogle høflige forespørgsler.
På mig  

 virker det da, som om han er bekymret for dig.  Kim kommer da også med  

 lidt gode råd til dig.  Kim er en venlig mand, som hilser, hver gang  

 jeg ser ham.
Det gør du ikke, [K]! Nej, jeg er ikke ked af det, slet  

 ikke.
Forundret måske.
Nå, men hvor kom jeg fra? Jo.
I samme  

 blad, Nr. 2, fornemmer jeg, at selv om du ikke var til stede under  

 fremlægningen af overheads i forbindelse med leverandøremner til  

 tv, finter til bestyrelsesmedlemmerne.
Citat "og det klares med en  

 passende påvirkning af afdelingsbestyrelserne   så er udbyderne  

 på vej til økonomisk bingo". C-slut. [K], hvad er  

 passende? En billet til Legoland eller lignende? Hvis der findes sådan  

 nogen i vores afd., får de ikke min stemme mere.
Det kan lære  

 dem.
Kryds og tværsen "Den svære!" Udgangspunkt i vores eget lille lokale blad:  

Beboernyt.
[K] beder om hensyntagen til allikebestanden.
Han har  

 ret, de er først kommet hertil for ca. 5 år siden.
De er de mest  

 morsomme af alle "skadedyr". Selvfølgelig vil de bygge  

 reder! Det gør vi mennesker også.
Problemerne med en  

 stædig allike kender jeg godt.
Miseren kan forebygges på  

 forskellige og på humane måder.
Jeg ved, at  Kjeld  Langer   med  

 flere er noget nær på en god løsning.
Det tror jeg, du kan  

 tage det roligt.
Gå du bare ud og køb dig et spændende  

 flerfarvet telt til  Jakob  Strand.
Det er da det mindste, når du ved,  

 hvor de kan fås, men du har da vel ikke forestillet dig, at  J.S. skal  

 flytte? Artiklen om fuglene var sommerens bedste indslag i Beboernyt.
Ad Beboermiljø Nr. 3 Du kan da ikke lære mere [K]! Jeg har som nr. 444  

 været inde på din hjemmeside.
Det er ikke alle beboere herude der  

 har adgang til internettet.
Kære alle sammen, smid ikke penge ud for at  

 læse [K] s hjemmeside.
Alt har du nemlig fortalt, hver gang du har haft  

 ordet i offentligt regi, eller på print.
Du har været trafikchef hos Ford.
Det benægtes  

 af Ford s personalechef i Birkerød.
En sådan titel, siges det,  

 har aldrig eksisteret.
Du har været chefredaktør på  

 Berlingske Lige Nu.
Personalechef,  Helle  Nissen benægter, at du  

 nogensinde er fratrådt.
Det kunne ikke falde mig ind at skrive, at du  

 omgås sandheden lemfældigt.
Fejl kan opstå i både  

 store og mindre virksomheder.
Min vielsesattest Jeg anede ikke, at min mand har ført mig bag lyset!  

 Her har jeg, siden jeg giftede mig med  Børge, troet, at jeg hed  

 Petersen, men så skriver en sandfærdig mand som du, at  

 jeg hedder   Sørensen.
Pyt [K], den der arbejder meget i  

 køkkenet, slår flest tallerkner i stykker.
Nej viden er ikke  

 altid klogskab.
Og som du helt rigtigt anfører i 1. afsnit i Nr. 3, er  

 du måske ligegyldig, udover din betydning for dine nærmeste.
Det  

 var faktisk smukt sagt.
Det er der jo heller ingen andre af os, der er i den  

 "arbejdsfrie" alder.
Jeg lover boligselskabet, at jeg kun vil  

 indsende positive indlæg fremover.
Held og lykke, [K], med:
"Den Pædagogiske Diplomuddannelse i  

 Projektledelse" Det ville da være rart for Jer alle, såfremt  

 du kommer til at løse opgaver i det sydlige EU.
Hvem ville ikke  

 være lykkelig for en varm pensionisttilværelse.
Der skal nok  

 være meget at rette op på dernede! P.S.
Hvis du nu bliver meget vred på mig og advarer  

 mig mod at komme for tæt på med mine udtalelser, bliver jeg  

 sørme bange og må henvise til, at jeg får (den  

 højeste I.P) pga. en kortslutning i hjernen med efterfølgende  

 operation.
Hilsen fra Else  Lindh  Pedersen Sdr.  Ringvej  36  1-3 Roskilde" Nedenfor denne artikel var med overskriften "Et  

 velment forslag" anført følgende:
"Bladets redaktion har for mange år siden  

 besluttet, at de indlæg, der kommer til redaktionen, kommer i bladet  

 uden at redaktionen forkorter dem eller skriver dem om.
Det skyldes, at der  

 kom voldsomme reaktioner i de tilfælde, hvor det blev praktiseret.
 Nu vil den gamle redaktør anmode de flittige  

 skribenter fra Ringparken om at holde inde med skydningen omkring de  

 forskellige personer.
 Det er ikke morsomt længere.
 Uden at elske hinanden, er det dog muligt at respektere  

 hinanden   vi skal trods alt bo sammen i afdeling og selskab.
 Navneforvekslingen fra  Petersen til  Sørensen  

 påtager jeg mig ansvaret for, et sløvt øjeblik under  

 korrekturlæsningen er forklaringen.
 Så kære venner, vi slutter nu.
Med venlig hilsen Peter  Koth, redaktør" Klageren har anført, at der i bladet  

 fremsættes injurier om, at han har fusket med sit CV.
Det turde  

 være indlysende, hvordan denne omtale, som ikke er blevet forelagt  

 klager, kan skade ham.
Det går klager alvorligt på at skulle  

 svines til af den nuværende Afdelingsbestyrelsesformands hustru,  

 specielt da Ringparken består af ca. 600 lejemål, og da klager  

 ikke havde opgivet at vende tilbage til formandsposten.
Dette er vanskeligt,  

 når man   uimodsagt   skal beskyldes for fusk med databladet.
Det er  

 helt usagligt og urimeligt, at redaktionen ikke læser korrektur og  

 tjekker oplysninger, der går ud over ret og rimelighed.
Det er ikke  

 bare skriblerier på amatørniveau, men skriverier med mulige  

 alvorlige konsekvenser.
Hensigten med indlægget kan man gætte  

 på, men det er klart nok, at nogle gerne ser klager miskrediteret.
Klageren har videre anført, at redaktionen ved  

 redaktør  Peter  Koth har lukket for debatten.
Redaktøren har  

 ikke givet klager mulighed for at kommentere påstandene, hvilket denne  

 tidligere gjorde i klagers formandstid omkring et indlæg i nr.  

 5/99.
Klageren medgiver, at han svarer mennesker, der angriber  

 ham, men han søger løbende at kommentere på sager og ikke  

 på personer, medmindre angrebet har en sådan karakter, at han   i  

 et vist, men helst beskedent omfang   må blive personlig.
Det at en  

 skribent er kontant i formen, berettiger næppe en bladredaktion til at  

 lade løgne gå i trykken uden at give den angrebne mulighed for  

 at svare.
Klageren har endelig oplyst, at det er kommet som en stor  

 overraskelse for ham at modtage bladets brev af 26. november 2001 med noget,  

 som man kalder en berigtigelse.
Berigtigelsen indeholder ikke nogen  

 erkendelse fra bladets redaktion eller  Else  Lindh  Petersen af, at der er  

 bragt løgn om klagers ansættelser til torvs, men derimod  

 beskriver den nærmest klager, som om han skulle have omtalt  Else  

  Lindh  Petersen negativt.
Klager har for år tilbage besvaret et  

 kraftigt angreb fra hende, men har ikke af egen drift angrebet hende.
Det er  

 alene tonen, man beklager.
Denne væltes over på hende og klager,  

 mens løgnen, der er viderebragt af bladet, ikke nævnes med  

 ét ord.
Bladet har anført, at det altid har været  

 bladets opgave at bringe indlæg fra beboerne, uanset om det er i form  

 af artikler fra diverse arrangementer, eller det er læserbreve.
Klager  

 har været en flittig skribent og har selv bidraget til en kontant form.
 Bladet har endelig oplyst, at man har meddelt klager, at  

 han kan få en berigtigelse i bladet, såfremt han fremsender en  

 sådan inden bladets deadline, som er den 30. november 2001. Bladet har  

 endvidere oplyst klager om, at man vil bringe en beklagelse i det  

 førstkommende nummer af bladet.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
 Det fremgår af de vejledende regler for god  

 presseskik, at oplysninger, som kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
 Det er Pressenævnets opfattelse, at  

 læserbrevsdebatten må have vide rammer, og læserbreve  

 indeholder - i sagens natur - ofte mere vurderende og kommenterende  

 bemærkninger end redaktionelle artikler.
Nævnet finder, at oplysningerne om klagers tidligere  

 ansættelsesforhold og de ledsagende bemærkninger - særligt  

 set i den sammenhæng, hvori de er fremsat - ikke er af en sådan  

 karakter, at disse burde være forelagt klageren med henblik på en  

 kommentar, inden de blev bragt.
Nævnet finder derfor ikke grundlag for  

 at udtale kritik af bladet.
 Nævnet skal samtidig bemærke, at  

 redaktøren i overensstemmelse med det almindelige princip om  

 redaktørens ret til at redigere mediet er berettiget til at beslutte,  

 hvad man vil bringe i bladet, herunder om man vil bringe et  

 indlæg/læserbrev.
 Afsagt den 12. december 2001.
