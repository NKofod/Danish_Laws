 I henhold til § 1, stk. 2, § 9, stk. 3, § 12, stk. 2, og § 16, stk. 2, i  

 lov nr. 376 af 6. juli 1988 om Lokalradiofonden fastsættes:
Støtteordningen § 1.  Fondens navn er Lokalradiofonden.
 § 2.  Fondens formål er at udbetale støtte til  

 lokalradioer, som kan dokumentere at have et begrænset økonomisk grundlag.
 Stk. 2.  Støtten udbetales efter reglerne i denne  

 bekendtgørelse.
§ 3.  Fondens midler tilvejebringes ved, at selskaber,  

 foreninger eller lignende, der efter lov om radio- og fjernsynsvirksomhed har  

 tilladelse til lokal radiovirksomhed, i henhold til lov om Lokalradiofonden  

 svarer en afgift til fonden.
Lokalradioer, hvis tilladelse midlertidigt er  

 inddraget, skal også svare afgift.
Stk. 2.  Fondens startkapital tilvejebringes gennem  

 optagelsen af et lån på 20 mio. kr.
Lånet betales tilbage over en periode ud  

 af afgiftens provenu.
 Stk. 3.  Trafik- og Kommunikationsministeriet fastsætter  

 nærmere regler for anbringelsen af fondens midler.
§ 4.  Fondens midler forvaltes af Udvalget vedr.
Lokal  

 Radio og TV, som er nedsat i henhold til § 15 h i lov om radio- og  

 fjernsynsvirksomhed.
 Stk. 2.  Udvalget aflægger årligt regnskab for fonden.  

 Regnskabet revideres af Rigsrevisionen.
 Stk. 3.  Fondens regnskabsår er kalenderåret.
 § 5.  Støtteperioden er kvartalet.
 Stk. 2.  Den første støtteperiode går dog fra 1. august  

 1988 til 31. december 1988.
 § 6.  Rammen for støtten er de midler, der er til  

 rådighed i Lokalradiofonden, med fradrag af omkostninger til ordningens  

 administration m.v.
Stk. 2.  Fonden kan udbetale støtte til lokalradioer for  

 op til 28 timers sendetid pr. uge.
Støtten udbetales til lokalradioer, hvis  

 indtægter, jf. § 7, stk. 3, ikke overstiger 360 kr. pr. sendetime for  

 samtlige radioens sendetimer i støtteperioden.
 Stk. 3.  Støtten beregnes som en supplering af radioens  

 indtægter op til et beløb på maksimalt 360 kr. pr. sendetime for de første 28  

 timers sendetid pr. uge.
 Stk. 4.  Hvis fondens midler ikke er tilstrækkelige til  

 at supplere de ansøgende radioers indtægter op til det maksimale beløb, jf.  

 stk. 3, sænkes dette beløb.
§ 7.  Lokalradioer, der ønsker at søge støtte, skal  

 senest 1 måned og 20 dage efter udløbet af hver støtteperiode indsende  

 ansøgning på et særligt skema til Udvalget vedr.
Lokal Radio og TV.
 Stk. 2.  Ansøgningsskemaet skal indeholde oplysninger om  

 følgende forhold:
 Stk. 3.  Radioens indtægter opgøres som radioens  

 afgiftspligtige indtægter efter § 4 i lov om Lokalradiofonden samt de  

 sædvanlige medlemskontingenter, der ikke indgår i radioens afgiftspligtige  

 indtægter.
 Stk. 4.  Før ansøgningen indsendes til udvalget, skal  

 den påtegnes af det lokale radionævn med hensyn til rigtigheden af  

 oplysningerne om sendetidens omfang.
 Stk. 5.  Hvis en radio har angivet sin sendetid eller  

 sine indtægter forkert, således at den har modtaget et større beløb i støtte,  

 end den var berettiget til, skal den for meget udbetalte støtte  

 tilbagebetales.
Regnskabsbestemmelser § 8.  Lokalradioen skal oprette en konto for gaver,  

 tilskud eller lignende, hvoraf der skal betales afgift.
 Stk. 2.  Lokalradioen skal føre et regnskab over  

 bingospil eller lignende, af hvis overskud der skal betales afgift.
 Stk. 3.  Såfremt lokalradioen ikke er momsregistreret,  

 skal der oprettes en konto for den momspligtige omsætning, hvoraf der skal  

 betales afgift.
Stk. 4.  Regnskabet skal indeholde dokumentation (bilag)  

 for modtagne gaver, tilskud eller lignende.
Bilaget skal indeholde oplysning  

 om datoen for modtagelsen, giverens navn og adresse samt arten og værdien af  

 gaven m.v.
 Afgiftens opkrævning m.v.
 § 9.  Toldvæsenet opkræver et gebyr på 50 kr. for hver  

 erindringsskrivelse vedrørende betaling af afgiften.
Overtrædelse § 10.  Med bøde straffes den, der forsætligt eller  

 groft uagtsomt overtræder bestemmelserne i § 7, stk. 5, eller § 8, medmindre  

 højere straf er forskyldt efter § 16, stk. 3, i lov om Lokalradiofonden.
Ikrafttræden § 11.  Bekendtgørelsen træder i kraft den 1. august  

 1988.
