Kapitel 1   Bidragspligtig arbejdsgiverkreds Kapitel 2   Bidrag Kapitel 3   Beregning af bidrag Kapitel 4   Lønrefusion til den valgfri supplerende studieforberedende undervisning Kapitel 5   Klage Kapitel 6   Regnskab og revision for institutioner for erhvervsrettet uddannelse Kapitel 7   Straffebestemmelser Kapitel 8   Ikrafttrædelsesbestemmelser Bilag 1 +++Bilag+++Bilag 2 Bekendtgørelse om Arbejdsgivernes Elevrefusion I medfør af § 2, stk. 2, § 5, stk. 2, § 12 c, stk. 2, § 21, stk. 4, § 22, stk. 2, og § 29, stk. 2, i lov om Arbejdsgivernes Elevrefusion, jf. lovbekendtgørelse nr. 977 af 20. juli 2007, og efter indstilling fra bestyrelsen for Arbejdsgivernes Elevrefusion, fastsættes:
Kapitel 1 Bidragspligtig arbejdsgiverkreds § 1. Pligt til indbetaling af bidrag efter lov om Arbejdsgivernes Elevrefusion har samtlige arbejdsgivere, der er omfattet af lov om Arbejdsmarkedets Tillægspension, jf. dog § 2.
§ 2. Undtaget fra loven er religiøse samfund, der er fritaget for afgiftspligt i medfør af § 2 a, nr. 1, i lov om afgift af lønsum mv.
Undtaget er endvidere Julemærkefonden og dens julemærkehjem.
Stk. 2. Undtagelse efter stk. 1, 1. pkt., gives efter ansøgning og har virkning fra det kvartal, hvori Arbejdsgivernes Elevrefusion modtager ansøgning med dokumentation for, at fritagelse for afgiftspligt er meddelt i medfør af § 2 a, nr. 1, i lov om afgift af lønsum mv.
Undtagelsen gælder indtil begyndelsen af det kvartal, hvori Arbejdsgivernes Elevrefusion modtager meddelelse om, at betingelsen for undtagelse ikke længere er opfyldt.
Kapitel 2 Bidrag § 3. De i § 1 nævnte arbejdsgivere indbetaler bidrag til Arbejdsgivernes Elevrefusion, jf. lovens kapitel 7.
 Stk. 2. Det samlede årlige bidrag fastlægges i henhold til lovens § 18, stk. 1 og 2.
 Stk. 3. Bidrag opkræves af Arbejdsmarkedets Tillægspension sammen med finansieringsbidrag og bidrag til Arbejdsmarkedets Erhvervssygdomssikring (AES), jf. bekendtgørelse om fællesopkrævning af visse arbejdsgiverbidrag.
Kapitel 3 Beregning af bidrag § 4. Bidrag efter § 3 beregnes kvartalsvis af Arbejdsgivernes Elevrefusion på grundlag af de samlede bidrag til Arbejdsmarkedets Tillægspension, som er modtaget fra arbejdsgiveren i en forudgående 3-måneders periode.
 Stk. 2. Bidraget for hvert kvartal udgør 1/4 af årsbidraget, for hver gang Arbejdsmarkedets Tillægspension har modtaget, hvad der svarer til fuldt ATP-bidrag for medlemmer, der aflønnes månedsvis, jf. § 4 a og § 15 i lov om Arbejdsmarkedets Tillægspension, i følgende perioder:
Stk. 3. I det for hvert kvartal beregnede arbejdsgiverbidrag fratrækkes for hver arbejdsgiver et beløb, der svarer til 1/4 af det årlige bidrag for en lønmodtager.
Dette gælder, uanset hvor mange kvartaler det ATP-bidrag, der danner grundlag for beregningen, vedrører.
 Stk. 4. Uanset bestemmelserne i stk. 1-3 beregnes og betales ikke bidrag, hvis arbejdsgiverne ud over uddannelsessøgende, som nævnt i § 5, har ansatte, hvis samlede beskæftigelse i kvartalet højst svarer til en fuldtidsansat.
Stk. 5. Ud over fradraget efter stk. 3 fratrækkes i det for hvert kvartal beregnede arbejdsgiverbidrag et beløb, der svarer til 1/4 af det årlige bidrag for en lønmodtager for hver gang, der er modtaget et ATP-bidrag svarende til 50 fuldtidsbeskæftigede lønmodtagere.
Dette gælder, uanset hvor mange kvartaler det ATP-bidrag, der danner grundlag for beregningen, vedrører.
 Stk. 6. Opgørelsen af de samlede bidrag til Arbejdsgivernes Elevrefusion foretages for hver ATP-indbetalende enhed.
 § 5. Der beregnes og betales ikke bidrag for de uddannelsessøgende, der er nævnt i lovens § 20, stk. 4, jf. bilag 1 til bekendtgørelsen.
 Stk. 2. Det er en betingelse for bidragsfritagelse, at Arbejdsgivernes Elevrefusion inden udløbet af beregningsperioden, jf. § 4, stk. 2, har modtaget indberetning om uddannelsesaftalen fra arbejdsgiveren.
 Stk. 3. Uddannelser, der ikke er nævnt i bekendtgørelsens bilag 1, kan opnå bidragsfritagelse for elever, såfremt uddannelserne er omfattet af lovens § 20, stk. 4. Ansøgning om at få uddannelsen godkendt som bidragsfritaget indsendes til Arbejdsgivernes Elevrefusion med oplysning om uddannelsens indhold, regelgrundlag og andre forhold af betydning for vurdering af, om betingelserne er opfyldt.
 Stk. 4. Arbejdsgivernes Elevrefusion fastsætter retningslinier for registrering af uddannelsesaftaler m.v.
§ 6. Bidragsfritagelse for elever ydes i den normale uddannelsestid, dog højst i 3 år for de i bilag 1, nr. 3, nævnte uddannelser.
Bidragsfritagelse ydes dog kun, såfremt det aftalte uddannelsesforhold har et samlet omfang på mindst 3 måneder.
Stk. 2. Det er en betingelse for bidragsfritagelse, at uddannelsesaftalen ikke er ophævet inden prøvetidens udløb.
For uddannelsessøgende, der er ansat som tjenestemænd på prøve og lignende, anses prøvetiden for at være 3 måneder.
§ 7. Ved bidragsberegningen, jf. § 4, fordeles det fra den enkelte arbejdsgiver indbetalte ATP-bidrag foreløbigt på de fire bidragssatser i ATP-lovens § 4 a og § 15 efter samme forhold mellem de fire bidragssatser, som i den senest modtagne årlige indberetning fra SKAT.
Bidraget til Arbejdsgivernes Elevrefusion reguleres, når det korrekte forhold mellem bidragssatserne senere oplyses i indberetning fra SKAT.
Ved regulering af årets bidrag til Arbejdsgivernes Elevrefusion lægges indberetningen af ATP-bidrag for samme år til grund, uanset hvilke år det ATP-bidrag, der danner grundlag for beregningen af de regulerede bidrag, vedrører.
Kapitel 4 Lønrefusion til den valgfri supplerende studieforberedende undervisning § 8. Staten afholder en del af de udgifter til lønrefusion efter lovens § 5, stk. 2, som vedrører valgfri supplerende undervisning, der er studieforberedende i en erhvervsuddannelses grundforløb og hovedforløb, jf. § 24, stk. 3 og 4, i lov om erhvervsuddannelser.
 § 9. Statens tilskud, jf. § 8, beregnes med en sats svarende til SU-stipendiesatsen for udeboende, der er fyldt 20 år.
 Stk. 2. Ved omregning til ugesats ganges den månedlige SU-stipendiesats med 12 og divideres herefter med 52.
§ 10. Statens tilskud inklusive administrationsomkostninger udbetales kvartalsvis af Undervisningsministeriet til Arbejdsgivernes Elevrefusion.
Betaling sker forskudsvis i form af a conto betaling inden udgangen af kvartalets første måned.
Der foretages slutregulering efter årets udgang.
 § 11. Til brug for beregning af statens tilskud til Arbejdsgivernes Elevrefusion indberetter institutionerne tilskudsberettigede skoleuger, jf. § 8, til Arbejdsgivernes Elevrefusion.
Stk. 2. Indberetningen sker løbende i forbindelse med indberetningen af lønrefusionsbærende skoleuger til Arbejdsgivernes Elevrefusion.
Indberetningen skal indeholde angivelse af elevernes personnumre og uddannelse med speciale samt antal skoleuger.
 Stk. 3. Indberetningen kan efter aftale mellem institutionen og Arbejdsgivernes Elevrefusion ske elektronisk eller på den lønrefusionsblanket, der anvendes over for Arbejdsgivernes Elevrefusion.
 Stk. 4. Undervisningsministeriet og Arbejdsgivernes Elevrefusion kan aftale ændringer i indberetningsmåden.
Kapitel 5 Klage § 12. Klager over afgørelser truffet af Arbejdsgivernes Elevrefusion kan inden fire uger efter meddelelse af afgørelsen indbringes for det ankenævn, der er nedsat i henhold til ATP-lovens § 28. Ankenævnets adresse er: ATP-Ankenævnet, Ved Stranden 8, 1061 København K.
Kapitel 6 Regnskab og revision for institutioner for erhvervsrettet uddannelse § 13. Institutioner godkendt efter lov om institutioner for erhvervsrettet uddannelse aflægger regnskab for udgifter til elevgodtgørelse, befordringsgodtgørelse og visse andre ydelser til eleverne, samt for indtægterne fra tilskuddet efter lovens § 12 c i form af en særlig specifikation i institutionernes årsrapporter, jf. bekendtgørelse om regnskab for institutioner for erhvervsrettet uddannelse, bilag 7, og indgår i revisionen af samme årsrapport.
 Stk. 2. Regnskab og revision for udgifter til skolepraktik i medfør af § 66 k i lov om erhvervsuddannelser samt skolehjemsudgifter følger regler, der er fastsat i medfør af lov om institutioner for erhvervsrettet uddannelse.
§ 14. Institutioner godkendt efter lov om institutioner for erhvervsrettet uddannelse aflægger endvidere en gang årligt regnskab for antallet af tilskudsberettigende skoleuger vedrørende den valgfri supplerende studieforberedende undervisning, jf. § 8, ved brug af blanketten, der er optaget som bilag 2 til bekendtgørelsen.
Regnskabet underskrives af institutionens leder og attesteres af revisor.
Blanketten indsendes til Arbejdsgivernes Elevrefusion.
Der kan efter aftale mellem institutionen og Arbejdsgivernes Elevrefusion etableres en ordning, hvorefter regnskabsoplysningerne overføres elektronisk til Arbejdsgivernes Elevrefusion.
Kapitel 7 Straffebestemmelser § 15. Medmindre højere straf er forskyldt efter den øvrige lovgivning, straffes med bøde den, der undlader at efterkomme en anmodning fra Arbejdsgivernes Elevrefusion eller institutionerne om oplysninger eller afgiver urigtige eller vildledende oplysninger, jf. lovens § 26.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.
Kapitel 8 Ikrafttrædelsesbestemmelser § 16. Bekendtgørelsen træder i kraft den 1. januar 2008.
 Stk. 2. Bekendtgørelse nr. 104 af 14. februar 2001 om Arbejdsgivernes Elevrefusion ophæves.
 Stk. 3. Bidrag, jf. § 4, beregnes første gang med forfaldsdag den 1. juli 2008 på grundlag af indbetalte ATP-bidrag i perioden 13. februar -22. maj 2008. Herefter beregnes bidrag på grundlag af indbetalte ATP-bidrag i en forudgående 3-måneders periode.
Undervisningsministeriet, den 12. december 2007 P.M.V.Lars MortensenStyrelseschef / Mette Ploug Krølner Bilag 1 Uddannelser der berettiger til bidragsfritagelse, jf. lovens § 20, stk. 4.
 1) Erhvervsuddannelser, landbrugets grunduddannelse, grundlæggende social- og sundhedsuddannelser og erhvervsgrunduddannelser.
 2) Laborantuddannelsen.
 3) Bidragsfritagelse kan ydes i indtil 3 år i den ifølge aftalen lønnede uddannelsestid for følgende uddannelser:
+++Bilag+++Bilag 2 Ledelses- og revisorerklæring Blanket til brug for institutionernes årlige indberetning til AER og til brug for afgivelse af revisorerklæring vedrørende den indberettede aktivitet, jf. § 14 i bekendtgørelsen, af det samlede antal elevuger, dvs. uger hvor eleverne har haft valgfri supplerende undervisning, der er studieforberedende, i en erhvervsuddannelses grundforløb og hovedforløb, jf. § 24, stk. 3 og 4, i lov om erhvervsuddannelser.Institutioner skal alene indberette det samlede antal elevuger, hvis institutionen har haft valgfri supplerende undervisning.
