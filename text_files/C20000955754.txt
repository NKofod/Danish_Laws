Skrivelse om Kystdirektoratet § 1. Kystinspektoratet ændrer navn til  

 Kystdirektoratet den 1. januar 2001.
 § 2. Kystdirektoratet varetager pr. 1. januar 2001  

 de opgaver, der er nævnt i bilaget til denne skrivelse.
Bilag Kystdirektoratets opgaver pr. 1. januar 2001 1) Rådgivning til Trafikministeriet om kystbeskyttelse,  

 herunder om stormflodsbeskyttelse og varetagelse af statens samarbejdsaftaler  

 om kystbeskyttelse.
2) Anlæg og drift af statens  

 kystbeskyttelsesanlæg på den jyske vestkyst og tilsyn med andre  

 dige- og kystbeskyttelsesanlæg i det omfang tilsyn føres.
3) Overtagelse af de beføjelser, der i henhold til  

 bekendtgørelse nr. 1051 af 16. december 1999 om henlæggelse af  

 opgaver til Kystinspektoratet og om kundgørelse af ordensreglementer  

 for havne skal udøves af Kystinspektoratet selv om de i henhold til  

 nedennævnte love m.v. er tillagt trafikministeren:
i kystbeskyttelsesloven om tilladelse til udførelse  

 af kystbeskyttelsesforanstaltninger, om fjernelse af vrag til fare for kysten  

 m.v., om sejlads med hurtigfærger, om klager over visse  

 afgørelser truffet af amtsråd m.v.
i visse love om digeanlæg og vedtægter for  

 dige-, kystsikrings- og pumpelag i statens højhedsret over søterritoriet for  

 så vidt angår inddæmning og opfyldning, etablering af faste  

 anlæg m.v., uddybning eller gravning samt anbringelse af kabler og  

 rørledninger i havneloven om udvidelse af bestående havne, om  

 udgiftsfordeling mellem havne, der foretager fælles sikring af  

 vandybde, eller afmærkning og isbrydning i sejlløb m.v. samt om  

 fastsættelse af ordensregler.
 Varetagelse af de godkendelser og tilsyn, der  

 ifølge visse vedtægter for dige-, kystsikrings- og pumpelag er  

 tillagt trafikministeren eller Vandbygningsvæsenet.
 Udøvelse af Trafikministeriets beføjelser  

 vedrørende etablering af bade- og bådebroer.
 Afgørelse af, om der i forbindelse med behandling  

 af ansøgninger om ovennævnte anlæg m.v. på  

 søterritoriet, anlæg af nye havne og udvidelse eller  

 ændring af bestående havne skal gennemføres vurdering af  

 virkning på miljøet (VVM), samt afgørelse om den  

 nærmere gennemførelse heraf og iværksættelse af den  

 fornødne offentliggørelse.
4) Administration og drift m.v. af statshavnene og sluserne i  

 Hvide Sande og Thorsminde samt opgaver i relation til tidligere  

 statshavne.
