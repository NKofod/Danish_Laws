Nr LSF 190 Forslag til Lov om ændring af lov om beskyttelse mod afskedigelse på grund  

 af foreningsforhold Fremsat af arbejdsministeren (Kirkegaard) den 21. februar 1990 Vedtaget ved tredjebehandling den 18. maj 1990 Lov nr. 347 af 29/02/1990 § 1 I lov nr. 285 af 9. juni 1982 om beskyttelse mod afskedigelse på grund af  

 foreningsforhold ophæves § 4, og i stedet indsættes:
» § 4. Afskediges en lønmodtager i strid med lovens  

 bestemmelser, skal afskedigelsen underkendes og ansættelsesforholdet  

 opretholdes eller genoprettes, såfremt der nedlægges påstand herom.
Dette  

 gælder dog ikke for privat ansatte lønmodtagere, såfremt det i særlige  

 tilfælde og efter en afvejning af parternes interesser findes åbenbart  

 urimeligt at kræve ansættelsesforholdet opretholdt eller genoprettet.
§ 4 a.
Afskediges en lønmodtager i strid med lovens bestemmelser,  

 uden at afskedigelsen underkendes, skal arbejdsgiveren betale en godtgørelse.
Stk. 2. Godtgørelsen, der ikke kan være mindre end 1 måneds løn og  

 ikke overstige 24 måneders løn, fastsættes under hensyn til lønmodtagerens  

 ansættelsestid og sagens omstændigheder i øvrigt.
Har ansættelsesforholdet  

 varet mindst 2 år, kan godtgørelsen ikke være mindre end 3 måneders løn.
§ 4 b.
Sager efter denne lov skal fremmes med størst mulig  

 hurtighed.
Stk. 2. Retten kan under behandling af en sag om afskedigelse ved  

 kendelse bestemme, at afskedigelsen ikke har virkning, før sagen er afgjort  

 ved dom.
Det kan ved dommen bestemmes, at anke ikke har opsættende  

 virkning.« § 2 Loven har virkning for afskedigelser, der finder sted den 1. juni 1990  

 eller senere.
Oprindeligt fremsat forslag § 1 I lov nr. 285 af 9. juni 1982 om beskyttelse mod afskedigelse på grund af  

 foreningsforhold ophæves § 4, og i stedet indsættes:
» § 4. Afskediges en lønmodtager i strid med lovens  

 bestemmelser, skal afskedigelsen underkendes, og ansættelsesforholdet  

 opretholdes eller genoprettes, såfremt der nedlægges påstand herom.
Dette  

 gælder dog ikke for privat ansatte lønmodtagere, såfremt det i særlige  

 tilfælde og efter en afvejning af parternes interesser findes åbenbart  

 urimeligt at kræve ansættelsesforholdet opretholdt eller genoprettet.
§ 4 a.
Afskediges en lønmodtager i strid med lovens bestemmelser, uden at  

 afskedigelsen underkendes, skal arbejdsgiveren betale en godtgørelse.
Stk. 2. Godtgørelsen, der ikke kan være mindre end 1 måneds løn og ikke  

 overstige 24 måneders løn, fastsættes under hensyn til lønmodtagerens  

 ansættelsestid og sagens omstændigheder i øvrigt.
Har ansættelsesforholdet  

 varet mindst 2 år, kan godtgørelsen ikke være mindre end 3 måneders løn.
§ 4 b.
Sager efter denne lov skal fremmes med størst mulig hurtighed.
Stk. 2. Retten kan under behandling af en sag om afskedigelse ved kendelse  

 bestemme, at afskedigelsen ikke har virkning, før sagen er afgjort ved dom.  

 Det kan ved dommen bestemmes, at anke ikke har opsættende virkning.« § 2 Loven har virkning for afskedigelser, der finder sted den 1. juni 1990  

 eller senere.
Bemærkninger til lovforslaget Almindelige bemærkninger Lov nr. 285 af 9. juni 1982 om beskyttelse mod afskedigelse på grund af  

 foreningsforhold (Folketingstidende 1981-82 (2. samling), sp. 798, 1423, 7763  

 og 8050; tillæg A, sp. 1599; tillæg B, sp. 863; tillæg C, sp. 497). Den  

 gældende lov er optrykt som bilag 1 til lovforslaget.
 Efter at Den europæiske Menneskerettighedsdomstol i sin dom den 13. august  

 1981 havde taget stilling til rækkevidden af Menneskerettighedskonventionens  

 art. 11, vedtog Folketinget i 1982 foreningsfrihedsloven bl.a. med det formål  

 at sikre, at Danmark overholder sine forpligtelser efter  

 Menneskerettighedskonventionen.
I foreningsfrihedsloven er fastslået såvel den positive organisationsret,  

 dvs. retten til at lade sig organisere, som den negative organisationsfrihed,  

 dvs. retten til at forblive uorganiseret eller til ikke at lade sig  

 organisere i en bestemt forening.
Ved loven blev der endvidere fastsat en  

 meget høj godtgørelse - indtil 78 ugers løn - for afskedigelser i strid med  

 loven.
 På trods af lovens vedtagelse må det konstateres, at der i de senere år  

 har været en lang række tilfælde, hvor lønmodtagere er blevet afskediget,  

 fordi de har været uorganiserede eller organiseret i en anden forening end  

 flertallet på den pågældende arbejdsplads.
Den kendteste af disse sager er den såkaldte HT-sag, der fandt sin  

 endelige afgørelse ved Højesterets dom af 24. oktober 1986 (U.f.R. 86/898 H).  

 Dommen fastslog, at afskedigelsen af 8 buschauffører var i strid med  

 foreningsfrihedsloven.
Dommen fastslog endvidere, at loven ikke giver  

 lønmodtagerne ret til genansættelse, men dommen fastslog også, at  

 lønmodtagere, der afskediges i strid med loven, har krav på en godtgørelse.
 Højesterets dom dannede baggrund for en forespørgselsdebat i Folketinget  

 den 27. november 1986, hvorunder statsministeren bl.a. udtalte:
 »Jeg har i dag på regeringens vegne givet tilsagn om, at regeringen  

 møder med et lovgivningsinitiativ, som går ud på:
 1) Principielt krav om genansættelse.
2) I særlige tilfælde, hvor det ikke lader sig gøre, en betydelig højere  

 erstatning end den, som kendes nu.« På den baggrund fremsatte arbejdsministeren den 18. februar 1988  

 lovforslag om stramning af reglerne i foreningsfrihedsloven.
Forslaget var  

 til 1. behandling i Folketinget den 26. februar 1988 (Folketingstidende 1988  

 sp. 7483). Lovforslaget bortfaldt som følge af udskrivelse af valg.
 I nærværende lovforslag genfremsætter regeringen en række ændringer af  

 foreningsfrihedsloven, med det sigte, dels at sikre lønmodtagerne i deres  

 ansættelsesforhold uanset deres foreningsmæssige tilhørsforhold, dels i endnu  

 højere grad at tilskynde arbejdsgivere til at afholde sig fra at afskedige  

 lønmodtagere i strid med loven, og således bidrage til en reel sikring af  

 foreningsfriheden.
 Disse forslag omfatter:
- adgang til genansættelse ved afskedigelse i strid med loven, - forhøjelse af maksimum for godtgørelsens størrelse, - indførelse af en minimumsgodtgørelse, - indførelse af hurtig domstolsbehandling i sager om afskedigelse på grund  

 af foreningsforhold, og - mulighed for at tillægge sådanne sager opsættende virkning.
 Indholdet i en genansættelsesadgang er:
- at det afgivne opsigelsesvarsel ikke får virkning og  

 ansættelsesforholdet opretholdes, såfremt rettens afgørelse i sagen  

 foreligger inden lønmodtageren skal fratræde, eller - at lønmodtageren genindtræder i det tidligere ansættelsesforhold,  

 såfremt rettens afgørelse foreligger efter at fratræden som følge af  

 opsigelsen har fundet sted.
For offentligt ansatte er adgang til genansættelse ubetinget, såfremt den  

 afskedigede lønmodtager ønsker dette.
Ved offentligt ansatte forstås i denne  

 sammenhæng lønmodtagere, som er ansat i henhold til kollektive overenskomster  

 og aftaler, almindelige bestemmelser om løn- og arbejdsforhold eller  

 individuel aftale, som er indgået eller godkendt af en minister eller  

 kommunal myndighed.
 For privat ansatte gives en snæver adgang til, at retten kan bestemme, at  

 den afskedigede lønmodtager skal have en godtgørelse for afskedigelse i strid  

 med loven, selv om lønmodtageren nedlægger påstand om genansættelse.
 Lønmodtageren kan i alle tilfælde vælge godtgørelse i stedet for  

 genansættelse.
 Forslagene om hurtig domstolsbehandling og opsættende  

 virkning skal ses i sammenhæng med, at der i sager om afskedigelse på  

 grund af foreningsforhold må lægges vægt på, at ansættelsesforholdet så vidt  

 muligt ikke afbrydes, eller at det hurtigt genoprettes.
Hvis lønmodtageren i nogen tid har været borte fra arbejdspladsen, er det  

 vanskeligere at retablere ansættelsesforholdet.
Resultatet kan meget vel  

 blive, at selve tidsforløbet medfører, at en genansættelse ikke længere vil  

 være rimelig.
Bemærkninger til lovforslagets enkelte bestemmelser Til forslaget til ny § 4:
 Bestemmelsen indebærer, at det er op til lønmodtageren selv, hvadenten  

 denne er offentligt eller privat ansat, om vedkommende ønsker  

 ansættelsesforholdet opretholdt eller genoprettet, eller om vedkommende i  

 stedet ønsker en godtgørelse, såfremt det ved dom fastslås, at afskedigelsen  

 er i strid med loven.
 Bestemmelsen indebærer endvidere, at såfremt en offentligt ansat  

 lønmodtager uretmæssigt afskediges på grund af foreningsforhold, har  

 pågældende et ubetinget krav på ved dom at få afskedigelsen underkendt,  

 hvilket indebærer at ansættelsesforholdet skal opretholdes eller genoprettes.
For privat ansatte kan der ved dommen i stedet for genansættelse tilkendes  

 den afskedigede en godtgørelse, såfremt det i særlige tilfælde og efter en  

 afvejning af parternes interesser findes åbenbart urimeligt at kræve  

 ansættelsesforholdet opretholdt eller genoprettet.
Den primære sanktion er  

 imidlertid, at ansættelsesforholdet opretholdes eller genoprettes.
Forslagets gennemførelse vil indebære, at en lønmodtager, der afskediges,  

 og mener at afskedigelsen er begrundet i foreningsforhold, ved fogedretten  

 vil kunne få nedlagt forbud mod, at ansættelsesforholdet bringes til ophør på  

 et forud varslet tidspunkt.
Betydningen heraf vil være, at lønmodtageren  

 fortsat skal betragtes som ansat, og således har krav på løn m.v. - men  

 lønmodtageren kan ikke ved fogedens hjælp gennemtvinge at komme til at  

udføre sit arbejde.
En begæring om fogedforbud kan indgives til fogedretten straks efter, at  

 opsigelsen har fundet sted, og forbudssagen kan herefter påregnes behandlet i  

 fogedretten inden for få dage.
Finder fogedretten grundlag for at nedlægge  

 forbud, påhviler det lønmodtageren inden 1 uge efter forbudets nedlæggelse at  

 anlægge sag ved de almindelige retter med påstand om, at forbudet stadfæstes,  

 og med påstand om, at arbejdsgiveren tilpligtes at anerkende, at  

 afskedigelsen er i strid med lov om beskyttelse mod afskedigelse på grund af  

 foreningsforhold.
 Overtræder arbejdsgiveren et nedlagt forbud, vil lønmodtageren uden at  

 afvente udfaldet af den endelige dom straks kunne anlægge en privat  

 straffesag mod arbejdsgiveren med påstand om straf af bøde eller hæfte og  

 efter omstændighederne erstatning.
 En lønmodtager, der har fratrådt sin stilling og mener at  

 afskedigelsen er begrundet i foreningsforhold, vil kunne anlægge sag ved de  

 almindelige domstole med påstand om genansættelse.
Har en lønmodtager efter en uberettiget afskedigelse fratrådt sin  

 stilling, vil efterlevelse af en dom om genansættelse kunne søges  

 gennemtvunget efter retsplejelovens § 535. Denne bestemmelse giver  

 lønmodtageren adgang til under en privat straffesag at kræve arbejdsgiveren  

 dømt til straf af bøde eller hæfte for at undlade at efterkomme dommens  

 bestemmelse om genansættelse.
Herudover vil arbejdsgiveren kunne dømmes til  

 at betale løn, som om genansættelse efter dommen var sket.
Et tilkendt  

 pengekrav vil kunne tvangsfuldbyrdes af fogedretten efter retsplejelovens  

 almindelige udlægsregler.
 Til forslaget til § 4 a:
 En retsstridig afskedigelse af en lønmodtager på grund af vedkommendes  

 foreningstilhørsforhold er en alvorlig krænkelse af den personlige frihed.  

 Der bør i sådanne sager tilkendes den afskedigede betydeligt større  

 godtgørelse, end der er retspraksis for i dag.
Det foreslås således, at der gives domstolene mulighed for at fastsætte en  

 godtgørelse på indtil 24 måneders løn.
Det foreslås endvidere, at godtgørelse  

 for afskedigelse i strid med loven ikke kan fastsættes til mindre end 1  

 måneds løn.
Hvis ansættelsesforholdet har varet mindst 2 år, skal  

 godtgørelsen af domstolen ikke kunne fastsættes til mindre end 3 måneders  

 løn.
 Dette gælder såvel i tilfælde, hvor den afskedigede ønsker at få  

 godtgørelse i stedet for genansættelse, som i de særlige tilfælde, hvor  

 domstolen tilkender en lønmodtager, der har været privat ansat, en  

 godtgørelse, selvom vedkommende har nedlagt påstand om genansættelse.
Den tilkendte godtgørelse skal dække den ikke-økonomiske skade, pågældende  

 har lidt.
Der er derfor intet til hinder for, at der ved siden af  

 godtgørelsen ydes erstatning efter de almindelige erstatningsretlige regler.
 Til forslaget til § 4 b:
 Da der i sager om afskedigelse på grund af foreningsforhold må lægges vægt  

 på, at ansættelsesforholdet så vidt muligt ikke afbrydes, eller at det  

 hurtigt genoprettes, foreslås, at disse sager af domstolene fremmes med  

 størst mulig hurtighed.
 En tilsvarende bestemmelse findes i § 275 a i borgerlig straffelov.
Det foreslås endvidere, at retten under en sag om afskedigelse ved  

 kendelse skal kunne bestemme, at afskedigelsen ikke har virkning, før sagen  

 er afgjort ved dom.
Det kan ved dommen i sagen bestemmes, at anke ikke har  

 opsættende virkning.
Bilag 1 Lov nr. 285 af 9. juni 1982 Lov om beskyttelse mod afskedigelse på grund af foreningsforhold VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1. En arbejdsgiver må ikke afskedige en lønmodtager, fordi denne er  

 medlem af en forening eller en bestemt forening.
 § 2. En arbejdsgiver må ikke afskedige en lønmodtager, fordi denne ikke er  

 medlem af en forening eller af en bestemt forening.
 Stk. 2. Stk. 1 finder ikke anvendelse, såfremt lønmodtageren ved  

 ansættelsen var bekendt med, at arbejdsgiveren stillede medlemskab af en  

 forening eller af en bestemt forening som betingelse for beskæftigelse i  

 virksomheden.
 Stk. 3. Stk 1. finder endvidere ikke anvendelse, når en lønmodtager, der  

 er medlem af en forening, efter ansættelsen gøres bekendt med, at  

 medlemskabet er en betingelse for fortsat ansættelse i virksomheden.
 § 3. Lovens §§ 1 og 2 gælder ikke for lønmodtagere, der er ansat hos  

 arbejdsgivere, hvis virksomhed som sit udtrykte formål har at fremme et  

 bestemt politisk, ideologisk, religiøst eller kulturelt standpunkt, og den  

 pågældendes foreningsforhold må anses for at være af betydning for  

 virksomheden.
 § 4. Afskediges en lønmodtager i strid med lovens bestemmelser, skal  

 arbejdsgiveren betale en godtgørelse.
 Stk. 2. Godtgørelse efter stk. 1, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.
 § 5. Loven træder i kraft den 1. juli 1982.
§ 6. Loven gælder ikke for Færøerne og Grønland.
Ved Kongelig anordning  

 kan loven sættes i kraft for Grønland.
Givet på Christiansborg Slot, den 9. juni 1982 Under Vor Kongelige Hånd og Segl MARGRETHE R.
