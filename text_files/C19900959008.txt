V.
Instruktører m.fl.
5.1 instruktører Som instruktører ved den lokale uddannelse anvendes fastansat eller  

 frivilligt personel med en befalingsmandsuddannelse suppleret med en  

 specialuddannelse.
Instruktører i det kommunale civilforsvar aflønnes efter  

 regler fastsat ved forhandling mellem Kommunernes Landsforening og Det  

 kommunale civilforsvarspersonales Landsforbund.
Instruktører iøvrigt, til hvem der udbetales honorarer centralt fra  

 Civilforsvarsstyrelsen aflønnes efter Finansministeriets regler for  

 timelønnet undervisning.
Der ydes forskellige honorarer for teoretisk og  

 praktisk undervisning.
Lektioner, der afvikles i form af øvelser eller i  

 overvejende grad som praktik, honoreres efter taksten for praktisk  

 undervisning, medens øvrige lektioner vederlægges som teoretisk undervisning.  

 Honorareres størrelse fremgår af bilag 11.
5.2 Uddannelsesledere I forbindelse med uddannelsen af det værnepligtige personel i det  

 kommunale civilforsvar udbetales der også honorar til en uddannelsesleder, se  

 herom i bilag 16.
 Dersom det skønnes hensigtsmæssigt ved uddannelse af personel i  

 CF-ordenskorpset, kan der også her være en uddannelsesleder ved siden af  

 instruktøren, hvor begge kan oppebære honorarer.
 Det er en forudsætning for udbetaling af uddannelseslederhonorar til  

 polititjenestemænd, at undervisningen og tilrettelægningen heraf foregår i  

 fritiden.
 Honoraret herfor beregnes efter det antal timer, hvori den pågældende har  

 opholdt sig på uddannelsesstedet, dog maksimalt med det timetal svarende til  

 den faktiske undervisningstid med fradrag af de timer, hvori han måtte have  

 virket som instruktør og modtaget instruktørhonorar herfor.
5.3 Øvelsesdommere Ved større samlede øvelser kan i visse tilfælde med CF-regionens  

 godkendelse anvendes øvelsesdommere, men kun i strengt nødvendigt omfang.
5.4 Inspektionshavende Den inspektionshavende, der har opsyn med de værnepligtige under  

 indkvartering f.eks. i forbindelse med weekenduddannelse, oppebærer honorar  

 for denne virksomhed.
Se iøvrigt bilag 17.
5.5 Foredragsholdere For foredragsvirksomhed kan der udbetales foredragsholderen et honorar for  

 afholdelse af foredrag uanset dettes længde, dog mindst af 30 minutters  

 varighed, og for deltagelse i efterfølgende diskussion, gruppearbejde eller  

 lignende.
Honorarets aktuelle størrelse fremgår af bilag 11. Der henvises i  

 øvrigt til Civilforsvarsstyrelsens cirkulærskrivelser af 29. juli 1968 og 22.  

 januar 1969 om civilforsvarets informationstjeneste.
5.6 Filmoperatør Opmærksomheden henledes på, at der kan ydes et særligt honorar til  

 operatøren ved forevisning af film, se bilag 11. Det er en forudsætning for  

 at kunne oppebære honorar som filmoperatør, at den pågældende ikke oppebærer  

 andet honorar for det samme tidsrum, f.eks. som instruktør eller  

 CF-foredragsholder.
 5.7 Befordringsgodtgørelse til instruktører m.fl.
Befordringsgodtgørelse i forbindelse med undervisnings- og  

 foredragsvirksomhed kan kun ydes, når afstanden mellem bopæl/tjenestested og  

 uddannelsessted overstiger 8 km.
Godtgørelsen er skattefri.
Foregår  

 transporten rent faktisk fra bopælen, ydes godtgørelsen derfra.
 Offentlig transportmidler skal i så fald i videst muligt omfang benyttes  

 ved hen- og tilbagerejse.
Eget befordringsmiddel kan dog benyttes, når særlige forhold taler herfor,  

 specielt når det i det givne tilfælde - alle forhold taget i betragtning - er  

 mest økonomisk for staten.
Som eksempler på sådanne forhold kan anføres, at  

 offentlige befordringsmidler ikke kan anvendes på større dele af strækningen  

 mellem bopæl og uddannelsessted, at en benyttelse af offentlig  

 befordringsmiddel medfører en samlet ventetid undervejs på mindst 1 time, at  

 instruktøren medbringer frivilligt eller værnepligtige personel, eller at  

 flere instruktører benytter samme private køretøj.
Endvidere kan eget  

 befordringsmiddel benyttes i de særlige tilfælde, hvor medbringelse af  

 undervisningsrekvisitter af større omfang nødvendiggør det.
 Befordringsudgifter beregnes og godtgøres efter de for statens  

 tjenestemænd gældende regler.
 5.8 Uddannelseskrav til instruktører m.fl.
 Nedenfor er anført de regler, der gælder for hvilke instruktører, der kan  

 anvendes ved undervisning i de forskellige civilforsvarsfag i det lokale  

 civilforsvar:
 5.8.1 Som instruktører i brandtjeneste, redningstjeneste, herunder  

 katastrofeførstehjælp, forplejningstjeneste, indkvarteringstjeneste,  

 maskinpassertjeneste og signaltjeneste må kun anvendes personer, der har  

 bevis som instruktør i de pågældende fag.
 5.8.2 Som instruktører på  grundkursus i førstehjælp må kun  

 anvendes personer fra Dansk Røde Kors, ASF-Dansk Folkehjælp,  

 Civilforsvars-Forbundet/Danske Kvinders Beredskab eller det kommunale  

 civilforsvar, som har gennemgået og bestået en godkendt instruktøruddannelse  

 i førstehjælå.
 5.8.3 Som instruktører ved undervisning af personel inden for  

 civilforsvarets forskellige tjenestegrene i elementær  brandbekæmpelse  

 må kun anvendes befalingsmænd fra CF-korpset eller personer, der har  

 gennemgået kursus for instruktører i brandtjeneste på Civilforsvarets  

 tekniske Skole eller gennemgået en befalingsmandsuddannelse på Statens  

 Brandskole.
 5.8.4 Som instruktører i beskyttelse mod virkningerne af  

 masseødelæggelsesvåben/ABC-grundkursus må kun anvendes personer, som har  

 gennemgået ABC-instruktørkursus på Civilforsvarets tekniske Skole eller et  

 tilsvarende kursus ved Hærens Ingeniør- og ABC-skole (HIAS). I alle andre  

 tilfælde kræves en godkendelse fra Civilforsvarsstyrelsen.
 5.8.5. Som instruktører i rydningstjeneste må indtil videre kun  

 anvendes personer, der har bevis som instruktører i redningstjeneste.
5.8.6. Som instruktører ved undervisning i teknisk tjeneste  

 anvendes personer tilknyttet teknisk tjeneste, som civilforsvarslederen  

 godkender hertil.
Ved undervisning af personel i redningstjenesten og  

 brandtjenesten i teknisk tjeneste kan endvidere anvendes personer, der har  

 bevis som instruktører i redningstjeneste eller brandtjeneste.
 5.8.7. Som instruktør ved undervisning i CF-organisation,  

 tjenesteforhold og CF-optræden anvendes personer, som politimesteren  

 eller civilforsvarslederen godkender hertil.
 5.8.8 Som instruktører ved undervisning i de under pkt. 1 - 5 nævnte fag  

 kan i undtagelsestilfælde og for et begrænset tidsrum anvendes personer, der  

 efter indstilling fra vedkommende myndighed og uden gennemgang af  

 instruktørkursus af Civilforsvarsstyrelsen findes at have de hertil  

 tilstrækkelige kvalifikationer, om fornødent på grundlag af en af  

 Civilforsvarsstyrelsen anordnet prøve.
5.8.9 Civilforsvarets instruktørbeviser gælder normalt uden  

 tidsbegrænsning.
Som betingelse for de pågældende personers fortsatte virke  

 som instruktører kan det - især, hvis de igennem længere tid kun har  

 undervist i meget begrænset omfang - af vedkommende lokale  

 civilforsvarsmyndighed bestemmes, at de pågældende skal gennemgå et  

 repetitions- eller vedligeholdelseskursus inden for deres felt eller  

 godtgøre, at de fremdeles er i besiddelse af de fornødne kvalifikationer ved  

 aflæggelse af fornyet prøve.
For ABC-officerer uddannet ved HIAS gælder ingen forældelsesregler.
Opstår  

 der behov for genopfriskningskurser, vil disse blive etableret.
