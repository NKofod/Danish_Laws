(Til samtlige seminarier) 1. Det påhviler læreren at bibringe de studerende et  

 sådant kendskab til de enkelte maskiners funktion, at de er i stand til at  

 bruge maskinerne på rette måde med anvendelse af alle foreskrevne  

 beskyttelsesforanstaltninger, samt at de er i stand til at foretage en  

 almindelig vedligeholdelse af maskinerne.
 2. Læreren skal ved passende kontrolforanstaltninger  

 sikre sig, at hver enkelt af de studerende har fået den fornødne vejledning  

 og instruktion, før det tillades vedkommende at benytte enhver af de  

 pågældende maskiner.
 3. Undervisningen skal tilgodese de krav, der, ifølge  

 undervisningsministeriets cirkulære af 26. oktober 1973 om benyttelse af  

 el-drevne maskiner som led i sløjdundervisningen m.v. for børn og unge under  

 18 år, stilles til en lærer i folkeskolen, for at han må lade eleverne  

 benytte el-drevne maskiner.
4. Undervisningen skal for liniefagstuderende i  

 træsløjd omfatte de maskiner, som ifølge ovennævnte cirkulære må anvendes af  

 eleverne.
Herudover skal undervisningen omfatte rundsav, afretter med  

 tykkelseshøvl og båndsav.
 5. Undervisningen for liniefagstuderende i metalsløjd  

 skal omfatte de maskiner, som eleverne i henhold til samme cirkulære må  

 anvende samt andre maskiner, som eventuelt kan være til rådighed f.eks.  

 motordrevne save.
 6. Undervisningen i henhold til denne  

 cirkulæreskrivelse er obligatorisk for samtlige liniefagstuderende og en  

 forudsætning for, at en studerende kan deltage i eksamen i  

 træsløjd/metalsløjd.
 7. Bestemmelserne træder i kraft straks.  

 Eksamensdeltagelsesbetingelsen har gyldighed fra eksamensterminen maj/juni  

 1976.
 P.D.V.
