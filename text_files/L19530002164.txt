Efter at Det europæiske Råds rådgivende Forsamling den 27. september 1952  

 og Ministerudvalget den 30. april 1953 har godkendt en ændret affattelse af  

 artikel 25 i den under 5. maj 1949 i London undertegnede statut for Det  

 europæiske Råd, jfr.
Udenrigsministeriets bekendtgørelser nr. 40 af 13.  

 september 1949, nr. 32 af 30. juli 1951 samt nr. 3 af 31. januar 1952, har  

 Rådets generalsekretær i medfør af statuttens artikel 41 (d) udfærdiget  

 følgende attestation om, at den pågældende ændring er godkendt som anført og  

 trådt i kraft den 4. maj 1953:
 Oversættelse.
ATTESTATION FRA GENERALSEKRETÆREN --------- EFTERSOM artikel 41 (d) i statutten for Det europæiske Råd bestemmer, at  

 ændringer i artiklerne 23-35, 38 og 39, der er godkendt af Ministerudvalget  

 og Den rådgivende Forsamling, træder i kraft på datoen for generalsekretærens  

 til medlemmernes regeringer oversendte attestation, hvorved det bevidnes, at  

 de er godkendt som anført, BEVIDNER GENERALSEKRETÆREN HERVED FØLGENDE:
 1. Den rådgivende Forsamling har under sit møde den  

 27. september 1952 godkendt nedenstående ændring af statuttens artikel 25.
 2. Ministerudvalget har den 30. april 1953 godkendt  

 den samme ændring.
 3. Efter at begge Det europæiske Råds organer således  

 har godkendt ændringen, træder denne i kraft den 4. maj 1953, datoen for  

 denne attestation, som samme dag er sendt alle medlemmernes regeringer.
 ORDLYDEN af den ovenfor omhandlede ændring er som følger:
 »Følgende to stykker skal føjes til afsnit (a) i artikel 25 i Det  

 europæiske Råds statut:
 »De således udnævnte repræsentanters mandat træder i kraft ved  

 åbningen af den ordentlige samling, som følger efter deres udnævnelse, og  

 udløber først ved åbningen af den næste ordentlige samling eller en senere  

 ordentlig samling med den undtagelse, at medlemmerne, i tilfælde af at valg  

 til deres lovgivende forsamlinger har fundet sted, skal være berettiget til  

 at foretage nye udnævnelser.
»Hvis et medlem udfylder ledige mandater som følge af dødsfald eller  

 frasigelse af hvervet, eller foretager nye udnævnelser som følge af valg til  

 dets lovgivende forsamling, skal de nye repræsentanters mandat træde i kraft  

 ved Forsamlingens første møde efter deres udnævnelse.« UDFÆRDIGET i Strasbourg, den 4. maj  

 1953.
J.
C.
PARIS Generalsekretær.
 Udenrigsministeriet, den 17. juni 1953.
 Erik Eriksen.
