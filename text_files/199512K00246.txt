Nr LSF 246 Forslag til Lov om standarder for transmission af tv-signaler m.v.(* 1) Fremsat af forskningsministeren (Frank Jensen) den 16. april 1996 Vedtaget ved tredjebehandling den 31. maj 1996 Lov nr. 471 af 12/06/1996 § 1. Forskningsministeren fastsætter nærmere regler, der er  

 nødvendige for gennemførelsen af De Europæiske Fællesskabers retsforskrifter  

 om standarder for transmission af tv-signaler, herunder regler om:
 1) Anvendelse af bestemte transmissionsstandarder ved kabel-, satellit-  

 eller jordbaseret tv-transmission.
 2) Transmission af tv-udsendelser via 100 pct. digitale net, der er åbne  

 for offentligheden.
 3) Teknisk indretning af tv-apparater, digitale dekodere og  

 adgangsstyringssystemer.
 4) Krav til betalings-tv-operatører.
 5) Vilkår for overdragelse af brugsret til patent eller varemærke  

 vedrørende adgangsstyringssystemer og -produkter hertil.
 6) Viderefordeling af tv-udsendelser i kabel-tv-anlæg.
 Stk. 2. Ved kabel-tv-anlæg forstås i denne lov:
 1) Overordnede bredbåndsnet, der fremfører tv-programmer til  

 fællesantenneanlæg.
 2) Fællesantenneanlæg med mere end 50.000 tilsluttede husstande.
§ 2. Forskningsministeren fastsætter nærmere regler om tilsyn og  

 kontrol med overholdelse af loven og de i henhold til denne fastsatte regler,  

 herunder om 1) forbud mod salg, udlejning eller anden form for tilrådighedsstillelse  

 af apparater, herunder dekodere og tilbehør til dekodere, hvor det er  

 konstateret, at bestemmelsens krav ikke er overholdt, og 2) pligt for udbydere til at tilbagetage apparater m.v. omfattet af  

 forbud, jf. nr. 1, samt til at tilbagekalde sådanne apparater m.v.
 Stk. 2. Virksomheder, som fremstiller, sælger, udlejer eller på  

 anden måde stiller apparater m.v. til rådighed, skal til enhver tid give  

 tilsynsmyndigheden adgang til at foretage undersøgelser af de omhandlede  

 apparater m.v. eller udtage eksemplarer af disse til kontrol af overholdelse  

 af de fastsatte regler.
 § 3. Telestyrelsen fører tilsyn og kontrol med overholdelsen af  

 denne lov og de i medfør af loven fastsatte regler.
 Stk. 2. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager om standarder for transmission af tv-signaler eller om behandling og  

 afgørelse af enkeltsager efter denne lov eller regler udstedt med hjemmel  

 heri.
 Stk. 3. Afgørelser truffet af Telestyrelsen efter denne lov og  

 Telestyrelsens sagsbehandling i forbindelse hermed kan påklages til  

 Teleklagenævnet, der er oprettet i henhold til lov om konkurrenceforhold og  

 samtrafik i telesektoren.
 § 4. Forskningsministeren kan fastsætte nærmere regler om gebyrer  

 i forbindelse med tilsyn og kontrol med overholdelse af loven og de i medfør  

 heraf fastsatte regler.
§ 5. Med bøde straffes den, der 1) overtræder § 2, stk. 2, eller 2) overtræder regler fastsat i medfør af § 1 og § 2, stk. 1.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 som sådant bødeansvar.
 § 6. Loven træder i kraft den 1. juli 1996.
 § 7. Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de særlige færøske og grønlandske forhold måtte tilsige.
Oprindeligt fremsat forslag § 1. Forskningsministeren fastsætter nærmere regler, der er nødvendige for gennemførelsen af De Europæiske Fællesskabers retsforskrifter om standarder for transmission af tv-signaler, herunder regler om:
 1) Anvendelse af bestemte transmissionsstandarder ved kabel-, satellit-,  

 eller jordbaseret tv-transmission.
 2) Transmission af tv-udsendelser via 100 pct. digitale net, der er åbne  

 for offentligheden.
 3) Teknisk indretning af tv-apparater, digitale dekodere og  

 adgangsstyringssystemer.
 4) Krav til betalings-tv-operatører.
 5) Vilkår for overdragelse af brugsret til patent eller varemærke  

 vedrørende adgangsstyringssystemer og -produkter hertil.
 6) Viderefordeling af tv-udsendelser i kabel-tv-anlæg.
 Stk. 2. Ved kabel-tv-anlæg forstås i denne lov:
 1) Overordnede bredbåndsnet, der fremfører tv-programmer til  

 fællesantenneanlæg.
 2) Fællesantenneanlæg med mere end 50.000 tilsluttede husstande.
 § 2. Forskningsministeren fastsætter nærmere regler om tilsyn og  

 kontrol med overholdelse af loven og de i henhold til denne fastsatte regler,  

 herunder om:
1) forbud mod salg, udlejning eller anden form for tilrådighedsstillelse  

 af apparater, herunder dekodere og tilbehør til dekodere, hvor det er  

 konstateret, at bestemmelsens krav ikke er overholdt, og 2) pligt for udbydere til at tilbagetage apparater mv. omfattet af forbud,  

 jf. nr. 1, samt til at tilbagekalde sådanne apparater mv.
 Stk. 2. Virksomheder, som fremstiller, sælger, udlejer eller på  

 anden måde stiller apparater mv. til rådighed, skal til enhver tid give  

 tilsynsmyndigheden adgang til at foretage undersøgelser af de omhandlede  

 apparater mv. eller udtage eksemplarer af disse til kontrol af overholdelse  

 af de fastsatte regler.
 § 3. Telestyrelsen fører tilsyn og kontrol med overholdelsen af  

 denne lov og de i medfør af loven fastsatte regler.
 Stk. 2. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager om standarder for transmission af tv-signaler eller om behandling og  

 afgørelse af enkeltsager efter denne lov eller regler udstedt med hjemmel  

 heri.
 Stk. 3. Afgørelser truffet af Telestyrelsen efter denne lov og  

 Telestyrelsens sagsbehandling i forbindelse hermed kan påklages til  

 Teleklagenævnet, der er oprettet i henhold til lov om konkurrenceforhold og  

 samtrafik i telesektoren.
 § 4. Forskningsministeren kan fastsætte nærmere regler om gebyrer  

 i forbindelse med tilsyn og kontrol med overholdelse af loven og de i medfør  

 heraf fastsatte regler.
§ 5. Med bøde straffes den, der 1) overtræder § 2, stk. 2, eller 2) overtræder regler fastsat i medfør af § 1 og § 2, stk. 1.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 som sådant bødeansvar.
 § 6. Loven træder i kraft den 1. juli 1996.
 § 7. Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de særlige færøske og grønlandske forhold måtte tilsige.
Bemærkninger til lovforslaget Almindelige bemærkninger Europa Parlamentets og Rådets Direktiv 95/47/EF af 24. oktober 1995 om  

 standarder for transmission af tv-signaler er optaget som bilag til  

 bemærkningerne.
A.
Baggrunden for lovforslaget Formålet med lovforslaget er at skabe grundlag for gennemførelse i Danmark  

 af ovennævnte Direktiv 95/47/EF, i det følgende benævnt »direktivet om  

 tv-sendestandarder«.
 Med vedtagelsen af direktivet ophæves samtidig Direktiv 92/38/EØF om  

 standarder for satellittransmission af tv-signaler, det såkaldte  

 MAC-direktiv.
 Dette direktiv blev uaktuelt på grund af den tekniske udvikling på  

 tv-området og blev derfor - i forståelse mellem medlemsstaterne og  

 Kommissionen - ikke implementeret i en række EU-lande, herunder ikke i  

 Danmark.
 At MAC-direktivet ikke blev implementeret i en række EU-lande skyldes  

 bl.a., at den digitale teknik på tv-området kort efter vedtagelsen af  

 MAC-direktivet var så vidt udviklet, at det stod klart, at direktivet  

 nødvendigvis måtte ændres til også at omfatte denne teknologi.
 Hovedformålet med direktivet om sendestandarder er at fremme  

 standardisering inden for tv-området for herigennem at billiggøre  

 produktionen af tv-apparater og styrke de europæiske tv-fabrikanter i  

 konkurrencen med fabrikanter uden for Europa.
Direktivet regulerer ikke sendestandarder for de tv-tjenester, vi kender i  

 dag.
Direktivet retter sig mod fremtidens tv-tjenester, herunder de kommende  

 digitale tv-tjenester og søger specielt at fremme udbredelsen af det nye  

 format for tv-billeder, der benævnes bredskærmsformatet.
 Ved udsendelse i bredskærmsformatet (biograffilmformat) er forholdet  

 mellem billedets bredde og højde fastsat til 16:9. Billedformatet for  

 nuværende tv-udsendelser er 4:3.
 Direktivet fastlægger som definition af bredskærms-tv-transmission, at et  

 tv-apparat beregnet for 16:9-billedformatet, der modtager en sådan  

 transmission, kan vise et billede, som fylder hele skærmen, og som har fuld  

 billedskarphed (fuld opløsning).
Det bemærkes, at der allerede i handelen findes 16:9 tv-apparater, der  

 tilsyneladende er i stand til at danne et billede, der fylder hele skærmen,  

 uanset at transmissionen er i 4:3 format.
Dette opnås ved en kunstig  

 horisontal strækning af billedet, og transmissionen er dermed ikke  

 bredskærms-tv, som defineret i direktivet.
Direktivet omfatter tv-transmission via kabel-, satellit- og jordbaserede  

 net.
Ved tv-transmission forstås udsendelse til almenheden af tv-programmer  

 ved hjælp af radioanlæg samt fordeling af tv-programmer i fællesantenneanlæg  

 og fremføring af tvprogrammer i kabel-tv-anlæg.
Som eksempel på  

 tv-transmission kan nævnes DR-TV's og TV2's tv-udsendelser, der i dag  

 udsendes via jordbaserede sendemaster.
 For sådanne tv-transmissioner fastlægges, hvilke sendestandarder, der skal  

 anvendes, jf. nedenfor.
 På baggrund af den hastige udvikling inden for digital tv-teknologi  

 forventes digitale tv'tjenester i fremtiden at komme til at spille en vigtig  

 rolle.
 Ved digital tv-transmission sendes tv-signalerne i form af datasignaler,  

 hvilket giver en række fordele.
Den nye digitale teknik giver bl.a. mulighed for bedre billed- og  

 lydkvalitet.
Desuden er teknikken mere frekvensøkonomisk end den hidtil  

 anvendte teknik.
En jordbaseret digital tv-sender kan eksempelvis udsende  

 fire programmer inden for samme kanalbåndbredde, som eet analogt program  

 optager i dag.
Ud over den frekvensmæssige besparelse kan der opnås mærkbare  

 energibesparelser på sendesiden, idet der ved digitale udsendelser benyttes  

 lavere sendeeffekt med lavere strømforbrug til følge.
Som anført i eksemplet  

 sendes flere programmer over een sender, hvilket også bidrager til  

 energibesparelsen.
 I fællesantenneanlæg og kabel-tv-anlæg kan den forbedrede frekvensøkonomi  

 på tilsvarende måde udnyttes til en mangedobling af anlæggets kanalkapacitet  

 inden for en given båndbredde.
 Den digitale teknik åbner mulighed for en lang række nye tv-tjenester,  

 herunder betalings-tv, der forventes at blive en meget udbredt afregningsform  

 for den del af tvudbudet, der ikke er licens- eller reklamefinansieret.
 Mellem tv-station og seer er der ved betalings-tv ofte indskudt et  

 mellemled, der i denne lov benævnes betalings-tv-operatøren.
Betalings-tv-operatøren udbyder tv-programmer fra en eller flere  

 tv-stationer til aftagerne, der kan være kabel-tv-anlæg, fællesantenneanlæg  

 og de enkelte husstande.
Operatøren opkræver betaling fra aftagerne og  

 afregner for programmerne med tv-stationerne.
Endvidere foretager operatøren  

 den tekniske styring (åbning og lukning) af de til tjenesten knyttede  

 dekodere ved hjælp af et såkaldt adgangsstyringssystem.
Der er nærmere  

 redegjort for disse forhold i bemærkningerne til § 1, nr. 3.
Dette giver betalings-tv-operatøren kontrol med, hvem der modtager hvilke  

 programmer, og dermed et godt udgangspunkt for markedsføring af nye  

 programtilbud.
Men det giver også en potentiel mulighed for at styre, hvilke  

 tv-stationer, der kan få deres programmer ud til seerne.
 Under forhandlingerne om direktivet har bl.a. tv-stationerne af denne  

 grund udtrykt bekymring for, at operatører af betalings-tv-systemer vil kunne  

 styre medieudbudet i kraft af deres rolle som mellemled til seerne.
 Med henblik på at sikre tv-stationerne rimelige markedsvilkår i relation  

 til betalings-tv-operatørerne, fastsætter direktivet derfor en række krav til  

 operatørerne med dette formål for øje.
 Hvis der ikke foretages en regulering af området, vil operatører af  

 adgangsstyringssystemer endvidere kunne sende dekodere på markedet, der kun  

 giver mulighed for at modtage programmer fra denne ene udbyder.
 For at imødegå dette fastsætter direktivet regler, der søger at tilgodese  

 seernes muligheder for at kunne modtage programmer fra konkurrerende  

 udbydere, jf. bemærkningerne til § 1 nr. 5.
 Formålet med direktivet om sendestandarder og dermed lovforslaget kan  

 sammenfattes i følgende hovedpunkter:
- at fastlægge standarder for tv-transmission og fremme overgangen til  

 bredskærmsformat, - at lette tilslutning af tilbehør til tv-apparater som f.eks. dekodere  

 gennem fastlæggelse af en standardiseret grænseflade mellem tv-apparatet og  

 dekoderen, - at skabe et ensartet EU-lovgrundlag for operatører af digitale  

 betalings-tv-tjenester.
B.
Direktivet om tv-sendestandarder 1. Tv-sendestandarder Ved tv-sendestandarder forstås de tekniske specifikationer, der fastlægger  

 udformningen af det elektriske signal, der bærer informationen om tv-billedet  

 og -lyden.
PAL-standarden er betegnelsen for den i dag mest udbredte tv-sendestandard  

 i Vesteuropa.
PAL-standarden benyttes her i landet til jordbaseret tv  

 (eksempelvis DR-TV og TV2). Tv-billeder efter PAL-standarden er opbygget af  

 625 linier, og billedformatet er 4:3. I nogle europæiske lande benyttes  

 SECAM-standarden, ligeledes med billedformatet 4:3.
 Direktivet fastlægger standarder for både analog (ikke fuldt ud digital)  

 og digital tv-transmission.
Analog transmission Den teknologi der anvendes i dag benævnes analog transmission.
Som  

 eksempel herpå kan nævnes PAL-standarden, der benyttes i Danmark.
Der fastlægges standarder for ikke fuldt ud digital  

 bredskærms-tv-transmission med normal opløsning, hvor billedet er opbygget af  

 625 linier, samt tilsvarende standarder for tv-transmission med høj  

 opløsning, hvor billedet er opbygget af 1250 linier.
Der henvises i øvrigt  

 til bemærkningerne til lovforslagets enkelte bestemmelser.
Digital transmission Ved digital tv-transmission sendes billed- og lydinformationen som  

 datasignaler.
For digital tv-transmission fastlægger tv-direktivet, at der skal anvendes  

 en standard udarbejdet af en anerkendt europæisk  

 standardiseringsorganisation.
Bestemmelsen gælder uanset billedformat.
På nuværende tidspunkt foreligger sådanne standarder udarbejdet af ETSI  

 (European Telecommunications Standardizations Institute) for så vidt angår  

 digital kabel- og satellit tv-transmission.
En ETSI standard for digital  

 jordbaseret tv-transmission forventes at foreligge i løbet af 1996.
2. Krav til tv-apparater Med hensyn til den tekniske indretning af tv-apparater fastlægger  

 direktivet krav til tvapparater med henblik på tilslutning af digitale  

 dekodere samt krav til tv-apparater med en indbygget digital dekoder, jf.  

 bemærkningerne til § 1. nr. 3.
Hvis seerne ønsker at se tv-programmer, der sendes digitalt, skal der  

 anskaffes nyt modtageudstyr.
Det kan enten være i form af et digitalt  

 tv-apparat eller en såkaldt settop-boks, der omformer det digitale signal, så  

 det kan modtages på et eksisterende analogt tv-apparat.
Desuden kan udstyr  

 til såkaldt dekryptering være indbygget i en settop-boks eller i det digitale  

 tv-apparat, som dermed også kan udføre dekoderens funktioner, jf. nedenfor om  

 betalings-tv.
3. Betalings-tv Betalings-tv er en tv-tjeneste, hvor tv-programmerne sendes i krypteret  

 form, og hvor betaling er en betingelse for, at disse tv-programmer ved  

 modtagelsen kan dekrypteres og vises på et tv-apparat.
 Som eksempel på udbydere af betalings-tv i Danmark kan nævnes firmaet  

 Viasat, som bl.a. udbyder tv-kanalerne TV3-Danmark og TV1000.
 - Betalings-tv omfatter følgende elementer:
- kryptering - dekryptering (dekodning) - adgangsstyring Kryptering Kryptering af tv-signaler er betegnelsen for den kodningsproces, en  

 betalings-tv-operatør lader tv-signalet gennemgå, inden det udsendes, så  

 signalet ikke uden anvendelse af dekoder kan gengives af et tv-apparat.
 Formålet med kryptering er at sikre, at kun de seere, der betaler for  

 modtagelsen, får mulighed for at se udsendelserne.
Dekryptering Dekoderen er betegnelsen for det apparat, der foretager dekrypteringen af  

 det krypterede tv-signal, d.v.s. ændrer signalet, så det kan gengives af et  

 tv-apparat.
Dekoderen er normalt anbragt hos den enkelte bruger, men kan i  

 kabel-tv-anlæg eller fællesantenneanlæg være anbragt centralt, hvis der er  

 truffet aftale om levering af det krypterede program til alle husstande, der  

 er tilsluttet det pågældende anlæg.
Adgangsstyring Adgangsstyring er et system, der kontrolleres af betalings-tv-operatøren,  

 og som benyttes til at åbne og lukke for dekoderen alt afhængig af, om der er  

 betalt for modtagelse af de pågældende programmer.
Åbning og lukning af dekoderen fjernstyres normalt ved hjælp af  

 datasignaler, der ledsager de enkelte tv-programmer.
I nogle systemer  

 anvendes desuden en art betalingskort, som seeren skal indsætte i dekoderen  

 for at aktivere den.
Direktivets krav På europæisk plan er en kreds af de største aktører på tv-området nået til  

 enighed om en fælles krypteringsmetode, der aktuelt administreres af den  

 anerkendte europæiske standardiseringsorganisation ETSI.
Blandt aktørerne kan  

 nævnes en række store europæiske tv-stationer, betalings-tv-operatører,  

 producenter af tv-apparater, myndigheder m.fl.
Fra Danmark deltager bl.a.
DR,  

 Tele Danmark A/S og Telestyrelsen.
I forbindelse med digitale betalings-tv-tjenester fastlægger direktivet  

 krav om, at alle digitale dekodere skal kunne dekryptere tv-udsendelser, der  

 er kodet efter den fælleseuropæiske krypteringsmetode.
Dette forhindrer ikke,  

 at en dekoder tillige kan indrettes til at håndtere andre krypteringsmetoder.
 Desuden fastsættes krav om, at ikke-krypterede signaler uhindret  

 (transparent) skal kunne passere dekoderen.
Adgangsstyringssystemer er ikke standardiserede, idet de forskellige  

 betalings-tvoperatører normalt anvender hvert sit system.
Direktivet  

 fastsætter dog krav om, at disse systemer teknisk skal være indrettet, så en  

 kabel-tv-operatør uden uforholdsmæssigt store omkostninger kan overtage  

 kontrollen med adgangsstyringen i forbindelse med fordeling af  

 tv-transmissioner i sit kabel-tv-anlæg.
Der henvises endvidere til  

 bemærkningerne til § 1 nr. 3.
 Betalings-tv-operatører skal på ensartede, rimelige og  

 ikke-diskriminerende vilkår tilbyde alle tv-stationer, der ønsker at udnytte  

 muligheden for adgangsstyring, at medtage deres udsendelser i operatørens  

 programudbud, så stationernes udsendelser kan modtages af seere, der benytter  

 dekodere, hvis funktion er styret af betalings-tv-operatøren.
 Betalings-tv-operatøren skal endvidere føre separate regnskaber for deres  

 aktiviteter vedrørende adgangsstyring, hvis de udbyder deres adgangsstyring  

 over for tv-stationerne, d.v.s. tilbyder tv-stationerne at videreformidle  

 deres udsendelser i krypteret form og forestå adgangsstyringen mod betaling.
Direktivet foreskriver endvidere, at tv-stationer skal offentliggøre en  

 prisliste til brug for seerne.
Hvorledes dette krav gennemføres i Danmark er  

 nærmere beskrevet i bemærkningerne til § 1 nr. 4.
Endelig fastsætter direktivet regler i forbindelse med overdragelse af  

 nødvendige rettigheder til fabrikanter af digitale dekodere til fremstilling  

 af adgangsstyringssystemer.
Formålet er bl.a. at sikre, at der kan  

 fremstilles dekodere, der kan gengive programmer formidlet via forskellige  

 betalings-tv-operatørers adgangsstyringssystemer.
 Man ønsker herved at modvirke, at seere, der kun råder over een dekoder,  

 af tekniske årsager bindes til en enkelt operatørs programudbud.
4. Bredskærms-tv-transmission Med hensyn til fordeling af bredskærms-tv-udsendelser i kabel-tv-anlæg  

 fastlægger direktivet, at disse udsendelser som minimum skal viderefordeles i  

 bredskærmsformat.
Desuden fastsætter direktivet, at digitale net, der er åbne  

 for offentligheden til distribution af tv-transmission, skal være i stand til  

 at overføre tv-udsendelser i bredskærmsformat.
5. Fællesantenneanlæg Det fremgår af direktivets indledende betragtninger, at fællesantenneanlæg  

 - som fastlagt af medlemsstaterne - ikke er omfattet af direktivet, jf. §1,  

 stk. 2.
 Afgrænsningen af, hvilke fællesantenneanlæg, der er omfattet af  

 direktivets bestemmelser, er således efter direktivet overladt til national  

 afgørelse.
Den afgrænsning, der fremgår af §1, stk. 2 indebærer, at alle  

 fællesantenneanlæg med 50.000 tilsluttede husstande og derunder er undtaget  

 fra bestemmelserne i denne lov.
Disse anlæg er dermed ikke omfattet af kravet  

 om, at tv-udsendelser i bredskærmsformat skal viderefordeles i  

 bredskærmsformat.
 Ovennævnte afgrænsning er fastlagt i overensstemmelse med de synspunkter,  

 der fra dansk side blev fremført under sagens behandling i EU's ministerråd,  

 hvor Danmark gjorde sig til talsmand for, at udbredelsen af  

 bredskærms-tv-udsendelser i fællesantenneanlæg skal være  

 efterspørgselsstyret.
 Ejerne af de pågældende fællesantenneanlæg får dermed i overensstemmelse  

 med hidtidig dansk tradition på området mulighed for selv at bestemme,  

 hvorvidt og hvornår de ønsker at afholde nødvendige udgifter til fordeling af  

 bredskærms-tv-udsendelser i deres anlæg.
 Samtidig bemærkes, at ingen er afskåret fra efter eget ønske at foretage  

 den nødvendige investering i forbindelse med modtagning af  

 bredskærms-tv-udsendelser.
 Med den valgte afgrænsning vil det på nuværende tidspunkt alene være de  

 overordnede kabelnet til fremføring af tv-programmer, der er omfattet af  

 loven, idet det største eksisterende fællesantenneanlæg i øjeblikket har  

 cirka 35.000 tilslutninger.
 Ved en sammenlægning af eksisterende fællesantenneanlæg vil det samlede  

 anlæg være omfattet af loven, såfremt det totale antal tilslutninger  

 overstiger 50.000.
C.
Lovforslagets økonomiske og administrative konsekvenser Tilsyn og kontrol med overholdelse af loven og de i medfør af loven  

 fastsatte bestemmelser forudsættes udført af Telestyrelsen.
Loven forventes  

 ikke at få personalemæssige konsekvenser, da der forventes at kunne overføres  

 ressourcer fra områder med faldende aktivitet til varetagelse af de nye  

 opgaver.
Loven forudses administreret uden anvendelse af omfattende administrative  

 procedurer, idet der vil blive etableret en såkaldt »generel  

 tilladelsesordning« i form af en bekendtgørelse, der indeholder de krav,  

 der skal sikres overholdt.
Det er således hensigten at undgå ordninger, der  

 indebærer behov for udstedelse af individuelle tilladelser eller anmeldelser.  

 Det er endvidere ikke hensigten at foretage systematisk markedskontrol, men i  

 stedet hovedsagelig at basere denne på konkrete klagesager.
 Klager over afgørelser truffet af Telestyrelsen kan ankes til  

 Teleklagenævnet, jf. § 3, stk. 3.
Erhvervsøkonomiske konsekvenser Kravet om, at digitale net, der er åbne for offentligheden til fordeling  

 af tv-udsendelser, skal være i stand til at fremføre tv-udsendelser i  

 bredskærmsformat, kan i et vist omfang medføre behov for investeringer.
 Investeringernes størrelse som følge af denne lov lader sig imidlertid  

 vanskeligt opgøre, da de berørte net antagelig vil blive ombygget under alle  

 omstændigheder på grund af de kapacitetsmæssige fordele, der er forbundet med  

 anvendelsen af de i direktivet angivne digitale tv-standarder.
 Det samme forhold gør sig gældende for så vidt angår eventuel nødvendig  

 udbygning af de overordnede bredbåndsnet.
Miljømæssige konsekvenser Lovforslaget har ingen umiddelbare miljømæssige konsekvenser.
Der kan som  

 nævnt i de indledende bemærkninger på længere sigt forventes en mærkbar  

 energibesparelse i forbindelse med driften af evt. fremtidige jordbaserede  

 digitale tv-sendernet.
 En nærmere opgørelse af besparelsesmulighederne kan først foretages, når  

 der inden for de nærmeste år foreligger resultater fra den praktiske  

 afprøvning af digitale jordbaserede sendernet.
Forholdet til EU-retten Lovforslaget og de i medfør heraf fastsatte bestemmelser gennemfører  

 EuropaParlamentets og Rådets Direktiv 95/47/EF, offentliggjort i De  

 Europæiske Fællesskabers Tidende den 23. november 1995, nr.
L 281/51.
 Ifølge direktivet fastlægger medlemslandene selv hvilke kabel-TV anlæg der  

 er omfattet.
 I overensstemmelse hermed er det valgt, at alle fællesantenneanlæg med  

 50.000 tilsluttede husstande og derunder er undtaget fra lovens bestemmelser  

 - d.v.s. at alle fællesantenneanlæg, der på nuværende tidspunkt er etableret  

 i Danmark, er undtaget fra lovens bestemmelser.
D.
Høring Udkast til dette lovforslag har været udsendt til høring hos relevante  

 ministerier, berørte myndigheder og organisationer med flere.
Bemærkninger til lovforslagets enkelte bestemmelser Til § 1 Til stk.1, nr. 1 Kravet om brug af bestemte transmissionsstandarder rettes mod  

 tv-stationer, der i Danmark ønsker at udsende ikke fuldt ud digitale  

 tv-programmer i bredskærmsformat samt mod tv-stationer, der ønsker at sende  

 fuldt ud digitale tv-programmer, uanset format.
En ajourført oversigt over de transmissionsstandarder, der aktuelt er  

 obligatoriske ved bestemte former for tv-udsendelser, vil være optrykt som  

 bilag til den bekendtgørelse, der udstedes i medfør af loven.
Bilaget vil  

 blive ajourført ved Telestyrelsens foranstaltning.
 Hvad angår kravene til transmissionsstandarder skelnes mellem ikke  

 fuldt ud digitale og digitale standarder .
 Med hensyn til ikke fuldt ud digitale transmissionsstandarder  

 baseret på 625 billedlinier fastlægger direktivet, at udsendelser i  

 bredskærmsformat skal sendes i D2-MAC- standarden i det samme format.
Alternativt skal anvendes en anden transmissionsstandard i  

 bredskærmsformat, som er kompatibel med standarderne PAL eller SECAM.
Med  

 kompatibel forstås i denne forbindelse, at udsendelserne kan modtages på et  

 sædvanligt PAL- eller SECAM tv-apparat beregnet for 4:3-formatet, uden at der  

 kræves brug af omsætter-udstyr.
 Ved ikke fuldt ud digital transmission med høj opløsning, dvs. 1250  

 billedlinier, skal HD-MAC standarden anvendes.
 D2-MAC og HD-MAC standarderne er europæiske standarder fastlagt af ETSI.  

 Disse standarder er baseret på analog udsendelse af billedinformationen.  

 Lyden og eventuelt andre informationer udsendes imidlertid digitalt, deraf  

 betegnelsen »ikke fuldt ud digital«.
Ved digital transmission skal anvendes en standard udarbejdet af en  

 anerkendt europæisk standardiseringsorganisation.
Bestemmelsen gælder uanset  

 billedformatet.
Til stk. 1, nr. 2 Bemyndigelsen i denne bestemmelse retter sig imod operatører af offentlige  

 digitale net og tager sigte på at kunne fastsætte forskrifter, der vedrører  

 adgangen til fordeling af digitale tv-udsendelser via 100% digitale net, der  

 er åbne for offentligheden.
 Ifølge direktivet skal 100% digitale net, der er åbne for offentligheden  

 til fremføring af tv-udsendelser, være i stand til at fremføre tv-udsendelser  

 i bredskærmsformat.
 Bestemmelsen fastlægger ikke, hvilken standard der skal benyttes.
 Med åbne for offentligheden menes, at det skal være muligt for enhver at  

 leje eller på anden vis få stillet transmissionskapacitet til rådighed.
Formålet er at sikre, at de berørte net ikke kan udgøre en teknisk  

 hindring for distribution af tv-signaler i bredskærmsformat.
Det vil derfor  

 være i strid med kravene i denne bestemmelse, såfremt en udbyder af digital  

 netkapacitet til fremføring af tv-udsendelser af tekniske årsager kun er i  

 stand til at fremføre eksempelvis PAL-tv-signaler i 4:3 formatet.
 Bestemmelsen forventes at fremme en evt. nødvendig ombygning af digitale  

 net, så de kan fremføre tv-transmission i 16:9 formatet.
Til stk. 1, nr. 3 Bemyndigelsen i denne bestemmelse tager sigte på, at der fastsættes krav  

 til den tekniske indretning af - tv-apparater - digitale dekodere - betalings-tv-systemer (adgangsstyringssystemer) Tv-apparater Bestemmelsen er rettet mod fabrikanter og andre, der sælger, udlejer eller  

 på anden måde stiller tv-apparater til rådighed.
 Med hensyn til indretning af tv-apparater omfatter bestemmelsen alle  

 tv-apparater, der sælges eller udlejes i medlemsstaterne, og hvis synlige  

 skærmbillede målt diagonalt er større end 42 cm.
I Danmark markedsføres tv-apparater traditionelt med en angivelse af  

 skærmstørrelsen i tommemål.
Der er her tale om længden af billedrørets  

 diagonal, der er noget større end det synlige billedes diagonal.
Eksempelvis  

 vil et såkaldt 17" fjernsyn typisk have en billedrørsdiagonal på 45 cm  

 og en synlig billeddiagonal på 41 cm, og apparatet vil dermed ikke være  

 omfattet af direktivets bestemmelse.
Tv-apparater med en synlig skærmdiagonal over 42 cm skal være udstyret med  

 mindst eet stik med en standardiseret grænseflade, der er fastlagt af en  

 anerkendt europæisk standardiseringsorganisation.
Stikket skal være  

 indrettet, så der enkelt kan tilsluttes eksternt udstyr, navnlig supplerende  

 dekoderudstyr.
 Såfremt digitale dekodere indbygges i tv-apparater til brug i forbindelse  

 med digitale betalings-tv-tjenester, skal sådanne tv-apparater mindst kunne  

 udstyres med et standardiseret stik, som giver mulighed for tilslutning af  

 bl.a. udstyr til adgangsstyring.
Sidstnævnte krav skal sikre, at tv-apparater med indbygget dekoder i det  

 mindste som option er forberedt for indbygning af et stik til forbindelse til  

 eksternt udstyr.
Brugeren har dermed mulighed for at få efterleveret denne  

 option, såfremt den ikke medfølger ved tv-apparatets levering.
Digitale dekodere Bestemmelsen er rettet mod fabrikanter og andre, der sælger, udlejer eller  

 på anden måde stiller dekodere til rådighed.
 Bemyndigelsen vil kunne benyttes til at fastsætte krav til dekoderudstyr,  

 som anvendes til dekryptering af digitale tv-signaler.
Udstyr af denne art skal kunne dekryptere tv-signaler, der er krypteret  

 ved anvendelse af en fælles europæisk krypteringsmetode, den såkaldte  

 krypteringsalgoritme, der administreres af et anerkendt europæisk  

 standardiseringsorgan.
Administrationen varetages for tiden af ETSI.
Digitale tv-signaler, der ikke krypteres, skal kunne passere uhindret  

 (transparent) gennem dekoderen.
Hvis der er tale om lejet udstyr, skal dette  

 krav dog kun opfyldes, så længe lejeren overholder den gældende lejeaftale.
Bestemmelsen vedrørende ukrypterede digitale tv-signaler har til formål at  

 sikre, at det pågældende udstyr ikke kan blokere for tv-udsendelser, der ikke  

 er krypterede.
En yderligere omsætning af disse signaler vil være påkrævet,  

 såfremt tv-modtageren eksempelvis er baseret på den nuværende analoge  

 PAL-standard.
Denne funktion vil normalt være indbygget i dekoderen af hensyn  

 til den nuværende bestand af analoge tvapparater.
Betalings-tv-systemer Bestemmelsen er rettet mod betalings-tv-operatører, jf. det under punkt B  

 nævnte eksempel.
 Med hensyn til betalings-tv-tjenester stilles krav til udbyderen om, at  

 sådanne tjenester skal være indrettet, så der uden urimelige omkostninger kan  

 foretages adgangsstyring ved et kabel-tv-anlægs hovedstation.
Formålet med denne bestemmelse er at undgå, at kabel-tv-operatøren af  

 teknisk/økonomiske årsager afskæres fra at overtage kontrollen med de  

 tv-udsendelser, der anvender sådanne betalingssystemer.
Kabel-tv-operatøren  

 har dermed bl.a. mulighed for at ændre i adgangsstyringen, inden programmerne  

 viderefordeles i anlægget eller eventuelt at benytte et helt andet  

 adgangsstyringssystem i kabel-tv-anlægget.
Kabel-tv-operatøren optræder i så  

 fald som betalings-tv-operatør over for de seere, der er tilsluttet det  

 pågældende kabel-tv-anlæg.
Til stk. 1, nr. 4 Bestemmelsen giver mulighed for at fastsætte krav til  

 betalings-tv-operatører i forbindelse med digitale betalings-tv-tjenester.
Operatører af sådanne betalings-tv-tjenester skal på ensartede, rimelige  

 og ikkediskriminerende vilkår tilbyde alle tv-stationer, der ønsker at  

 udnytte muligheden for adgangsstyring, at stationernes udsendelser kan  

 modtages af seere, der benytter dekodere, hvis funktion styres af  

 betalings-tv-operatøren.
Denne forpligtelse gælder ikke de underliggende net  

 (d.v.s. det enkelte fællesantenneanlæg er ikke omfattet).
 Af forarbejderne til den pågældende bestemmelse i direktivet fremgår, at  

 denne bestemmelse ikke har til formål at pålægge betalings-tv-operatørerne en  

 forpligtelse til at tilbyde enhver tv-station:
- adgang til at få sine programmer udsendt samlet eller, - adgang til at få sine programmer udsendt som dele af bestemte  

 programpakker, der er sammensat af udbyderen eller, - mulighed for, at stationens programmer indgår i programpakker, der  

 omfatter ikkekrypterede programmer.
 Virksomheder, der sideløbende med andre aktiviteter også optræder som  

 udbyder af en adgangsstyringstjeneste over for tv-stationerne, skal føre  

 separate regnskaber for deres aktiviteter på dette område.
 Betalings-tv-operatører skal offentliggøre en prisliste til brug for  

 seerne med angivelse af, om prisen for en betalings-tv-tjeneste også omfatter  

 supplerende udstyr.
I Danmark vil en betalings-tv-operatør normalt udbyde betalings-programmer  

 fra mange tv-stationer.
Kravet er derfor rettet mod disse operatører frem for  

 mod den enkelte tv-station.
Til stk. 1, nr. 5 Denne bestemmelse udmønter direktivets krav i forbindelse med overdragelse  

 af brugsret til industriel ejendomsret, d.v.s. eneret til patent eller  

 varemærke vedrørende adgangsstyringssystemer og -produkter.
Hvis en sådan  

 brugsret overdrages til producenter af forbrugerelektronik, skal dette ske på  

 rimelige og ikke-diskriminerende vilkår.
Indehavere af eneret til patent eller varemærke kan ikke i den forbindelse  

 opstille betingelser, der forbyder eller på anden måde forhindrer, at  

 producentens produkt enten udstyres med - en standardiseret grænseflade, der giver mulighed tilslutning af andre  

 adgangsstyringssystemer eller, - med komponenter, der indgår i et andet adgangsstyringssystem, forudsat  

 at licensmodtageren opfylder rimelige og relevante bestemmelser, der sikrer  

 det enkelte adgangsstyringssystems integritet.
Til stk. 1, nr. 6 Med hensyn til viderefordeling af bredskærms-tv i kabel-tv-anlæg  

 bemyndiges forskningsministeren til at fastsætte krav, hvorefter  

 bredskærms-tv-transmissioner mindst skal viderefordeles i samme format.
Det  

 bemærkes, at der ikke stilles krav om anvendelse af en bestemt  

 transmissionsstandard blandt de mulige standarder, der kan anvendes efter § 1  

 nr. 1.
 Bestemmelsen har til formål at fremme overgangen fra 4:3- til 16:9  

 formatet ved at fremme udbredelsen af programmer i dette format.
Bestemmelsen indebærer, at alle kabel-tv-anlæg skal afsætte kanalkapacitet  

 til fordeling af de programmer, der modtages og viderefordeles i  

 bredskærmsformat.
Hvis et kabel-tv-anlæg i forvejen har installeret udstyr  

 til fordeling af eksempelvis programmer i D2-MAC bredskærmsformat, er kravet  

 i denne bestemmelse opfyldt for disse programmer.
I modsat fald må ejeren af  

 kabel-tv-anlægget anskaffe udstyr, der kan fordele de ønskede programmer i  

 bredskærmsformat.
En anden mulighed er at fravælge tv-stationer, der sender programmer i  

 bredskærmsformat, hvorved kravet om viderefordeling bortfalder.
For anlæg,  

 der er omfattet af den såkaldte »must carry« regel, er dette  

 fravalg ikke muligt, jf. lov om radio- og fjernsynsvirksomhed.
Til stk. 2 Direktivet om sendestandarder omfatter ikke fællesantenneanlæg som  

 fastlagt af medlemsstaterne, jf. betragtningerne til direktivet.
I overensstemmelse hermed fastsættes i stk. 2, at alle fællesantenneanlæg  

 med 50.000 tilsluttede husstande og derunder er undtaget fra lovens  

 bestemmelser.
Med denne afgrænsning er alle fællesantenneanlæg, der på  

 nuværende tidspunkt er etableret i Danmark, undtaget fra lovens bestemmelser.
 Dog gøres opmærksom på, at der i lov om ændring af lov om radio- og  

 fjernsynsvirksomhed, der trådte i kraft den 1. juli 1995, bl.a. er hjemmel  

 til, at forskningsministeren kan fastsætte regler om adgang til anvendelse af  

 dekodere i fællesantenneanlæg.
 Dette indebærer, at ovennævnte anlæg ikke er omfattet af kravet om, at  

 bredskærms-tv-udsendelser skal viderefordeles i bredskærmsformat.
 Omfattet af kravet om viderefordeling i bredskærmsformat er:
 - Overordnede bredbåndsnet til fremføring af tv-transmission, der  

 eksempelvis udnyttes på kommerciel basis af operatører, der udbyder  

 tv-programmer til fællesantenneanlæg.
 - Fremtidige fællesantenneanlæg med mere end 50.000 tilsluttede husstande.
 Det bemærkes, at ophævelsen af kommunegrænsereglen i forbindelse med den  

 planlagte liberalisering pr. 1. juli 1996 giver mulighed for, at der  

 etableres væsentlig større anlæg end i dag og at eksisterende  

 fællesantenneanlæg i flere kommuner slås sammen.
Med hensyn til afgrænsningen af fællesantenneanlæg henvises til de i  

 medfør af lov om radio- og fjernsynsvirksomhed fastsatte bestemmelser.
Denne  

 afgrænsning finder også anvendelse i forbindelse med anvendelse af  

 bestemmelserne i nærværende lov.
Til § 2 Bestemmelsen i stk. 1 bemyndiger forskningsministeren til at fastsætte  

 bestemmelser om tilsyn og kontrol med overholdelsen af loven og de i henhold  

 hertil fastsatte bestemmelser.
Markedskontrollen tænkes primært koncentreret om detailleddet.
Det er dog  

 ikke hensigten at foretage systematisk markedskontrol, men i stedet at basere  

 denne på konkrete klagesager.
 Bestemmelsen i stk. 2 om tilsynsmyndighedens adgang til at foretage  

 undersøgelser af apparater m.v. svarer til bestemmelser om tilsyn og kontrol  

 inden for bl.a. teleterminalområdet.
Til § 3 Alle konkrete afgørelser vedr. anvendelsen af bestemmelser i nærværende  

 lovforslag foreslås henlagt til Telestyrelsen.
Samtidig afskæres  

 forskningsministerens adgang til at instruere Telestyrelsen i sådanne sager.
Uanset den herved foreslåede afskæring af forskningsministerens  

 instruks-adgang, vil ministeren fortsat, jf. også ministeransvarsloven, have  

 det overordnede ministeransvar for Telestyrelsens virksomhed, herunder  

 ansvaret for den overordnede styring og tilrettelæggelse af Telestyrelsens  

 aktiviteter og for sager vedr.
Telestyrelsens økonomi og personale.
 Afgørelser truffet af Telestyrelsen i medfør af lovens bestemmelser vil  

 kunne ankes til et uafhængigt klagenævn, Teleklagenævnet, jf. stk. 3.
 Teleklagenævnet vil blive nedsat i medfør af lov om konkurrenceforhold og  

 samtrafik i telesektoren .
 Teleklagenævnet vil være omfattet af forvaltningsloven og  

 offentlighedsloven.
 Som konsekvens af indførelsen ovennævnte ankebestemmelse vil adgangen til  

 at påklage Telestyrelsens afgørelser i medfør af lovens § 1 og 2 til  

 Forskningsministeriet bortfalde.
Til § 4 Tilsyn og kontrol med overholdelse af loven og de i henhold til loven  

 fastsatte bestemmelser vil medføre udgifter i forbindelse med kontrolbesøg.  

 Med denne bestemmelse åbnes der mulighed for, at forskningsministeren kan  

 fastsætte bestemmelser om opkrævning af gebyrer i forbindelse med sådanne  

 kontrolbesøg m.v.
Til § 5 Overtrædelse af bestemmelserne i loven er forbundet med strafansvar.  

 Overtrædelse straffes med bøde i overensstemmelse med sædvanlig praksis inden  

 for teleområdet.
Bilag 23.11.95 De Europæiske Fællesskabers TidendeNr.
L 281 EUROPA-PARLAMENTET OG RÅDETS DIREKTIV 95/47/EF af 24. oktober 1995 om standarder for transmission af tv-signaler EUROPA-PARLAMENTET OG RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 57, stk. 2, artikel 66 og 100 A, under henvisning til forslaget fra Kommissionen(1), (1) EFT nr.
C 341 af 18.12.1993, s. 18 og EFT nr.
C 321 af 18.11.1994, s.  

 4.
under henvisning til udtalelse fra Det Økonomiske og Sociale Udvalg,(2) (2) EFT nr.
C 148 af 30.5.1994, s. 1.
i henhold til fremgangsmåden i traktatens artikel 189 B(3), og ud fra følgende betragtninger:
 (3) Europa-Parlamentets udtalelse afgivet den 19. april 1994 (EFT nr.
C 128 af 9.5.1994, s. 54), Rådets fælles holdning af 22. december 1994 (EFT nr.
C 383 af 31.12.1994, s. 36) og EuropaParlamentets afgørelse af 13. juni 1995 (EFT nr.
C 166 af 3.7.1995).
Fællesskabet har i Rådets afgørelse 89/337/EØF(4) og Rådets afgørelse  

 89/630/EØF(5) anerkendt, at avancerede tv-tjenester og  

 højopløsningstv-tjenester (HDTV) har strategisk betydning for den europæiske  

 forbrugerelektronikindustri og for den europæiske tv- og filmindustri, og  

 fastlagt den grundlæggende strategi for indførelsen af avancerede  

 tv-tjenester og HDTV-tjenester i Europa; (4) EFT nr.
L 142 af 25.5.1989, s. 1.
(5) EFT nr.
L 363 af 13.12.1989, s. 30.
de målsætninger, der er lagt for indførelsen af HDTV i Europa, udgør en  

 integrerende del af Fællesskabets politik på det audiovisuelle område, og i  

 denne forbindelse spiller direktiv 89/552/EØF af 3. oktober 1989 om  

 samordning af visse love og administrative bestemmelser i medlemsstaterne  

 vedrørende udøvelse af tv-radiospredning(6), også en væsentlig rolle; med  

 henblik på udviklingen af Europas audiovisuelle kapacitet må der tages hensyn  

 til andre målsætninger i nævnte politik, herunder målsætninger af strukturel  

 art, såsom udvikling af produktionen i lande og regioner med en mere  

 begrænset audiovisuel kapacitet; (6) EFT nr.
L 298 af 17.10.1989, s. 23.
i Rådets direktiv 92/38/EØF af 11. maj 1992 om standarder for  

 satellittransmission af tv-signaler(7) er der fastlagt bestemmelser for,  

 hvilke standarder der skal anvendes ved avanceret tv-transmission; således  

 skal den europæiske standard for satellit- og kabeltransmission HD-MAC(8)  

 anvendes for HDTV, der kun er delvis digitalt, mens D2-MAC(9) - standarden  

 skal anvendes for anden delvis digital satellit- og kabeltransmission i  

 bredskærmsformatet 16:9; (7) EFT nr.
L 137 af 20.5.1992, s. 17.
 (8) ETSI-standard: prETS 300 352.
 (9) ETSI-standard: prETS 300 250.
formålet med Rådets afgørelse 93/424/EØF af 22. juli 1993 om en  

 handlingsplan for indførelse af avancerede tv-tjenester i Europa(10) er at  

 fremme indførelsen af bredskærmsformatet 16:9 (625 eller 1 250 linjer),  

 uanset hvilken europæisk tv-standard der anvendes, og uanset hvorledes  

 transmissionen fremføres (jord-, satellit- eller kabelbaseret fremføring); (10) EFT nr.
L 196 af 5.8.1993, s. 48.
i henhold til artikel 7 i Rådets direktiv 92/38/EØF skulle Kommissionen  

 forelægge en rapport om, hvilke virkninger direktivet har haft, hvordan  

 markedet har udviklet sig, navnlig markedsindtrængningen målt med objektive  

 kriterier, og hvorledes EF-midlerne er blevet anvendt, og Kommissionen skulle  

 om nødvendigt forelægge Rådet forslag om, hvorledes direktivet kunne  

 tilpasses udviklingen; for at virkeliggøre de EF-målsætninger, der er fastlagt i ovennævnte  

 afgørelser, og for at bidrage til, at det indre marked, jf. traktatens  

 artikel 7 A, kan fungere korrekt med hensyn til tv-transmission, er det  

 nødvendigt, at der fastlægges et ensartet format for bredskærmstransmission; på verdensplan har Den Internationale Telekommunikationsunion (ITU)(11)  

 fastlagt, at bredskærmsformatet 16:9 skal anvendes til HDTV; det er ønskeligt  

 og muligt etablere et marked for avanceret tv-transmission og udstyr med  

 samme 16:9 bredskærmsformat; (11) Billedspecifikationerne, herunder skærmformatet 16:9, er fastlagt i  

 ITU-R rekommandation 709.
ved bredskærms-tv-transmission skal der i dette direktiv som minimumskrav  

 anvendes et transmissionssystem, der leverer tilstrækkelig information til,  

 at en dediceret modtager kan vise et billede, som fylder hele skærmen, med  

 fuld vertikal opløsning; en tv-transmission i 4:3-format, hvor billedet vises  

 i »letter-box«-format (brevsprækkeformat) opfylder ikke ovennævnte  

 minimumskriterium og betragtes ikke som bredskærms-tv-transmission i dette  

 direktiv; fremføring af udsendelser til seerne sker i dag via kabel-, satellit-  

 eller jordbaserede systemer; det er vigtigt at sørge for, at flest mulige  

 seere får adgang til avanceret bredskærmstransmission; kabel-tv-anlæg og disses tekniske muligheder som defineret af  

 medlemsstaterne er et vigtigt element i mange medlemsstaters tv-infrastruktur  

 og vil være af afgørende betydning for de avancerede tv-tjenesters fremtid; fællesantenneanlæg som defineret af medlemsstaterne er ikke omfattet af  

 dette direktiv; en nødvendig forudsætning for at skabe et marked med fri konkurrence er,  

 at der fastlægges ensartede standarder for digital transmission af  

 tv-signaler, dvs. for såvel kabel-, satellit- som jordbaseret transmission;  

 dette mål nås bedst ved, at opgaven overdrages til en anerkendt europæisk  

 standardiseringsorganisation, idet der i de tilfælde, hvor det er relevant,  

 tages hensyn til resultaterne af den igangværende forhandlingsproces mellem  

 aktørerne på markedet med henblik på at opnå en konsensus; sådanne standarder bør fastlægges i god tid, inden digital-tv-tjenester  

 bringes på markedet; adgangsstyring spiller en stor rolle for forbrugere og leverandører af  

 betalings-tv og for de personer, som har ophavsretten til programmerne; der er blevet afholdt et omfattende samråd med de relevante økonomiske  

 aktører på det europæiske marked, og dette samråd er mundet ud i en række  

 aftaler om, hvordan visse aspekter vedrørende adgangsstyringssystemer til  

 digital-tv skal gribes an; operatører af adgangsstyringstjenester skal være berettiget til et afkast  

 på deres investeringer og på levering af tjenesteydelser til sendere, således  

 at de tilskyndes til at fortsætte deres investeringer; det skal sikres ved lov, at den fælles europæiske krypterings-algoritme  

 medtages i relevant forbrugerudstyr i Fællesskabet, for at sikre, at  

 leverandører af betalings-tv i princippet kan sælge deres programmer til  

 forbrugere af digitalt betalings-tv i hele Fællesskabet; det er formålstjenligt, at der kan indgås aftaler om at ændre  

 adgangsstyringssystemer forinden et program fordeles i et kabel-tv-anlæg, og  

 om, at fabrikanter kan fremstille adgangsstyringssystemer under licens; inden for den europæiske audiovisuelle digitale sfære vil problemerne med  

 piratvirksomhed vokse med negative følger for operatører og  

 programleverandører, og det bliver mere og mere nødvendigt på europæisk plan  

 at gennemføre en effektiv og skærpet lovgivning til bekæmpelse af  

 piratvirksomhed; udvikling i teknologien og i efterspørgslen gør det formålstjenligt at  

 ophæve direktiv 92/38/EØF og at udstede et nyt direktiv; udviklingen inden for den avancerede tv-teknologi sker meget hurtigt, og  

 det er derfor nødvendigt, at medlemsstaterne enes om en fælles strategi til  

 styring af denne udvikling; hvis de hver for sig iværksætter forskellige  

 foranstaltninger, vil det kunne føre til en uønsket opsplitning af markedet  

 for varer og tjenesteydelser og til overlapning; det er følgeligt mere  

 formålstjenligt at gennemføre sådanne foranstaltninger; i formandsskabets konklusioner fra G7-konferencen om  

 informationssamfundet, der blev afholdt i Bruxelles den 25. og 26. februar  

 1995, understreges navnlig nødvendigheden af et retsgrundlag, der sikrer åben  

 adgang til nettene og overholdelse af konkurrencereglerne - UDSTEDT FØLGENDE DIREKTIV:
Artikel 1 Medlemsstaterne træffer passende foranstaltninger for at fremme en hurtig  

 indførelse af avanceret tv-transmission, herunder bredskærms-tv-transmission,  

 højopløsnings-tv og tv-transmission baseret på 100% digitale  

 transmissionssystemer.
 Medlemsstaterne sørger for at lette overførslen af allerede eksisterende  

 tv-transmission i bredskærmsformat på digitale net, der er åbne for  

 offentligheden, navnlig i overensstemmelse med direktiv 92/38/EØF og  

 afgørelse 93/424/EØF, for således at beskytte operatører og seere, som har  

 investeret i produktion eller modtagelse af sådan transmission.
Artikel 2 For al kabel-, satellit- eller jordbaseret tv-transmission til seere i  

 Fællesskabet gælder følgende:
 a) hvis transmissionen er i bredskærmsformat og baseret på 625 linjer og  

 ikke er 100% digital, anvendes D2-MAC-transmissionssystemet i skærmformat  

 16:9 eller et transmissionssystem i skærmformat 16:9, som er fuldt ud  

 kompatibelt med PAL eller SECAM.
 Tv-transmission i bredskærmsformat består af programmer, der produceres og  

 redigeres med henblik på at blive vist i bredskærmsformat.
 Format 16:9 er referenceformatet for tv-transmission i bredskærmsformat.
b) hvis transmissionen er med høj opløsning og ikke 100% digital, anvendes  

 HDMAC-transmissionssystemet c) hvis transmissionen er 100% digital, anvendes et transmissionssystem,  

 som bygger på standarder udarbejdet af en anerkendt europæisk  

 standardiseringsorganisation.
I denne forbindelse omfatter et  

 transmissionssystem følgende elementer: behandling af programsignaler  

 (kildekodning af lydsignaler, kildekodning af videosignaler, multipleksering  

 af signaler) og tilpasning til transmissionsmedier (kanalkodning, modulation  

 og eventuelt energidispersion).
 100% digitale net, som er åbne for offentligheden til distribution af  

 tv-transmissioner, skal være i stand til at transmittere i bredskærmsformat.
Artikel 3 Alle tv-apparater med indbygget skærm, der markedsføres med henblik på  

 salg eller leje i Fællesskabet, og hvis skærmbillede målt diagonalt er større  

 end 42 cm, skal være udstyret med mindst et stik baseret på en åben  

 grænseflade (som bygger på standarder udarbejdet af en anerkendt europæisk  

 standardiseringsorganisation), således at det er enkelt at tilslutte  

 periferiudstyr, navnlig supplerende dekoderudstyr og digitale modtagere.
Artikel 4 I forbindelse med adgangsstyring for digitale betalings-tv-tjenester, som  

 udsendes til seere i Fællesskabet, gælder følgende bestemmelser, uanset  

 transmissionsform:
 a) alt forbrugerudstyr, som i Fællesskabet sælges, udlejes eller på anden  

 måde stilles til rådighed og anvendes til dekryptering af digitale  

 tv-signaler, skal kunne:
- dekryptere signaler baseret på den fælles europæiske  

 krypteringsalgoritme, der administreres af en anerkendt europæisk  

 standardiseringsorganisation - gengive signaler, der transmitteres ukodet, forudsat at lejeren  

 overholder den gældende lejeaftale, hvis der er tale om lejet udstyr b) adgangsstyringssystemer, som anvendes på Fællesskabets marked, skal  

 teknisk give mulighed for omkostningseffektivt at foretage adgangsstyringen  

 ved kabel-tv-anlæggets hovedstation, så kabel-tv-operatører på lokalt eller  

 regionalt plan har fuld kontrol over de tjenester, som anvender sådanne  

 adgangsstyringssystemer c) medlemsstaterne træffer alle foranstaltninger for, at operatører af  

 adgangsstyringstjenester, der producerer og markedsfører adgang til  

 digital-tv-transmission, uanset transmissionsform - på ensartede, rimelige og ikke-diskriminerende vilkår tilbyder alle  

 sendere tekniske tjenesteydelser, der gør det muligt for seere, der har fået  

 en dekoder leveret fra operatørerne, at modtage sendernes  

 digital-tv-transmissioner, og at disse operatører overholder Fællesskabets  

 konkurrencelovgivning, navnlig i de tilfælde, hvor de har en dominerende  

 stilling - fører separate regnskaber for deres aktiviteter som operatører af  

 adgangsstyring.
 Senderne offentliggør en prisliste til brug for seere med angivelse af, om  

 der leveres supplerende udstyr eller ej.
En digital tv-tjeneste falder kun ind under disse bestemmelser, hvis den  

 påtænkte tjeneste er i overensstemmelse med gældende fællesskabslovgivning d) når indehavere af den industrielle ejendomsret til  

 adgangsstyringssystemer og -produkter giver licens til fabrikanter af  

 forbrugsudstyr, skal det ske på rimelige og ikke-diskiminerende vilkår.
Når  

 der gives licens, hvor der skal tages hensyn til tekniske og handelsmæssige  

 faktorer, kan rettighedshaverne ikke opstille betingelser, der forbyder eller  

 på anden måde forhindrer, at selve produktet udstyres med - enten en standardiseret grænseflade, der giver mulighed for forbindelse  

 med flere andre adgangsstyringssystemer end det foreligggende - eller særligt udstyr til et andet adgangsstyringsystem, forudsat at  

 licensmodtageren opfylder de relevante rimelige bestemmelser, som for dennes  

 vedkommende garanterer sikkerheden for de transaktioner, der udføres af  

 leverandørerne af adgangsstyring.
 Tv-apparater med integreret digital dekoder skal have mulighed for  

 tilslutning af mindst en standardiseret kontakt, der gør det muligt at  

 tilslutte adgangsstyringsudstyr og andre elementer i et digital-tv-system til  

 den digitale dekoder.
 e) uden at det berører de foranstaltninger, som Kommissionen eller en  

 medlemsstat måtte træffe på grundlag af traktaten, sikrer medlemsstaterne, at  

 alle parter, der har en tvist vedrørende anvendelsen af bestemmelserne i  

 denne artikel, har lettilgængelig og principielt billig adgang til passende  

 konfliktløsningsprocedurer med henblik på at løse sådanne tvister på en  

 retfærdig, hurtig og gennemskuelig måde.
 Denne procedure udelukker ikke, at en af parterne kan anlægge  

 erstatningssøgsmål, hvis Kommissionen opfordres til at afgive udtalelse om  

 gennemførelse af traktaten, skal den afgive en sådan udtalelse hurtigst  

 muligt.
Artikel 5 Alle bredskærms-tv-transmissioner i 16:9 format, der falder ind under  

 artikel 2, og som medtages og viderefordeles i kabel-tv-systemer, skal mindst  

 viderefordeles i 16:9 bredskærmsformat.
Artikel 6 Inden den 1. juli 1997 - og derefter hvert andet år - tager Kommissionen  

 gennemførelsesbetingelserne for dette direktiv og markedsudviklingen for  

 digital-tv-tjenester over hele Den Europæiske Union op til vurdering og  

 forelægger en beretning herom for Europa-Parlamentet, Rådet og Det Økonomiske  

 og Sociale Udvalg.
Denne beretning skal omhandle markedsudviklingen, navnlig  

 den teknologiske udvikling inden for digital teknologi og digitale tjenester,  

 samt den tekniske og handelsmæssige udvikling på markedet for adgangsstyring  

 i forbindelse med digital-tv-tjenester.
 Kommissionen fremsætter om fornødent forslag til Rådet om, hvorledes  

 direktivet kan tilpasses udviklingen.
Artikel 7 Direktiv 92/38/EØF ophæves med virkning fra ni måneder efter datoen for  

 nærværende direktivs ikrafttræden.
Artikel 8 1. Medlemsstaterne sætter de nødvendige love og administrative  

 bestemmelser i kraft for at efterkomme dette direktiv inden for en frist på  

 ni måneder fra dets ikrafttræden.
De underretter straks Kommissionen herom.
Når medlemsstaterne vedtager disse love og administrative bestemmelser,  

 skal de indeholde en henvisning til dette direktiv, eller de skal ved  

 offentliggørelsen ledsages af en sådan henvisning.
De nærmere regler for  

 denne henvisning fastsættes af medlemsstaterne.
 2. Medlemsstaterne meddeler Kommissionen teksten til de nationale  

 retsforskrifter, som de udsteder på det område, der er omfattet af dette  

 direktiv.
Artikel 9 Dette direktiv træder i kraft på dagen for offentliggørelsen i De  

 Europæiske Fællesskabers Tidende.
Artikel 10 Udfærdiget i Luxembourg, den 24. oktober 1995.
På Europa-Parlamentets vegne K.
HANSCH Formand På Rådets vegne L.
ATIENZA SERNA Formand (* 1) Loven indeholder bestemmelser, der gennemfører Europa Parlamentets  

 og Rådets Direktiv 95/47/EF, EFT nr.
L 281 af 23.11.1995 s. 51.
