Landsskatteretskendelse af 10. september 2003 vedr.  

 Prisuddeling fra lægeforening ikke anset for omfattet af ligningslovens § 7O Landsskatterettens afgørelse Klageren har ved opgørelsen af indkomsten selvangivet  

 prisuddelingen på 50.000 kr. i overensstemmelse med ligningslovens § 7 O.
 Skatteankenævnet har anset prisen for personlig indkomst.
 Landsskatteretten stadfæster skatteankenævnets afgørelse.
 Møde mv.
 Sagen har været forhandlet med klagerens repræsentant.
Sagens oplysninger Klageren modtog i 1999 en pris fra Den almindelige danske  

 Lægeforening på 50.000 kr.
Det fremgår nærmere af prisuddelingstalen bl.a.,  

 at  

 prisen uddeltes til klageren som 1. pris for besvarelsen af Lægeforeningens  

 prisopgave Lægen som individuel sundhedsformidler.
Formålet med  

 prisopgaven  

 var herunder at få belyst, hvordan lægens rolle som individuel  

 sundhedsformidler kan udfyldes i den konkrete, kliniske hverdag.  

 Besvarelserne  

 skulle forholde sig til følgende spørgsmål:
Hvilke muligheder har lægen som individuel sundhedsformidler ? Hvilke kvalifikationer, f.eks. faglige og kommunikationsmæssige  

 er nødvendige ? Hvilke barrierer for individuel sundhedsformidling er der i det  

 nuværende social- og sundhedsvæsen ? Hvilke etiske problemer er der i individuel sundhedsformidling ? Hvilke udviklingsområder/strategier bør der satses på ? Lægeforeningen nedsatte et bedømmelsesudvalg bestående af såvel  

 læger som medlemmer med anden akademisk uddannelses- og forskningsmæssig  

 baggrund til at forestå en anonym vurdering af de indkomne besvarelser.
 Klageren har oplyst, at Den almindelige danske Lægeforening har  

 alle danske læger som medlemmer, og repræsenterer lægerne bredt.
Skatteankenævnets afgørelse Det stedlige skatteankenævn har forhøjet klagerens personlige  

 indkomst med 50.000 kr.
 Nævnet har bl.a. henvist til, at prisen anses for at være givet  

 som præmiering af en enkeltstående priskonkurrence, og således ikke er  

 omfattet  

 af ligningslovens § 7 O.
Klagerens påstand og argumenter Klageren har overfor Landsskatteretten nedlagt påstand om, at  

 indkomsten nedsættes til det selvangivne.
Til støtte for den nedlagte påstand har klageren bl.a. gjort  

 gældende, at der er tale om uddeling af et engangsbeløb fra en forening med  

 et  

 almenvelgørende formål.
Der er ikke tale om honorering af en arbejdsindsats,  

 hvilket tillige indiceres af beløbets størrelse.
Der er derimod tale om en  

 bred  

 prisopgave med et væsentligt element af hæder og prestige.
Betingelserne for  

 at  

 henføre prisen til beskatning efter ligningslovens § 7 O er herefter opfyldt,  

 idet der ikke kan indlægges yderligere begrænsninger i lovtekstens ordlyd.  

 Der  

 er endvidere henvist til afgørelsen Lsr 1969.109 som refereret i  

 ligningsvejledningen.
Landsskatterettens bemærkninger og begrundelse Det følger af ligningslovens § 7 O, at skattepligtige personer  

 ved opgørelsen af den skattepligtige indkomst efter reglerne i stk. 2  

 bl.a. skal medregne gave- og legatbeløb, der er ydet som et engangsbeløb af  

 offentlige midler, legater, kulturelle fonds og lignende her i landet eller i  

 udlandet, når gaven eller legatet udelukkende har karakter af en anerkendelse  

 af modtagerens fortjenester, jf. dog § 7, litra v.
 Uddelinger fra en forening er omfattet af bestemmelsen, hvis  

 foreningen har et almennyttigt formål, hvorimod uddelinger fra en forening  

 uden  

 almennyttigt formål, og som hidrører fra foreningens almindelige midler, ikke  

 er omfattet af bestemmelsen, jf. afgørelsen LSR 1976.118 og  

 ligningsvejledningen 1999, afsnit A.B.7.4.1. Har foreningen et  

 almenvelgørende  

 formål, er det ikke en yderligere betingelse, at uddelingen hidrører fra  

 offentlige midler.
Det er ikke godtgjort, at den omhandlede pris uddelt af  

 lægeforeningen, der repræsenterer lægerne bredt, er uddelt fra en forening  

 med  

 et almenvelgørende formål.
Endvidere bemærkes, at uddelinger vedrørende  

 besvarelse af egentlige prisopgaver falder uden for bestemmelsen i  

 ligningslovens § 7 O, stk. 1.
 Prisuddelingen er derfor ikke omfattet af ligningslovens § 7O,  

 men er skattepligtig indkomst for klageren, jf. statsskattelovens § 4, stk.  

 1,  

 litra c, som personlig indkomst.
 Den påklagede afgørelse stadfæstes således.
