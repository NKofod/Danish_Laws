En 23-årig kvinde henvises til undersøgelse for bækkenløsning.
En  

 reservelæge foretog udvendig objektiv undersøgelse men fandt ikke grundlag  

 for at foretage gynækologisk undersøgelse eller scanning.
 Patientklagenævnet beklagede undladelsen overfor lægen, ligesom man  

 overfor overlægen på afdelingen udtalte en beklagelse, idet denne havde  

 undladt at indkalde patienten til en gynækologisk undersøgelse.
 5.2.5. Ansvarsfordeling mellem reservelæge og superviserende overlæge  

 - Manglende kontrol/undersøgelse af kvinde, der herefter aborterer  

 spontant.
 En 23-årig kvinde henvises i 24. graviditetsuge af egen læge til  

 svangreambulatorium i forbindelse med mistanke om bækkenløsning på grund af  

 bækkensmerter med trækken nedadtil over symfysen og udover begge hofteled.
 Reservelægen på svangreambulatoriet foretager udvendig objektiv  

 undersøgelse, men finder ud fra patientens oplysninger samt egne  

 observationer ikke grundlag for at foretage gynækologisk undersøgelse  

 og/eller scanning.
 3 dage senere indlægges patienten med spontan abort, muligvis forårsaget  

 af moderkageløsning.
 Sundhedsstyrelsen fandt, at reservelægen burde have foretaget en  

 gynækologisk undersøgelse i betragtning af egen læges henvisningsdiagnose, og  

 at dette burde beklages overfor lægen, jfr. lægelovens § 6.
I forbindelse med partshøring oplyser reservelægen, at hun var ansat i en  

 undervisningsstilling på gynækologisk afdeling.
Svangreambulatoriet blev  

 passet af reservelæger uden specialistuddannelse.
Afdelingens praksis var  

 derfor, at alle journalnotater efterfølgende blev læst og evt. kommenteret af  

 en superviserende overlæge, der indkaldte de patienter, som det skønnedes  

 nødvendigt at undersøge mere grundigt eller hurtigere, end reservelægen havde  

 planlagt.
 Sundhedsstyrelsen fastholdt uanset dette indstillingen om, at  

 reservelægen burde meddeles en beklagelse, jfr. lægelovens § 6.
 Patientklagenævnet afgjorde sagen ved at meddele reservelægen en  

 beklagelse for at undlade at foretage gynækologisk undersøgelse.
 Herudover meddelte Patientklagenævnet den superviserende overlæge  

 en beklagelse, idet nævnet fandt, at denne på baggrund af de foreliggende  

 oplysninger om kontrol og opfølgning af journaler fra svangreambulatoriet  

 burde have indkaldt patienten efterfølgende med henblik på en gynækologisk  

 undersøgelse.
