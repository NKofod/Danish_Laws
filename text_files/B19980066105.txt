Bekendtgørelse om fremgangsmåde  

 ved syn på udenlandske skibe, der anløber dansk havn I medfør af §1, stk. 2, og § 12, stk. 2, i lov om  

 skibes sikkerhed m.v., jf. lovbekendtgørelse nr. 594 af 26. juni 1996,  

 som ændret senest ved lov nr. 311 af 3. juni 1998, § 33 i lov nr.  

 476 af 30. juni 1993 om beskyttelse af havmiljøet, som ændret  

 ved lov nr. 435 af 10. juni 1997og senest ved lov nr. 317 af 3. juni 1998, og  

 efter bemyndigelse fra erhvervs- samt miljø- og energiministeren,  

 fastsættes:
§ 1. Bestemmelserne i Rådets direktiv  

 95/21/EF 1) (direktiv om håndhævelse over for  

 skibe, der anløber Fællesskabets havne og sejler i farvande  

 under medlemsstaternes jurisdiktion, af internationale standarder for skibes  

 sikkerhed, for forureningsforebyggelse samt leve- og arbejdsvilkår om  

 bord), som ændret ved Rådets direktiv 98/25/EF 2) og ved Kommissionens direktiv 98/42/EF 3), finder anvendelse ved Søfartsstyrelsens  

 gennemførelse af havnestatskontrol.
Bestemmelserne i Kommissionens  

 direktiv 96/40/EF 4) (direktiv om etablering af en  

 fælles model til et identitetskort for skibsinspektører, der  

 udfører havnestatskontrol) samt bestemmelsen i artikel 12,  

 stk. 1, jf. artikel 2, litra b, i Rådets direktiv 94/57/EF 5) (direktiv om fælles regler og standarder for  

 organisationer, der udfører inspektion og syn af skibe, og for  

 søfartsmyndighedernes aktiviteter i forbindelse dermed) finder  

 ligeledes anvendelse ved Søfartsstyrelsens gennemførelse af  

 havnestatskontrol.
 § 2. Bekendtgørelsen træder i kraft  

 den 1. oktober 1998.
 Stk. 2. Bekendtgørelse nr. 33 af 19. januar 1998  

 ophæves.
