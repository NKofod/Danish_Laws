Resumé  


  

 A, der var postmester i X, blev af kredspostmester B indberettet til  

 Generaldirektoratet for Post- og Telegrafvæsenet (P&T) for illoyal  

 varetagelse af sin tjeneste.
P&T besluttede herefter at iværksætte en  

 disciplinærundersøgelse i medfør af tjenestemandslovens kapitel 4. Det  

 tjenstlige forhør blev varetaget af P&T's auditørfunktion der på en række  

 punkter fandt, at A havde handlet illoyalt og kritisabelt.
På den baggrund  

 traf  

 P&T afgørelse om - som en disciplinær straf - at forflytte A til tjeneste  

 i  

 generaldirektoratet, jf. tjenestemandslovens § 24.
 Ombudsmanden anså det for en fejl at P&T ikke i afgørelsen  

 havde taget stilling til de synspunkter, som A's bisidder havde fremført i  

 sine  

 indlæg.
Et af de forhold som P&T's afgørelse hvilede på, var ikke  

 nævnt i "åbningsskrivelsen", jf. tjenestemandslovens §  

 20. A  

 havde imidlertid haft lejlighed  

 til fuldt ud at tage stilling til forholdet under forhørene, og A's bisidder  

 havde under partshøringsfasen udtalt sig om forholdet.
På denne baggrund  

 kunne  

 ombudsmanden ikke kritisere at P&T havde inddraget forholdet i sine  

 overvejelser om, hvorvidt A havde gjort sig skyldig i tjenesteforseelser.
Efter en gennemgang af omstændighederne vedrørende hvert af de 4  

 forhold som P&T's afgørelse hvilede på, udtalte ombudsmanden at de nævnte  

 forhold ikke efter hans opfattelse havde karakter af tjenesteforseelser og at  

 P&T's afgørelse derfor måtte anses for ugyldig.
Ombudsmanden henstillede  

 til P&T at annullere afgørelsen. (J. nr. 1993-1709-812) Ugyldig afgørelse om disciplinær forflyttelse af en  

 postmester.
 A klagede til mig over en  

 afgørelse som Generaldirektoratet for Post- og Telegrafvæsenet traf den 8.  

 januar 1993. Ved denne afgørelse blev A som en disciplinær straf forflyttet  

 fra  

 sin stilling som postmester i X til andet arbejde inden for Post- og  

 Telegrafvæsenets centrale ledelse.
 Sagens faktiske  

 omstændigheder var følgende:
A blev ansat i postvæsenet i  

 1946 og gennemgik indtil 1955 postvæsenets almindelige ansættelses- og  

 uddannelsesforløb.
Fra 1955 til 1969 var A ansat i Generaldirektoratet for  

 Post- og Telegrafvæsenet, og fra 1969 til 1973 var A ansat som overkontrollør  

 og souschef ved Avispostkontoret.
Fra 1973 var A inspektør og  

 souschef ved Y Postkontor.
Denne stilling bestred A indtil han med virkning  

 fra  

 den 1. september 1982 blev udnævnt til postmester ved X Postkontor.
Dette  

 kontor hørte under kredspostkontoret i Z der blev ledet af kredspostmester B.
Principperne for postvæsenets  

 decentrale struktur blev fastlagt ved et notat der blev udsendt af  

 generaldirektoratet  

 den 8. januar 1990. Heraf fremgik det bl.a. at kredspostmesteren over for  

 generaldirektoratet  

 var ansvarlig for kredsens overholdelse af de resultatkrav, der blev fastsat  

 af  

 postvæsenets centrale ledelse.
Postmestrene ved de enkelte postkontorer var  

 ansvarlige for disse kontorers daglige drift.
Kredspostmesteren i Z - der  

 således på en række områder var A's umiddelbart overordnede - afgav ved  

 skrivelse  

 af 24. januar 1992 en redegørelse til postvæsenets ledelse om A's  

 varetagelse af stillingen som postmester i X.
A havde forinden afgivet sine  

 bemærkninger til redegørelsen.
 Af redegørelsen fremgik det  

 bl.a. at A efter kredspostmesterens opfattelse ikke loyalt varetog sine  

 pligter, og at A i vidt omfang modarbejdede strukturændringerne inden for  

 postvæsenet.
 I anledning af redegørelsen  

 meddelte generaldirektoratet A ved skrivelse af 30. januar 1992 at man havde  

 besluttet at gennemføre en undersøgelse efter reglerne i tjenestemandslovens  

 kap. 4 om disciplinærforfølgning.
Ved skrivelse af 4. februar  

 1992 anmodede generaldirektoratet Auditørfunktionen i Post- og  

 Telegrafvæsenet  

 om at afholde et tjenstligt forhør.
I skrivelsen hed det bl.a. følgende:
 "Generaldirektoratet  

 ønsker blandt andet følgende klagepunkter, der er nævnt i redegørelsen  

 (kredspostmesterens ovennævnte redegørelse af 24. januar 1992), nærmere  

 belyst  

 i det tjenstlige forhør:
·  

  

 	  

 at (A) agerer ud fra, at han som postmester  

 i kredsen har samme status som kredspostmesteren, ·  

  

 	  

 at (A) modarbejder ethvert forslag, der  

 lægges op til drøftelse i kredsledelsen, og som har det mindste anstrøg af  

 "kredstanken", ·  

  

 	  

 at (A) ikke ønsker i sagsbehandlingen at  

 anvende de kredslige hjælpefunktioner som personaleafdelingen,  

 planlægningssektionen og uddannelsesfunktionen, ·  

  

 	  

 at (A) ikke accepterer, at der i  

 postkredsen er ansat en salgschef, men stadig i markedsorienterede spørgsmål  

 bruger salgskonsulent ... som tidligere var salgskonsulent i den daværende  

 (X)  

 Postkreds, ·  

  

 	  

 at (A's) varetagelse af cheffunktionen ved  

 (X) Postkontor kan karakteriseres som illoyal, ·  

  

 	  

 at (A) underkender det lokale lederteams  

 forslag til påkrævede ændringer, ·  

  

 	  

 at (A) ikke informerer loyalt og korrekt  

 fra de møder, han deltager i.
Der har derfor udviklet sig uformelle  

 referencelinjer, således at lederteamet ved (X) Postkontor direkte kontakter  

 kolleger ved kredspostkontoret for at høre, hvad der er blevet besluttet, ·  

  

 	  

 at lederteamet ved (X) Postkontor totalt  

 manglede moralsk støtte og opbakning fra (A) i gennemførelsen af forskellige  

 rationaliseringsprojekter, som bl.a. omdelingspro jektet og effektivisering i  

 kundeprojektet, ·  

  

 	  

 at (A) ikke evner - eller vil - omstille  

 sig til at fungere i en kredsledelse, og at han i den grad modarbejder enhver  

 form for udvikling af postkredsen som en enhed." Det tjenstlige forhør blev  

 afholdt i perioden fra den 12. februar til den 29. april 1992. Auditørens  

 rapport og indstilling i sagen fremkom ved skrivelse af 3. juli 1992.  

 Auditøren  

 - der flere steder i sin indstilling havde påpeget den meget brede  

 formulering  

 af de spørgsmål, han skulle undersøge - anså på en række punkter A's  

 embedsførelse for illoyal og kritisabel.
 I indstillingen hed det  

 afslutningsvis bl.a. følgende:
"(A's) adfærd har  

 tydeligt været viljesbestemt og båret af utilfredshed med gennemførte  

 forandringer  

 i Postvæsenets decentrale organisation.
Det er kendetegnende for adfærden, at  

 (A) har været aktiv, udførende og ikke passiv, iagttagende.
Der kan derfor  

 ses  

 bort fra, at adfærden er udtryk for utilstrækkelige evner.
 Under disse omstændigheder må  

 sagen afgøres disciplinært med begrundelse i tilsidesættelse af tjenstlige  

 pligter.
 Under forhøret er det  

 fremgået, at hverken kredspostmesteren eller lederteamet ved (X) Postkontor  

 har  

 tillid til, at (A) vil være villig til at gøre forandringer i sin varetagelse  

 af chefstillingen ved (X) Postkontor.
I betragtning af at (A)  

 allerede en gang, efter modtagelsen af vicegeneraldirektørens brev i juli  

 1990,  

 har haft anledning til at beslutte sig for at ændre adfærd, men har undladt  

 at  

 gennemføre en sådan ændring, er det urealistisk at nære nogen tillid til, at  

 han nu vil være indstillet på at gøre det.
Der henvises til, at han ikke i  

 forhøret har stillet nogen omstilling i udsigt, idet han generelt har afvist  

 de  

 fremsatte påstande og ikke har ladet sig overbevise om, at hans adfærd har  

 været kritisabel.
Det indstilles, at han  

 overføres til andet arbejde for Postvæsenets centrale ledelse, fortrinsvis  

 arbejde  

 med specialopgaver og ingen eller begrænsede ledelsesbeføjelser." A's bisidder under det  

 tjenstlige forhør, daværende advokat C, havde den 19. maj 1992 afgivet et  

 omfattende  

 indlæg i sagen.
Advokat C gjorde detaljeret rede for hvorfor A efter hans  

 opfattelse ikke havde gjort sig skyldig i tjenesteforseelser.
I indlægget  

 anførte advokat C at sagen efter sin karakter end ikke drejede sig om  

 tjenesteforseelser,  

 men derimod om at A efter kredspostmester B's opfattelse ikke i tilstrækkelig  

 grad kunne samarbejde med sidstnævnte.
Ved skrivelse af 20. juli  

 1992 meddelte generaldirektoratet A at man agtede at afgøre sagen i  

 overensstemmelse med auditørens indstilling, men at A forinden havde mulighed  

 for at fremkomme med en udtalelse.
Generaldirektoratets skrivelse blev den  

 14.  

 august 1992 besvaret af advokat C der fortsat gjorde gældende, at der ikke  

 var  

 tale om tjenesteforseelser fra A's side.
I skrivelsen hed det bl.a. følgende:
"Mit arbejde med  

 afgivelsen af dette indlæg har - blandt andet - været vanskeliggjort af, at  

 jeg  

 anser det for vanskeligt/umuligt ud af Auditørfunktionens beretning at læse,  

 hvilke tjenesteforseelser Auditørfunktionen mener, der er begået.
Altså, i  

 forhold til Auditørfunktionens klare opstilling af påstande, hvilke af disse  

 der anses for bevist på en sådan måde, at tjenesteforseelse er begået.
Generaldirektoratet vil ikke  

 kunne tage stilling til spørgsmålet om disciplinær indskriden, uden at  

 generaldirektoratet i hvert fald gør sig klart, i relation til hvilke  

 påstande  

 det kan lægges til grund, at der er begået tjenesteforseelser. - Jeg anmoder  

 om, at der, inden Generaldirektoratet søger at færdiggøre sin sagsbehandling,  

 tilgår mig meddelelse om, hvilke tjenesteforseelser Generaldirektoratet  

 lægger  

 til grund, at der er begået/ikke begået." Generaldirektoratet besvarede  

 advokat C's skrivelse den 22. oktober 1992 og anførte bl.a. følgende:
"Ved den høring af  

 centralorganisationen, som skal ske i henhold til tjenestemandsloven,  

 påtænker  

 Generaldirektoratet at tilkendegive som sin opfattelse, at postmester (A) har  

 overtrådt den almindelige grundsætning om loyalitetspligt over for  

 virksomheden.
Generaldirektoratet lægger herved vægt på konkrete tilfælde,  

 hvor (A) ·  

  

 	  

 ved sin adfærd har søgt at omgå  

 retningslinier for Jobbørsens virke, ·  

  

 	  

 unødigt har stillet interne  

 kompetenceproblemer på markedsområdet til skue for Postvæsenets kunder, ·  

  

 	  

 over for Generaldirektoratet har  

 fremstillet en sag om at oprette en personalechefstilling som uafklaret, selv  

 om postkredsen havde behandlet sagen og truffet afgørelse og ·  

  

 	  

 unødigt har stillet meningsforskelle mellem  

 ham selv og kredspostmesteren til skue over for medarbejderne i forbindelse  

 med opfølgningen på en røveriepisode.
De konkrete tilfælde er  

 belyst i Auditørfunktionens beretning og indstilling, nemlig side ..." Ved skrivelse af 27. oktober  

 1992 imødegik advokat C generaldirektoratets skrivelse.
Advokat C  

 argumenterede  

 på ny for at der ikke var tale om tjenesteforseelser.
 Ved skrivelse af 9. november  

 1992 anmodede generaldirektoratet Statsansattes Kartel om foreningens  

 eventuelle bemærkninger til sagen, jf. tjenestemandslovens § 22, stk. 1.  

 Foreningen gjorde ved skrivelse af 1. december 1992 gældende at A ikke havde  

 gjort sig skyldig i tjenesteforseelser.
 Generaldirektoratet traf  

 afgørelse i sagen ved skrivelse af 8. januar 1993. Heri hed det  

 afslutningsvis  

 bl.a. følgende:
"Det er  

 Generaldirektoratets vurdering, at De har overtrådt den almindelige  

 grundsætning om loyalitetspligt over for virksomheden.
Generaldirektoratet  

 lægger herved vægt på konkrete tilfælde, der er belyst ved citaterne ovenfor,  

 og hvor De ·  

  

 	  

 ved Deres adfærd har søgt at omgå  

 retningslinier for Jobbørsens virke, ·  

  

 	  

 unødigt har stillet interne  

 kompetenceproblemer på markedsområdet til skue for Postvæsenets kunder, ·  

  

 	  

 over for Generaldirektoratet har  

 fremstillet en sag om at oprette en personalechefstilling som uafklaret, selv  

 om postkredsen havde behandlet sagen og truffet afgørelse og ·  

  

 	  

 unødigt har stillet meningsforskelle mellem  

 Dem selv og kredspostmesteren til skue over for medarbejderne i forbindelse  

 med opfølgningen på en røveriepisode.
Sagen afgøres herefter i  

 overensstemmelse med Auditørfunktionens indstilling således, at De overføres  

 til andet arbejde for Postvæsenets centrale ledelse, fortrinsvis arbejde med  

 specialopgaver og ingen eller begrænsede ledelsesopgaver." Herudover bestod generaldirektoratets  

 afgørelse i det væsentlige i omfattende citater fra auditørens ovennævnte  

 skrivelse af 3. juli 1992.
Ved skrivelse af 27. juli  

 1993 klagede A til mig over generaldirektoratets afgørelse.
I den anledning  

 modtog jeg generaldirektoratets udtalelser af 17. august 1993, 15. oktober  

 1993, 24. november 1993, 11. marts 1994 og 11. april 1994.
 A fik lejlighed til at  

 fremsætte sine bemærkninger til generaldirektoratets udtalelser.
 I en skrivelse til A udtalte  

 jeg herefter følgende:
 "Således som sagen  

 foreligger for mig, skal jeg tage stilling til to spørgsmål:
 I) Spørgsmålet om, hvorvidt  

 generaldirektoratets afgørelse af 8. januar 1993 er tilstrækkeligt begrundet,  

 jf. forvaltningslovens § 24.
 II) Spørgsmålet om, hvorvidt  

 generaldirektoratets afgørelse af 8. januar 1993 er indholdsmæssigt korrekt.
 ad I) Spørgsmålet om begrundelse.
1. Generaldirektoratets  

 beslutning om - som en disciplinær straf - at overflytte Dem til andet  

 arbejde  

 inden for postvæsenet er en afgørelse i forvaltningslovens forstand.
Da  

 afgørelsen gik Dem imod, skulle den ledsages af en skriftlig begrundelse, jf.  

 forvaltningslovens § 22.
 De indholdsmæssige krav til  

 begrundelsen fremgår af forvaltningslovens § 24. Denne bestemmelse har  

 følgende  

 ordlyd:
"§ 24.  

  

 En begrundelse for en afgørelse skal indeholde en  

 henvisning til de retsregler, i henhold til hvilke afgørelsen er truffet.
I  

 det  

 omfang, afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15." Generaldirektoratet har i sin  

 supplerende udtalelse af 11. marts 1994 gjort gældende, at afgørelsen er  

 tilstrækkeligt begrundet.
 2. Generaldirektoratets  

 afgørelse er truffet i medfør af tjenestemandslovens § 24. Det er derfor en -  

 omend mindre betydningsfuld - fejl, at der ikke i afgørelsen er henvist til  

 denne bestemmelse.
Det fremgår ikke udtrykkeligt  

 af forvaltningslovens § 24 - men er fast antaget i praksis - at en  

 begrundelse  

 efter omstændighederne skal indeholde en stillingtagen til de synspunkter,  

 som  

 parten har gjort gældende under sagen.
I forbindelse med min undersøgelse af  

 en  

 række afskedigelsessager i Post- og Telegrafvæsenet udtalte jeg om dette  

 spørgsmål  

 bl.a. følgende (Folketingets Ombudsmands beretning for 1990, s. 359):
"I en vis udstrækning  

 vil en begrundelse også skulle tage stilling til  

  

 partsanbringender.
Dette gælder ikke blot, såfremt partens  

 anbringender angår kriterier, som myndigheden selv har inddraget i  

 afgørelsen,  

 men også andre partsanbringender, som ikke umiddelbart kan afvises som  

 uvæsentlige  

 eller irrelevante for afgørelsen.
For så vidt angår anbringender, som af  

 myndigheden anses for uvæsentlige eller irrelevante, men som parten selv  

 lægger  

 stor vægt på, vil det efter omstændighederne være rigtigst udtrykkeligt i  

 begrundelsen kortfattet at angive, at de pågældende anbringender ikke er  

 tillagt betydning, således at parten kan konstatere, at myndigheden har været  

 opmærksom på disse." Advokat (C) redegjorde i sit  

 bisidderindlæg af 19. maj 1992 og i sine supplerende indlæg af 14. august og  

 27.  

 oktober 1992 udførligt for, hvorfor de forhold, som sagen har drejet sig om,  

 enten slet ikke har haft karakter af tjenesteforseelser eller i hvert (fald)  

 ikke har kunnet tilregnes Dem som sådanne.
I skrivelsen af 27. oktober 1992  

 redegjorde advokat (C) for sit syn på netop de forhold, som  

 generaldirektoratets afgørelse af 8. januar 1993 hviler på.
 På den anførte baggrund må  

 jeg anse det for en fejl, at generaldirektoratet ikke i afgørelsen af 8.  

 januar  

 1993 tog stilling til advokat (C's) synspunkter.
Da generaldirektoratet senere  

 - ved skrivelse af 11. marts 1994 - over for mig har redegjort for sit syn på  

 advokat (C's) anbringender, foretager jeg mig ikke videre vedrørende dette  

 spørgsmål.
Jeg har dog gjort generaldirektoratet bekendt med min opfattelse.
 ad II) Spørgsmålet om afgørelsens indholdsmæssige rigtighed.
 Dette er sagens  

 hovedspørgsmål.
 1. Generaldirektoratets  

 afgørelse er som nævnt truffet i medfør af tjenestemandslovens § 24. Denne  

 bestemmelse har følgende ordlyd:
"§ 24.  

  

 Som disciplinær straf for tjenstlig forseelse kan  

 anvendes advarsel eller irettesættelse, bøde, der dog ikke må overstige ½  

 måneds løn, overførelse til andet arbejde eller arbejdssted eller til anden  

 stilling inden for eller udenfor ansættelsesområdet, degradation - herunder  

 nedrykning med ét eller flere løntrin inden for samme lønramme - eller  

 afsked.  

 Bøde over 1/25 af månedslønnen og overførelse til andet arbejde kan ikke  

 anvendes, inden forhør er afholdt i overensstemmelse med §§ 20 - 22,  

 medmindre  

 der foreligger en uforbeholden skriftlig tilståelse, i hvilken tjenestemanden  

 vedgår de faktiske omstændigheder i det påsigtede forhold og erklærer sig  

 skyldig i en tjenesteforseelse.
Overførelse til andet arbejdssted eller til  

 anden stilling inden for eller uden for ansættelsesområdet, degradation eller  

 afsked som straf for tjenesteforseelser kan, når forholdet ikke er fastslået  

 ved dom, aldrig finde sted uden efter afholdt tjenstligt forhør.
Ikendte  

 bøder  

 kan indeholdes i lønnen." Grundbetingelsen for at  

 iværksætte en disciplinær straf efter tjenestemandslovens § 24 er, at der -  

 objektivt bedømt - foreligger en tjenstlig forseelse.
Det er herudover fast  

 antaget, at forseelsen skal kunne tilregnes tjenestemanden som forsætlig  

 eller  

 i hvert fald uagtsom, jf.
Jørgen Mathiassen, Forvaltningspersonellet (1990),  

 s.  

 143, og Kaj Larsen m.fl., Forvaltningsret (1994), s. 172. Fra praksis om  

 dette  

 spørgsmål kan jeg henvise til Folketingets Ombudsmands beretning for 1984, s.  

 92ff, og Højesterets dom af 30. oktober 1991 (Ugeskrift for Retsvæsen 1991,  

 s. 973ff).
Såfremt de nævnte - objektive  

 og subjektive - betingelser er opfyldt, kan tjenestestedet iværksætte en af  

 de  

 sanktioner, der er nævnt i tjenestemandslovens § 24. Bestemmelsen indeholder  

 ikke forskrifter om, hvilken af de nævnte sanktioner der i givet fald skal  

 anvendes.
Dette beror således på myndighedens skøn, der dog er begrænset af  

 den  

 almindelige forvaltningsrets principper.
I denne henseende er navnlig  

 forvaltningsrettens proportionalitetsprincip af betydning; sanktionen skal  

 således  

 efter sin karakter stå i et rimeligt forhold til den tjenesteforseelse, der  

 er  

 begået.
Tjenestemandsloven regulerer  

 - ud over den almindelige bestemmelse i § 10 - ikke spørgsmålet om, hvad der  

 skal forstås ved en tjenesteforseelse.
Der er imidlertid ikke tvivl om, at  

 der  

 for offentligt ansatte gælder en almindelig loyalitetspligt; det er denne  

 pligt, som De efter generaldirektoratets opfattelse har overtrådt.
Loyalitetspligten - der kan  

 være vanskelig at afgrænse over for den primære lydighedspligt - er nærmere  

 omtalt i bl.a.
Jørgen Mathiassen, Forvaltningspersonellet (1990), s. 87ff, og  

 Kaj Larsen m.fl., Forvaltningsret (1994), s.  

 131f.
 2. Efter disse almindelige  

 bemærkninger om retsgrundlaget for generaldirektoratets afgørelse vender jeg  

 mig nu mod de enkelte tjenesteforseelser, som De angiveligt har gjort Dem  

 skyldig i.
Det tjenstlige forhør, som  

 blev afholdt fra den 12. februar til den 29. april 1992, omhandlede en lang  

 række - mere eller mindre præcist beskrevne - forhold, der er opregnet i  

 generaldirektoratets skrivelse af 4. februar 1992 til Auditørfunktionen.  

 Selve  

 afgørelsen om forflyttelse af 8. januar 1993 er imidlertid truffet på et  

 langt  

 snævrere grundlag.
Afgørelsen lyder således:
"Det er  

 Generaldirektoratets vurdering, at De har overtrådt den almindelige  

 grundsætning om loyalitetspligt over for virksomheden.
Generaldirektoratet  

 lægger herved vægt på konkrete tilfælde, der er belyst ved citaterne ovenfor,  

 og hvor De ·  

  

 	  

 ved Deres adfærd har søgt at omgå  

 retningslinier for Jobbørsens virke, ·  

  

 	  

 unødigt har stillet interne  

 kompetenceproblemer på markedsområdet til skue for Postvæsenets kunder, ·  

  

 	  

 over for Generaldirektoratet har  

 fremstillet en sag om at oprette en personalechefstilling som uafklaret, selv  

 om postkredsen havde behandlet sagen og truffet afgørelse og ·  

  

 	  

 unødigt har stillet meningsforskelle mellem  

 Dem selv og kredspostmesteren til skue over for medarbejderne i forbindelse  

 med opfølgningen på en røveriepisode.
Sagen afgøres herefter i  

 overensstemmelse med Auditørfunktionens indstilling således, at De overføres  

 til andet arbejde for Postvæsenets centrale ledelse, fortrinsvis arbejde med  

 specialopgaver og ingen eller begrænsede ledelsesopgaver." I min skrivelse af 8. februar  

 1994 til generaldirektoratet anførte jeg, at jeg må lægge til grund, at det  

 citerede afsnit er dækkende for generaldirektoratets begrundelse for  

 disciplinærforflyttelsen.
Generaldirektoratet har ikke fremsat bemærkninger  

 hertil.
 Herefter er det afgørende i  

 sagen alene,  

  

 om  

  

 de opregnede fire  

 forhold - objektivt og subjektivt - har karakter af tjenesteforseelser, og  

  

 om  

  

 tjenesteforseelsernes karakter i  

 givet fald kan begrunde, at De er blevet forflyttet.
 3. I det følgende skal jeg  

 gennemgå de enkelte forhold hver for sig.
 a) Omgåelse af reglerne for anvendelse af Jobbørsen.
 Det fremgår af  

 generaldirektoratets afgørelse af 8. januar 1993, at Deres tjenesteforseelse  

 på  

 dette punkt består i, at De "ved Deres adfærd har søgt at omgå  

 retningslinier for Jobbørsens virke".
 1.  

  

 Reglerne for anvendelse af Jobbørsen blev fastlagt ved generaldirektoratets  

 cirkulæreskrivelse af 13. november 1989. Baggrunden for reglerne var  

 bestræbelser på at opnå en mere hensigtsmæssig anvendelse af postvæsenets  

 ressourcer.
Som led i disse bestræbelser  

 etablerede man et såkaldt omflytningsnævn.
Nævnet - hvis kommissorium blev  

 fastlagt i januar 1990 og revideret i marts 1991 - skal i forbindelse med  

 ledighed og oprettelse af nye stillinger afgøre, om stillingerne skal  

 besættes med de medarbejdere, der indgår i Jobbørsen.
 I cirkulæreskrivelsen hedder  

 det om den nærmere procedure bl.a. følgende:
"Enheder, der - efter  

 lokale rokeringer - har behov for besættelse af en ledig eller oprettelse af  

 en  

 ny stilling, må derfor rette henvendelse til Postvæsenets centrale ledelse.  

 Det  

 vil herefter ved gennemgang af medarbejdere placeret i den centrale jobbørs  

 blive afklaret, hvorvidt stillingen kan opslås og besættes på almindelige  

 vilkår, eller om der vil kunne anvises egnet overtallig arbejdskraft.
Det er  

 efter drøftelse med personaleorganisationerne slået fast, at denne procedure  

 skal gennemføres hurtigt med henblik på ikke unødigt at bremse for  

 genbesættelse af ledige stillinger og placering af overtallige medarbejdere.
Tjenestestederne skal derfor  

 indtil videre anvende vedlagte blanket til anmeldelse af  

 arbejdskraftbehov." I en cirkulæreskrivelse med  

 overskriften "Jobbørsens virke", der er udsendt af  

 generaldirektoratet i juli 1991, hedder det bl.a. følgende:
"  

  

 PROCEDURE FOR ANMELDELSE AF OVERTALLIG ARBEJDSKRAFT Generelt Registrering af overtallig  

 arbejdskraft sker ved indsendelse af skema "Anmeldelse af overtallig  

 arbejdskraft"  

 til Jobbørsen.
Dette gælder både tjenestemænd og overenskomstansatte.
 Det er vigtigt af hensyn til  

 genplacering, at anmeldelse til Jobbørsen sker hurtigst muligt, evt.  

 summarisk.".
 I en cirkulæreskrivelse af  

 25. januar 1989 fra generaldirektoratet til postkontorerne (bilag 12 til  

 auditørens beretning) hedder det bl.a. følgende:
"Under hensyn til bl.a.  

 omfanget af medarbejdere, der må forventes at blive bragt i en  

 overtalssituation  

 er det besluttet at ansvaret for gennemførelsen af nødvendige tiltag for  

 omflytning m.v. placeres på kredsniveau.
Det præciseres imidlertid, at det er  

 et fælles chefansvar, at overtallige ressourcer inden for postkredsen  

 udnyttes  

 bedst muligt." I en cirkulæreskrivelse af  

 19. september 1991 (bilag 11 til auditørens beretning) fra (Z) Postkreds til  

 kredsens postkontorer, herunder (X) Postkontor, hedder det bl.a. følgende:
"På given foranledning  

 skal det hermed indskærpes, at al korrespondance og kommunikation til  

 jobbørsen, skal foregå gennem personalesektionen, APPØ-afdelingen." 2.  

  

 Afhøringerne i sagen vedrørte navnlig det forhold, at De den 23.  

 december 1991 havde indsendt et skema til Jobbørsen i en lukket kuvert via  

 postkredskontoret.
 De afgav forklaring om  

 forholdet den 31. marts 1992. Om Deres forklaring hedder det i  

 forhørsprotokollen  

 bl.a. følgende:
"Om korrespondance med  

  

 Jobbørsen  

  

 forklarer (A), at han gennem  

 1990 uantastet har sendt 5 - 10 skemaer direkte til Jobbørsen uden om  

 kredspostkontoret.
Den 10. september 1991 sendte han det første skema i dette  

 år direkte til Jobbørsen.
Det vedrørte en overtallig kvindelig postarbejder i  

 (Æ), der ønskede genplacering trafikalt fordelagtigt på grund af tidligere  

 overfald. (A) havde den opfattelse, at den trafikalt gunstigste placering  

 ville  

 være ved (Ø). Ud fra tidligere praksis og det specielle genplaceringsønske  

 sendte han skemaet til Jobbørsen i god tro.
Han erindrer derefter at have  

 fået  

 en opringning fra Jobbørsen med besked om, at dette skulle de egentlig ikke  

 have.
Han svarede noget i retning af, jamen, har I ikke lige skrevet ud om,  

 at  

 også postarbejdere skal indsendes.
Hendes reaktion var, at hun forinden  

 videre  

 ville tale med (D). Han genkalder sig ikke nogen efterfølgende samtale med  

 (D), således heller ikke at have modtaget vejledning om at indsende sagerne  

 gennem postkredsen.
Den 19. september udsendte postkontoret indskærpelse  

 herom  

 (...). (A) har ikke haft bemærkninger til denne indskærpelse, som afklarede  

 spørgsmålet.
 ...
Den 23. december fremsendte  

 (A) et nyt overtalsskema til Jobbørsen, men denne gang i en lukket kuvert med  

 Jobbørsens adresse via postkredsen.
Han mener sig med denne fremgangsmåde at  

 have været i fuld overensstemmelse med postkredsens skriftlige indskærpelse  

 den  

 19. september 1991 (...). Han lukkede konvolutten på grund af sagens særlige  

 følsomme indhold.
(A) mener ikke, at hans  

 fremgangsmåde, som påstået af kredspostmesteren, har ført til, at overtallige  

 medarbejdere ikke har fået de muligheder for remplacering, som postkredsens  

 personalepolitik og Jobbørsens virke tilsiger." Den 8. april 1992 afgav De en  

 supplerende forklaring om forholdet.
I forhørsprotokollen hedder det bl.a.  

 følgende:
"(A) fastholder ... at  

 han fortsat mener med sin fremgangsmåde at have været i fuld overensstemmelse  

 med postkredsens indskærpelse den 19. september, da han sendte en lukket  

 kuvert  

 med påskrift Att.
Postinspektøren til Jobbørsen via postkredsen.
Hans eneste  

 motiv herfor var sagens særlige følsomme indhold.
Det var også af denne  

 årsag,  

 at han tilføjede sit eget navn som afsenderangivelse.
Han afviser, at motivet  

 var, at han fortsat ikke accepterede postkredsens eller personalechefens  

 rolle  

 i disse sager vedrørende (X's) område." Kredspostmester (B) afgav  

 forklaring om forholdet den 26. februar 1992. I forhørsprotokollen hedder det  

 bl.a. følgende:
"- At (A's) ageren med  

 anmeldelse af overtallige medarbejdere direkte til Jobbørsen uden om  

 postkredsen er et eksempel på, at han ikke anvender den oprettede  

 personaleafdeling, og at han endog efter samtalen den 26. september har søgt  

 at  

 undgå at inddrage personaleafdelingen ved placeringen af overtallige  

 medarbejdere, idet han i et tilfælde har fremsendt et lukket brev til  

 Generaldirektoratet til personaleafdelingen til videresendelse uden at  

 orientere afdelingen om det indeholdte overtalsproblem.
Der fremlægges  

 skrivelse af 19. september 1991 fra APPØ-afdelingen til bl.a. (X) Postkontor  

 (...)." Kontrollør (D), der som ansat  

 i generaldirektoratet har varetaget sager vedrørende Jobbørsen, afgav  

 forklaring den 7. april 1992. Af denne forklaring fremgår det, at  

 generaldirektoratet, da man i december 1991 modtog det omhandlede skema,  

 oversendte det til kredspostkontoret.
Efter (D's) opfattelse havde den  

 fejlagtige ekspedition fra Deres side ikke haft nogen skadevirkning.
 3.  

  

 I auditørens indstilling af 3. juli 1992 hedder det om forholdet  

 bl.a. følgende:
"Endelig indgår i  

 vurderingen den af (A) udviste adfærd i relation til Jobbørssager.
Det lægges  

 her til grund, at han i sådanne sager upåtalt har korresponderet med  

 Postledelsen uden om postkredsen et antal gange.
Fremgangsmåden var  

 imidlertid  

 ukorrekt, og det er uforståeligt, at (A) ikke udviste større tilbageholdenhed  

 med at korrespondere uden om postkredsen efter modtagelsen af  

 vicegeneraldirektørens  

 brev af 5. juli 1990 (...). Hans forklaring om, at han agerede ud fra praksis  

 og var i god tro, må dog efter omstændighederne godtages, også for så vidt  

 angår det første skema, han indsendte i 1991, og som gav stødet til  

 postkredsens  

 indskærpelse den 19. september (...).
Derimod må det anses for  

 yderst kritisabelt, at (A) efter indskærpelsen og kredspostmesterens  

 opfølgende  

 samtale med ham den 26. september igen i december 1991 fortsat søgte at  

 unddrage sig postkredsens indblanding i en sag med Jobbørsen.
Hans henvisning  

 til sagens følsomme indhold kan ikke anses for en acceptabel begrundelse for  

 fremgangsmåden, og det må give anledning til betænkeligheder, at (A) i  

 forhøret  

 upåvirket af situationen og med tilsyneladende stor personlig overbevisning  

 erklærede, at han med den benyttede fremgangsmåde anså sig at have været i  

 fuld overensstemmelse med Postkredsens indskærpelse.
Om (A's) forhold til denne  

 indskærpelse må det i øvrigt bemærkes, at hans udtalelse i forhøret om, at  

 indskærpelsen havde afklaret sagen, samt at han ville efterleve den, ikke kan  

 anses for troværdig.
Udtalelsen modsiges klart af hans efterfølgende i  

 forhøret  

 fremlagte påtegning til kredspostmesteren på den skriftlige indskærpelse  

 (...)." Den nævnte påtegning på  

 kredspostmesterens cirkulæreskrivelse af 19. september 1991 (...) lyder  

 således:
 "Til (B).
 Denne skrivelse ønsker jeg  

 gerne forinden videre drøftet i kredsledelsen - herunder ved hvilke  

 skrivelser  

 e.l. fra Generaldirektoratet der skulle være truffet en sådan beslutning.
Venligst (A)." 4.  

  

 Advokat (C) behandlede forholdet flere steder i sit  

 bisidderindlæg af 19. maj 1992; (...) Det hedder bl.a. følgende (...):
 "I september skete der  

 herefter videre det, at der dels var mindst én samtale mellem  

 Generaldirektoratet  

 og (A) og dels, at der den 19. september 1991, (...) blev udsendt en  

 indskærpelse om, "at al korrespondance og kommunikation til Jobbørsen  

 skal  

 foregå mellem personalesektionen APPØ-afdelingen".
 Det fremgår af (A's)  

 forklaring, at han har modtaget denne indskærpelse (ligesom andre) og at han  

 har lagt sig den på sinde og mener at have fulgt denne til punkt og prikke.
På denne baggrund skal  

 begivenheden den 23. december 1991 vurderes.
Ved denne lejlighed fremsendte  

 (A)  

 et nyt overtalsskema direkte til Jobbørsen, men "denne gang i en lukket  

 kuvert med Jobbørsens adresse via postkredsen" ((A's) forklaring) - (A)  

 har i denne forbindelse forklaret, at han "mener sig med denne  

 fremgangsmåde at have været i fuld overensstemmelse med postkredsens  

 skriftlige  

 indskærpelse den 19. september 1991 (...)" - (A) har tilføjet, at han  

 lukkede konvolutten på grund af sagens særlige følsomme indhold.
 ...
Bemærkninger Det kan objektivt diskuteres  

 om fremsendelsesmåden den 23. december 1991 var i overensstemmelse med den  

 gældende forholdsordre, jf. indskærpelsen af 19. september 1991.
Det må imidlertid utvivlsomt  

 lægges til grund, at (A) i god tro fremsendte skemaet i konvolut mærket  

 Jobbørsen.
Han mente sig i overensstemmelse med instrukserne ved at sende  

 dette  

 frem til personaleafdelingen i (Z) med henblik på dettes videresendelse til  

 Jobbørsen.
Således som (A) opfattede situationen, måtte personaleafdelingen i  

 (Z) Postkreds da tage ansvaret for om man ville videresende det uden videre  

 eller åbne konvolutten og se på det.
Han mente at have gjort hvad han burde.
 Det må på denne baggrund  

 konstateres, at (A) ikke i denne henseende har begået nogen  

 tjenesteforseelse.".
 I advokat (C's)  

 partshøringsindlæg af 27. oktober 1992 hedder det bl.a. følgende:
"Det af  

 Auditørfunktionen anførte giver efter min opfattelse på ingen måde grundlag  

 for  

 en antagelse om, at (A) har begået en tjenesteforseelse.
Han har, jf. mit  

 bisidderindlæg (...) utvivlsomt været i god tro om og ment at følge  

 indskærpelsen,  

 da han fremsendte skemaet i konvolut mærket Jobbørsen.
 Det er i denne forbindelse  

 centralt at fremhæve, at han sendte skemaet til  

  

 personaleafdelingen i (Z)  

  

 med henblik på dettes videresendelse til  

 Jobbørsen.
(A) har utvivlsomt ment at  

 handle korrekt.
Auditørfunktionens - og nu Generaldirektoratets - henvisning  

 til påtegning på indskærpelsen af 19. september 1991 (...) er uforståelig.  

 Påtegningen ses på ingen måde at modsige (endsige "klart" modsige)  

 (A's) forklaring.
Han har gerne villet drøfte proceduren, der fastlægges i  

 brevet af 19. september 1991, på det førstkommende møde i den samlede  

 kredsledelse i oktober, men har desuagtet ment at følge den.
Eksemplet indebærer således  

 ikke en tilsidesættelse af nogen "almindelig grundsætning om  

 loyalitetspligt  

 overfor virksomheden"." 5.  

  

 I generaldirektoratets supplerende udtalelse af 11. marts 1994  

 til mig hedder det om forholdet bl.a. følgende:
"  

  

 Jobbørsen Generaldirektoratet deler  

 ikke den opfattelse, at (A) utvivlsomt har ment at handle korrekt.
(A's) brug i december måned  

 1991 af en lukket konvolut mærket Jobbørsen må efter Generaldirektoratets  

 opfattelse betragtes som et bevidst forsøg på at omgå den fastlagte  

 procedure,  

 som var indskærpet (A) i september måned samme år.
Brugen af den lukkede  

 konvolut  

 lagde klart op til, at den skulle videresendes i uåbnet stand.
Ved sin handlemåde har (A)  

 ageret i strid med kendte bestemmelser kort tid efter at have fået dem  

 indskærpet.
Han kan efter Generaldirektoratets opfattelse ikke have været i  

 tvivl om det ukorrekte i hans handlemåde." 6.  

  

 Til det anførte skal jeg bemærke følgende:
a)  

  

 Efter de foreliggende oplysninger må det anses for noget uklart,  

 hvilke procedureregler der før den 19. september 1991 har været gældende for  

 indsendelse af overtalsskemaer til Jobbørsen.
De har nogle gange i 1990 og én  

 gang i 1991 sendt skemaerne til Jobbørsen uden om kredspostkontoret.
De har  

 ikke været alene om denne fremgangsmåde, og De har ikke modtaget nogen  

 tjenstlig påtale for disse forhold.
 Spørgsmålet om, hvorvidt Deres  

 fremgangsmåde ved disse lejligheder var korrekt, er imidlertid uden  

 betydning;  

 jeg henviser til, at auditøren i sin indstilling alene fandt grundlag for at  

 kritisere Deres fremgangsmåde i forbindelse med episoden den 23. december  

 1991.  

 Da generaldirektoratet ikke har taget afstand fra dette standpunkt, må jeg  

 lægge til grund, at direktoratets antagelse om, at De har begået en  

 tjenesteforseelse, ligeledes alene hviler på episoden den 23. december 1991.
På dette tidspunkt var enhver  

 tvivl om den korrekte fremgangsmåde afklaret; kredspostmesteren havde ved  

 cirkulæreskrivelsen af 19. september 1991 bestemt, at anmeldelser til  

 Jobbørsen  

 skulle sendes via postkredsen.
Det er ubestridt, at cirkulæreskrivelsen havde  

 karakter af en lovlig tjenestebefaling.
b)  

  

 De nærmere omstændigheder i forbindelse med Deres indsendelse af  

 overtalsskemaet den 23. december 1991 er kun sporadisk belyst i auditørens  

 rapport og indstilling.
Det er imidlertid givet - og ubestridt - at  

 overtalsskemaet faktisk  

  

 blev  

  

 sendt  

 gennem kredspostkontoret.
Jeg må derfor lægge til grund - som også advokat  

 (C)  

 har fremhævet det -  

  

 at  

  

 kredspostkontoret ved modtagelsen af kuverten ikke kunne være i tvivl om, at  

 der var tale om en forsendelse til Jobbørsen, og  

  

 at  

  

 kredspostkontoret således - såfremt man ønskede det - fuldt ud  

 havde lejlighed til at gøre sig bekendt med indholdet af kuverten.
De efterkom således kredspostmesterens  

 tjenestebefaling.
Dette stemmer med, at De efter Deres egen forklaring tog  

 tjenestebefalingen til efterretning.
 c)  

  

 Spørgsmålet er derfor alene, om det forhold, at De anvendte en  

 lukket kuvert, i sig selv indebærer en tjenesteforseelse fra Deres side.
 Grunden til, at De anvendte  

 denne fremgangsmåde, var efter Deres forklaring, at der var tale om en sag af  

 følsom karakter; jeg går ud fra, at De hermed sigter til, at skemaet  

 indeholdt  

 oplysninger af fortrolig karakter om den pågældende medarbejder.
Generaldirektoratet har ikke  

 undersøgt, hvilken karakter de omhandlede oplysninger havde.
Jeg må derfor  

 lægge Deres forklaring til grund.
 I en situation som den  

 foreliggende må det anses for ganske korrekt - med henblik på ikke at afsløre  

 fortrolige oplysninger over for uvedkommende - at anvende en lukket kuvert.  

 En sådan fremgangsmåde er i overensstemmelse med de principper, der ligger  

 til grund for bestemmelsen i forvaltningslovens § 32.
 Det kan herefter fastslås,  

  

 at  

  

 De ikke ved Deres fremgangsmåde  

 skjulte for kredspostkontoret, at der var tale om en forsendelse til  

 Jobbørsen,  

  

 at  

  

 kredspostkontoret - hvis man havde  

 ønsket det - blot kunne have åbnet kuverten, og  

  

 at  

  

 Deres fremgangsmåde i øvrigt måtte anses for ganske korrekt.
 d)  

  

 Under disse omstændigheder har generaldirektoratet ikke har  

 haft grundlag for at anse episoden den 23. december 1991 for en  

 tjenesteforseelse  

 fra Deres side.
 b) Mødet med erhvervslivet den 10. december 1991.
 Det fremgår af  

 generaldirektoratets afgørelse af 8. januar 1993, at Deres tjenesteforseelse  

 på  

 dette punkt består i, at De under et møde med kunder fra erhvervslivet den  

 10.  

 december 1991 "unødigt har stillet interne kompetenceproblemer på  

 markedsområdet til skue for postvæsenets kunder".
 1.  

  

 De forklaringer, der belyser dette forhold, er afgivet af Dem  

 selv, kredspostmester (B) og salgschef (E).
 De afgav første gang  

 forklaring om forholdet den 12. februar 1992. Herom hedder det i  

 forhørsprotokollen  

 bl.a. følgende:
"  

  

 Møde med erhvervsledere Han afviser at have givet  

 udtryk for at ville gå hjem, hvis kredspostmesteren og salgschefen mødte  

 frem.  

 Han bekræfter, at deres deltagelse forud havde været genstand for diskussion  

 med postledelsen, der afgjorde spørgsmålet med en skrivelse af 9. december  

 1991. Skrivelsen fremlægges (...). Informationen til mødedeltagerne om, at  

 salgschefen og kredspostmesteren deltog som generaldirektoratets  

 repræsentanter  

 i mødet hidrørte fra generaldirektoratets egen formulering." Kredspostmester (B) afgav  

 forklaring om forholdet den 26. februar 1992. I forhørsprotokollen hedder det  

 herom bl.a. følgende:
 "- At mødet med  

 erhvervslivet i (X) den 10.12.1991 havde til formål at orientere om  

 forskellige  

 serviceforbedringer i (X). Disse forbedringer var tilvejebragt i et  

 projektarbejde med deltagelse af repræsentanter fra Generaldirektoratet, der  

 skulle betale meromkostningerne.
 ...
Bl.a. fordi der var økonomi i  

 sagen, ønskede Generaldirektoratet, at kredspostmesteren skulle deltage i  

 informationsmødet med henblik på besvarelse af mulige spørgsmål af økonomisk  

 rækkevidde.
Endvidere at salgschefen skulle deltage og ikke blot  

 salgskonsulenterne.
Efter vidnets opfattelse fordi mødet var for meget store  

 erhvervskunder. (A) modsatte sig under de forudgående drøftelser den af  

 Generaldirektoratet ønskede repræsentation.
Endnu dagen før mødet ville han  

 ikke tage endelig stilling til, hvorvidt han ville møde op, men ønskede at  

 sove  

 på det.
På mødedagen om morgenen accepterede han at møde.
På mødet  

 præsenteredes de to som Generaldirektoratets repræsentanter ved bordkort,  

 hvoraf vidnets eget vedlægges i kopi (...)." De afgav Deres afsluttende  

 forklaring om forholdet den 24. april 1992. Herom hedder det i  

 forhørsprotokollen  

 følgende:
 "Om  

  

 mødet med erhvervslivet  

  

 den 10. december 1991 forklarer (A), at der  

 indtil midten af november ikke herskede nogen tvivl om, at mødet skulle være  

 af  

 lokal (X)-karakter.
Den 21. november 1991  

 resulterede et møde om tilrettelæggelsen i et beslutningsreferat, som  

 fremlægges (...). Nogle dage efter denne beslutning henvendte postinspektør  

 (F)  

 sig telefonisk og gav udtryk for, at kredspostmesteren og salgschefen burde  

 deltage i mødet med erhvervslederne.
Dette frarådede afhørte, og (F) ville så  

 sende et brev om det samme, som han ville bede afhørte kommentere skriftligt.  

 I  

 den skriftlige kommentar frarådede afhørte fortsat med henvisning til, at det  

 efter hans vurdering ikke ville fremme mødets formål, der var at skaffe  

 goodwill for Postvæsenet, at de to deltog.
Han byggede sin vurdering på, men  

 skrev ikke, at der havde været utilfredshed hos erhvervslederne med (X's)  

 placering i (Z) Postkreds, og at der var indsendt skriftlige protester til  

 Generaldirektoratet  

 herom.
Dagen før mødet med  

 erhvervslivet blev afhørte opsøgt af postinspektør (F) og kredspostmesteren i  

 samme anledning.
Da han fastholdt sin opfattelse om mødedeltagelsen, sluttede  

 samtalen med, at (F) udleverede det fremlagte bilag 4. Afhørte tog forbehold  

 med hensyn til sin mødedeltagelse, idet han ville sove på spørgsmålet.
 Hans overvejelser gik på, om  

 det ville være bedst for mødets formål, om han besluttede sig for en  

 "diplomatisk forkølelse". Han afviser i denne forbindelse på noget  

 tidspunkt, således som forklaret af vidnet (G), at have udtalt, at han i  

 givet  

 fald ville gå hjem.
På mødet med erhvervslederne,  

 som han deltog i som mødeleder, præsenterede han ved velkomsten  

 kredspostmesteren og salgschefen som repræsentanter for Generaldirektoratet i  

 overensstemmelse med formuleringen i bilag 4. Bordkortet, hvis fremstilling  

 han ikke selv havde direkte del i, fik tekst på samme grundlag.
Han har ikke  

 givet nogen instruktion til den, der lavede bordkortene." 2.  

  

 I auditørens indstilling af 3. juli 1992 hedder det om forholdet  

 bl.a. følgende:
"(A's) vedvarende og  

 stærke modstand mod kredspostmesterens og salgschefens deltagelse i mødet med  

 erhvervsledere må dog karakteriseres som en stærkt kritisabel adfærd, der som  

 enkeltstående tilfælde bekræfter, at han ikke accepterer salgschefen i sit  

 område. (A's) påberåbelse af at have handlet ud fra et hensyn til mødets  

 formål  

 må tilbagevises, idet en sådan udtalelse om hensyntagen til virksomheden ikke  

 forenes med, at han som lokal chef selv påtænkte og talte om at blive væk fra  

 mødet.
Hans udholdende og indædte modstand anses at være udtryk for, at  

 personlige interesser tog overhånd.
Uanset Postledelsens ordvalg  

 ved afgørelsen af den interne uenighed om mødedeltagere må også (A's)  

 præsentation af disse karakteriseres som kritisabel.
Han burde med sin  

 baggrundsviden og som erfaren leder have undgået en forudseelig, klar risiko  

 for at stille interne stridigheder i Postvæsenet til skue i en forsamling af  

 lokale erhvervsledere.
Præsentationen må endvidere karakteriseres som en  

 provokation over for kredspostmesteren og salgschefen." 3.  

  

 I advokat (C's) bisidderindlæg af 19. maj 1992 er forholdet  

 omtalt (...) Advokat (C) fremhævede bl.a., at Deres præsentation af  

 kredspostmesteren og salgschefen var i overensstemmelse med  

 generaldirektoratets  

 skrivelse af 9. december 1991 til (Z) Postkontor.
 Den nævnte skrivelse (...)  

 lyder i sin helhed således:
"Til mødet med  

 erhvervskunder tirsdag den 10. december 1991, kl. 17.00, skal der bl.a.  

 drøftes  

 service- og kvalitetsforhold til disse erhvervskunder, ligesom det forventes  

 at  

 dialogprojektet vil blive berørt.
Herudover forventes det, at der fra  

 erhvervskunderne vil blive rejst spørgsmål af generel karakter.
Med henblik på at kunne  

 besvare ovennævnte spørgsmål skal Postledelsen anmode om, at salgschef (E) og  

 kredspostmester (B) deltager som generaldirektoratets repræsentanter." Forholdet er i øvrigt omtalt  

 (...) i advokat (C's) partshøringsindlæg af 27. oktober 1992.
 4.  

  

 I generaldirektoratets supplerende udtalelse af 11. marts 1994  

 hedder det bl.a. følgende:
"  

  

 Møde med erhvervslivet 10. december 1991 Generaldirektoratet  

 bestrider, at (A) har haft saglige grunde for kun at ønske (X) Postkontor  

 repræsenteret  

 på mødet.
En sådan begrænset  

 repræsentation ville stå i åbenlys modsætning til arbejdet med at få  

 etableret  

 en salgsorganisation for postkredsen som helhed.
Tilsvarende arbejde foregik  

 i  

 landets øvrige postkredse, og der var ingen begrundelse for, at (X)  

 Postkontor  

 skulle indtage en særstilling i (Z) Postkreds.
Beslutningen om at lade  

 kredspostmester (B) fremstå som repræsentant for Generaldirektoratet må ses  

 dels på baggrund af (A's) vedholdende modstand mod hans deltagelse af andre  

 fra  

 kredsen og dels som en måske mindre velovervejet "nødløsning" i en  

 situation med tidspres." 5.  

  

 Til det anførte skal jeg bemærke følgende:
 a)  

  

 Således som det tjenstlige forhør blev afholdt, kan spørgsmålet  

 om, hvorvidt De i forbindelse med mødet den 10. december 1991 begik  

 tjenesteforseelser, deles i to: dels spørgsmålet om, hvorvidt De under de  

 forudgående drøftelser om, hvem der skulle deltage i mødet, handlede i strid  

 med Deres tjenstlige pligter, dels spørgsmålet om, hvorvidt De under selve  

 mødet begik tjenesteforseelser.
 Generaldirektoratets  

 afgørelse af 8. januar 1993 er imidlertid alene begrundet med det forhold, at  

 De under mødet unødigt stillede "interne kompetenceproblemer på  

 markedsområdet til skue for Postvæsenets kunder".
Det er derfor alene dette  

 forhold, jeg skal tage stilling til.
Af samme grund må jeg anse de to første  

 afsnit i den ovenfor citerede passus fra generaldirektoratets supplerende  

 udtalelse af 11. marts 1994 for irrelevante.
 Som sagen foreligger, skulle  

 Deres tjenesteforseelse herefter alene bestå i, at De ved mødets indledning  

 over for gæsterne præsenterede kredspostmester (B) og salgschef (E) som  

 repræsentanter for generaldirektoratet.
 b)  

  

 I generaldirektoratets skrivelse af 9. december 1991 til (Z)  

 Postkontor hedder det som nævnt bl.a. følgende:
 "Med henblik på at kunne  

 besvare ovennævnte spørgsmål skal Postledelsen anmode om, at salgschef (E) og  

 kredspostmester (B) deltager  

  

 som  

 generaldirektoratets repræsentanter.  

  

 " (Min fremhævelse).
 De præsenterede således  

 kredspostmester (B) og salgschef (E) i overensstemmelse med den status, som  

 de  

 (i relation til det omhandlede møde) var tillagt af generaldirektoratet selv.  

 Der er ikke fremlagt oplysninger om, at De i øvrigt skulle have foretaget  

 præsentationen på en illoyal måde.
 Under disse omstændigheder må  

 jeg stille mig uforstående over for, at generaldirektoratet har betragtet det  

 omhandlede forhold som en tjenesteforseelse.
 c) Besættelse af personalechefstillingen.
 Det fremgår af  

 generaldirektoratets afgørelse af 8. januar 1993, at Deres tjenesteforseelse  

 på  

 dette punkt består i, at De "over for Generaldirektoratet har  

 fremstillet  

 en sag om at oprette en personalechefstilling som uafklaret, selv om  

 postkredsen  

 havde behandlet sagen og truffet afgørelse".
 Forholdet drejer sig om en  

 skrivelse, som De den 25. november 1991 sendte til generaldirektoratet (...).  

 Skrivelsen lyder i sin helhed således:
 "I tilslutning til  

 drøftelserne på Postmestermødet den  

 10.  

 f.m. fremsendes vedlagt mine kommentarer til forsøget.
 Endvidere fremsendes kopi af  

 stillingsbeskrivelsen for den "Personalechef", som (Z) postkontor i  

 givet fald ønsker at ansætte.
Som det fremgår, vil jeg  

 fraråde, at forsøget fortsættes - endsige at det gøres permanent.
Kan der  

 ikke  

 opnås enighed om noget nyt, vil jeg foreslå, at man går tilbage til  

 procedurerne før 1991, indtil der findes en mere holdbar og langsigtet  

 løsning.
Jeg står meget gerne til  

 rådighed for en mundtlig uddybning af synspunkterne." Den kopi af  

 stillingsbeskrivelsen, som De medsendte, havde De påført ordet  

 "forslag".
 1.  

  

 De afgav første gang forklaring om forholdet den 12. februar  

 1992. De var dog ikke inde på spørgsmålet om vildledning af  

 generaldirektoratet.
 Kredspostmester (B) afgav  

 første gang forklaring om forholdet den 26. februar 1992. Herom hedder det i  

 forhørsprotokollen bl.a. følgende:
"Vedrørende  

  

 forhold 2  

  

 (spørgsmålet om ansættelse af  

 en personalechef) forklares, at postkredsen i efteråret 1991 besluttede at  

 ville ansætte en personalechef.
Der var enighed i kredsledelsen herom med  

 undtagelse af (A), der tilkendegav, at han ville lægge et notat frem i  

 kredssamarbejdsudvalget.
 ...
 I stedet skrev (A) et brev,  

 som han indsendte til Generaldirektoratet uden om kredsledelsen, hvis  

 medlemmer  

 han forsynede med en kopi.
 ...
Han tillod sig endvidere at  

 vedlægge den stillingsbeskrivelse for personalechefen, som postkredsen havde  

 godkendt, idet han ved en overskrift betegnede stillingsbeskrivelsen som et  

 forslag.
Han udtrykte sig endvidere i strid med kendsgerningerne således i  

 brevet, at det ikke fremgik, at beslutning var taget i kredsledelsen.".
 Postmester (H), (Ø)  

 Postkontor, afgav forklaring om forholdet den 3. marts 1992. Af  

 forhørsprotokollen  

 fremgår det bl.a., at (H), da han modtog en kopi af Deres skrivelse til  

 generaldirektoratet, ikke hæftede sig ved, at De havde sendt  

 stillingsbetegnelsen  

 med påtegningen "forslag" til generaldirektoratet. (H) forklarede  

 endvidere, "at han mener, at beslutningen om oprettelsen af  

 personalechefstillingen  

 var truffet forud i kredsledelsen.".
 Postmester (I), (Å)  

 Postkontor, afgav forklaring den 16. marts 1992. I forhørsprotokollen hedder  

 det herom bl.a. følgende:
"- At vidnet ikke  

 erindrer indholdet af drøftelser i kredsledelsen om oprettelsen af en  

 personalechefstilling,  

 herunder således heller ikke udtalelser herimod fra (A) eller udtalelser om,  

 at  

 (A) ville skrive i sagen." De afgav Deres afsluttende  

 forklaring om forholdet den 24. april 1992. Herom hedder det i  

 forhørsprotokollen  

 følgende:
"Om  

  

 forsøget med delegeringen af personalechefadministrative opgaver samt  

 oprettelsen af en personalechefstilling i postkredsen  

  

 forklarer (A), at  

 emnet var på dagsordenen på et møde i kredsledelsen i begyndelsen af  

 november.  

 På mødet markerede han en afvigende opfattelse i forhold til de øvrige  

 mødedeltagere, og på opfordring af postmester (I) accepterede han ikke at  

 tage  

 ordet på det forestående samarbejdsudvalgsmøde i kredsen for derved at undgå  

 at  

 tilkendegive en uenighed på ledelsessiden.
I forbindelse med accepten  

 tilkendegav han, at han så ville skrive, hvortil kredspostmesteren bemærkede,  

 "så under du os vel en kopi". Hertil svarede han selvfølgelig.
I den skriftlige redegørelse  

 til Generaldirektoratet om erfaringerne fra forsøget bestræbte han sig på at  

 være generel og overordnet.
På spørgsmål om, hvorfor han også inddrog  

 ansættelsen af en personalechef i henvendelsen, svarer han, at alle har været  

 klar over, at der er nøje sammenhæng mellem delegeringen og etablering af en  

 personalefunktion i postkredsene.
Han har ikke under drøftelserne om en  

 personalechef registreret, at beslutning herom blev truffet, og han er sikker  

 på, at han ville have været opmærksom på dette forhold allerede af den grund,  

 at det må være usædvanligt, at en beslutning træffes, før forsøget er  

 afsluttet." Kredspostmester (B) afgav på  

 ny forklaring om forholdet den 29. april 1992. Herom hedder det i  

 forhørsprotokollen bl.a. følgende:
"Vidnet udspørges af  

 bisidderen vedrørende sagen om delegering af personalesager samt oprettelse  

 af  

 en personalechefstilling.
Af vidnets forklaring fremgår, at han traf  

 beslutning  

 om oprettelsen af personalechefstillingen på et møde i kredsledelsen den 8.  

 november 1991.
 ...
Vidnet bekræfter, at  

 beslutningen om at ansætte en personalechef blev truffet, inden  

 Generaldirektoratet  

 havde afsluttet forsøget med delegering, men tilføjer, at det var der ikke  

 noget  

 mærkeligt i, dels fordi resultatet kunne forudsiges, dels fordi alle andre  

 postkredse end (Z) havde en personalechef.
Han lod sig også påvirke af, at  

 personaleorganisationen havde efterlyst oprettelse af en  

 personalechefstilling  

 med henvisning til, at de andre postkredse havde en sådan.
 ...
På spørgsmål, om det ikke har  

 været meget naturligt, at (A) i henvendelsen til Generaldirektoratet skrev  

 både  

 om delegeringsforsøget og oprettelsen af en personalechefstilling, svarer  

 vidnet "at han ikke fatter, at (A) ikke respekterede, at beslutningen om  

 at ansætte en personalechef var truffet"." I den afsluttende afhøring af  

 Dem, der blev foretaget den 29. april 1992, kom man ikke ind på  

 kredspostmester  

 (B's) ovenstående forklaring.
 2.  

  

 I auditørens indstilling af 3. juli 1992 hedder det om forholdet  

 bl.a. følgende:
"I kredspostmesterens  

 redegørelse (...) er som et andet konkret eksempel på oplevet illoyal adfærd  

 omtalt en skriftlig henvendelse fra (A) til Postledelsen.
Henvendelsen er af  

 kredspostmesteren blevet opfattet som et forsøg på at lægge hindringer i  

 vejen  

 for gennemførelsen af postkredsens beslutning om ansættelse af en  

 personalechef.
 Henvendelsen er dokumenteret  

 ved fremlæggelse af et brev til Postledelsen, dateret 25. november 1991 om  

 delegeringsforsøg vedrørende visse personaleadministrative opgaver (...). Det  

 fremgår heraf, at (A) ved sin kommentering af delegeringsforsøget benyttede  

 lejligheden til samtidig at henlede opmærksomheden på personalechefen,  

 "som (Z) Postkontor i givet fald ønsker at ansætte". Endvidere  

 medsendte han stillingsbeskrivelsen for personalechefen, som han havde  

 påtegnet  

 "Forslag".
 ...
(A's) adfærd gennem dette  

 sagsforløb må på flere punkter karakteriseres som kritisabel, og den er meget  

 langt fra at være en efterlevelse af det pålæg om at ændre adfærd, som  

 vicegeneraldirektøren gav ham skriftligt den 5. juli 1990 (...)." 3.  

  

 I advokat (C's) bisidderindlæg af 19. maj 1992 hedder det om  

 forholdet bl.a. følgende:
 "(A) skrev direkte til  

 Generaldirektoratet den 25. november 1991.
Han har nærmere om  

 skrivelsens karakter forklaret, at han bestræbte sig på at være generel og  

 overordnet.
På spørgsmålet, om hvorfor han også inddrog ansættelsen af en  

 personalechef i henvendelsen til generaldirektoratet, svarede (A), "at  

 alle har været klar over, at der er nøje sammenhæng mellem delegeringen og  

 etableringen af en personalefunktion i postkredsene.
Han har ikke under  

 drøftelserne  

 om en personalechef registreret, at beslutning herom blev truffet, og han er  

 sikker på, at han ville have været opmærksom på dette forhold alene af den  

 grund, at det må være usædvanligt, at en beslutning træffes, før forsøget er  

 afsluttet"." I advokat (C's)  

 partshøringsindlæg af 27. oktober 1992 hedder det om forholdet bl.a.  

 følgende:
"Det gøres på (A's)  

 vegne gældende, at der ingenlunde er tale om en tjenesteforseelse her.
Jeg  

 henviser til det meget markante forhold, at kredspostmester (B), (...) har  

 forklaret, at (A) "accepterede indvendingen og tilkendegav, at så ville  

 han skrive til Generaldirektoratet". Herefter huskede (B) ikke sit eget  

 ordvalg, men har forklaret, at han udmærket kan have sagt "så under du  

 os  

 vel en kopi". (B) erindrer, at (A) hertil svarede  

 "selvfølgelig".
Med blandt andet dette  

 forudgående forløb, kan (A's) fremgangsmåde ikke karakteriseres som en  

 tjenesteforseelse hvorved bemærkes, at han også på anden vis havde vist sin  

 uenighed, vist han ville skrive til Generaldirektoratet og blot har  

 argumenteret sagligt.
Han var ikke klar over, at der var truffet beslutning  

 af  

 kredspostmesteren og har således handlet i god tro, jf. herved (A's)  

 forklaring  

 til protokollen.
Denne hans opfattelse  

 underbygges da også af det selvfølgelige og naturlige i, at der ikke træffes  

 en  

 sådan beslutning førend udløbet af forsøgsperioden, der jo gik til 31.  

 december  

 1991." 4.  

  

 I generaldirektoratets supplerende udtalelse af 11. marts 1994  

 hedder det om forholdet bl.a. følgende:
"  

  

 Personalechefstillingen Generaldirektoratet  

 bestrider, at (A) skulle være uvidende om, at kredsledelsen havde besluttet  

 at  

 oprette en stilling i kredsen som personalechef.
Der var intet til hinder for,  

 at kredsledelsen kunne træffe denne beslutning inden udløbet af  

 forsøgsperioden.  

 Spørgsmålet om oprettelse af stillingen blev drøftet på et møde i  

 kredsledelsen  

 med (A's) deltagelse, og han har derfor ikke haft rimelig grund til at  

 antage,  

 at beslutningen ikke var endelig.
Det er på denne baggrund, man skal se (A's)  

 tilføjelse på stillingsbeskrivelsen af ordet "forslag"." 5.  

  

 Til det anførte skal jeg bemærke følgende:
 a)  

  

 I Deres skrivelse af 25. november 1991 til generaldirektoratet  

 hedder det som nævnt bl.a. således:
"Endvidere fremsendes  

 kopi af stillingsbeskrivelsen for den "Personalechef", som (Z)  

 postkontor i givet fald ønsker at ansætte." Deres tjenesteforseelse  

 består efter generaldirektoratets opfattelse i, at De med denne formulering -  

 og ved at påtegne stillingsbeskrivelsen ordet "forslag" - bibragte  

 generaldirektoratet det indtryk, at der endnu ikke var truffet beslutning om  

 oprettelse af en personalechefstilling.
Jeg lægger herved til grund, at  

 postkredsen på egen hånd har kunnet træffe en sådan beslutning.
Endvidere må jeg lægge til  

 grund, at en beslutning om oprettelse af en stilling som personalechef  

 faktisk  

  

 blev  

  

 truffet den 8. november 1991. En  

 række af de afhørte vidner har ganske vist ikke nogen nærmere erindring  

 herom,  

 men kredspostmester (B) har klart givet udtryk for, at en sådan beslutning  

 blev  

 truffet.
Ingen af vidnerne - heller ikke De selv - har modsagt ham.
 b)  

  

 Der er ikke tvivl om, at det forhold, at en tjenestemand - med  

 den fornødne tilregnelse - meddeler sine foresatte urigtige oplysninger,  

 efter  

 omstændighederne kan have karakter af en tjenesteforseelse.
 I den foreliggende sag - hvor  

 den urigtige oplysning er meddelt på en meget indirekte måde, og hvor jeg må  

 antage, at oplysningen har været ganske uden betydning for  

 generaldirektoratet  

 - må jeg imidlertid stille mig noget tvivlende over for, om der objektivt  

 bedømt er tale om en tjenesteforseelse i tjenestemandslovens forstand.
 c)  

  

 Hertil kommer - hvad der i sig selv er afgørende - at  

 tjenestemandslovens tilregnelseskrav ikke på det foreliggende grundlag kan  

 antages at være opfyldt.
De har ikke bestridt, at der  

 den 8. november 1991 faktisk blev truffet en afgørelse af det omhandlede  

 indhold.  

 Men De har oplyst, at De ikke var bekendt hermed, og at den urigtige  

 oplysning  

 til generaldirektoratet derfor er afgivet i god tro.
Til støtte herfor har De  

 (advokat (C)) anført, at det ville være unaturligt - omend åbenbart muligt -  

 at  

 træffe en sådan beslutning inden udløbet af forsøgsperioden vedrørende  

 delegation af personaleadministrative opgaver.
De er derfor overbevist om, at  

 De ville have husket beslutningen, hvis De havde været opmærksom på, at den  

 var blevet truffet.
For en umiddelbar betragtning  

 kan denne forklaring ikke afvises; herved henviser jeg også til, at  

 postmester  

 (I) efter sin forklaring heller intet erindrer om indholdet af de pågældende  

 drøftelser.
Ligeledes bemærker jeg, at kredspostmester (B) ved skrivelse af  

 13.  

 december 1991 anmodede postmestrene (K), (I) og (H) om deres bemærkninger til  

 Deres skrivelse af 25. november 1991 med bilag.
Ingen af postmestrene har i  

 deres svar (...) kommenteret den omhandlede bemærkning i Deres skrivelse.
d)  

  

 I hvert fald under disse omstændigheder ville det ikke være forsvarligt  

 at lægge til grund, at De har afgivet den urigtige oplysning med fornøden  

 tilregnelse, før der - om muligt - havde været tilvejebragt mere præcise  

 oplysninger om, under hvilke omstændigheder beslutningen den 8. november 1991  

 var truffet.
Generaldirektoratet har imidlertid ikke søgt at belyse dette  

 spørgsmål nærmere.
På denne baggrund er det min  

 opfattelse, at generaldirektoratet ikke har haft tilstrækkeligt grundlag for  

 at  

 antage, at tjenestemandslovens tilregnelseskrav har været opfyldt i det  

 foreliggende tilfælde.
Som nævnt ovenfor må jeg tilmed anse det for  

 tvivlsomt,  

 om der i givet fald overhovedet ville være tale om en tjenesteforseelse i  

 lovens forstand.
 d) Røveriepisoden den 2. januar 1992.
 Deres tjenesteforseelse på  

 dette punkt består ifølge generaldirektoratets afgørelse af 8. januar 1993 i,  

 at De "unødigt har stillet meningsforskelle mellem Dem selv og  

 kredspostmesteren til skue over for medarbejderne i forbindelse med  

 opfølgningen på en røveriepisode".
Baggrunden for det omhandlede  

 forhold er, at der den 2. januar 1992 blev begået et røveri mod postkontor  

 (W),  

 som - må jeg lægge til grund - hører under (X) Postkontor.
I den anledning  

 bad  

 kredspostmester (B), der havde læst om røveriet i pressen, Dem ved skrivelse  

 af 6. januar 1992 (...) om en nærmere redegørelse.
 De besvarede  

 kredspostmesterens skrivelse den 9. januar 1992 (...). De anførte følgende:
 "Der var fire  

 ekspeditionskasser i brug ved røveriet.
 En del af kontanterne var  

 midlertidigt placeret i aflåste skuffer under ekspeditionspladserne.
En enkelt af medarbejderne  

 har ikke overholdt de sikkerhedsmæssige forskrifter.
Under de nu foreliggende  

 omstændigheder er påtale sket allerede nu.".
 1.  

  

 Det omhandlede forhold - der ikke er omtalt i  

 generaldirektorates skrivelse af 4. februar 1992 til auditøren - kom under  

 det  

 tjenstlige forhør frem som følge af kundesektionsleder (L's) forklaring den  

 23. marts 1992. Herom hedder det i forhørsprotokollen følgende:
"- At vidnet ikke har  

 oplevet postmesteren bagtale kredspostkontoret eller kredspostmesteren, men  

 ofte bemærket postmesterens negative indstilling over for disse.
I ét  

 tilfælde  

 efter et røveri ved (W), hvor der konstateredes at have været for mange  

 kontanter i en ekspeditionskasse, drøftede vidnet efterfølgende med  

 postmesteren en disciplinær sanktion over for pågældende ekspedient.  

 Postmesteren  

 var imod og mente, at sanktionen skulle være kollektiv.
Som det normale, når  

 postmesteren selv havde deltaget i efterfølgende undersøgelser, ville han  

 selv  

 sørge for indberetning.
Fra kredspostmesteren indgik til postmesteren et brev  

 med forskellige spørgsmål om omstændighederne ved røveriet m.v.
Postmesteren  

 besøgte (W) medbringende dette brev, som efterfølgende affødte nogle  

 bemærkninger fra medarbejdere ved posthuset pr. telefon til vidnet.
Det er  

 vidnets opfattelse, at dette brev efter sit indhold ikke skulle have været  

 fremlagt for de implicerede medarbejdere.
Hvis dette ikke var sket, ville  

 brevets indhold heller ikke have kunnet omtales på et senere fagligt møde,  

 som  

 vidnet deltog i, og hvor den medarbejder, der havde fået påtale, udtalte  

 "hvad er det for skid til kredspostmester, der sender sådanne breve ud,  

 når vi har været udsat for røveri"." Kredspostmester (B) afgav  

 første gang forklaring om forholdet den 31. marts 1992. Herom hedder det i  

 forhørsprotokollen følgende:
"Om røveriet på (W) den  

 2. januar 1992 forklarer vidnet, at han gennem fjernsynet blev opmærksom på,  

 at  

 der var røvet 287.500 kr.
I tiden forud var sikkerhedsproblemer og  

 opprioritering  

 på dette område blevet drøftet på møder i kredsledelsen.
Da vidnet ikke  

 modtog  

 nogen orientering fra (X) Postkontor, skrev han den 6. januar et brev til  

 (A),  

 hvori han udbad sig en redegørelse senest den 10. januar.
Vidnet har modtaget  

 svar den 9. januar 1992. ..." De afgav forklaring om  

 forholdet den 8. april 1992. Herom hedder det i forhørsprotokollen bl.a.  

 følgende:
"Med henvisning til  

 (L's) vidneforklaring vedrørende røveriet på (W) forklarer (A), at han  

 undredes,  

 da han den 7. januar om morgenen modtog kredspostmesterens skriftlige  

 anmodning  

 om en redegørelse.
Han undredes, fordi postkredsen aldrig nogensinde  

 tidligere  

 havde været involveret i sådanne sager fra (X's) område, heller ikke i et  

 meget  

 stort røveri i (U) 2 måneder forinden.
På dagen for røveriet havde han været  

 på  

 (W) og der talt med en grædende, chokeret medarbejder, der også havde spurgt  

 til følgerne.
Han havde sagt til hende, at hun ikke ville slippe for en  

 opfølgning, men at man ville vende tilbage til dette, når begivenheden var  

 kommet på passende afstand.
Selv om han ikke fandt denne afstand  

 tilstrækkelig  

 stor allerede ved kredspostmesterens henvendelse, besluttede han sig for at  

 fremskynde den disciplinære opfølgning, idet han gjorde sig en forestilling  

 om,  

 at dette forhold ellers kunne blive brugt imod ham selv.
 ...
Det er rigtigt, at han ved  

 den disciplinære opfølgning viste kredspostmesterens brev til bestyreren og  

 vedkommende medarbejder.
Det skete som forklaring på, at han ikke opfyldte  

 sit  

 løfte om at komme i passende afstand, men samtidig søgte han at berolige de  

 pågældende ved at bemærke "men hvad, vi skal jo have det overstået på et  

 tidspunkt".
Orientering til  

 Driftsstyringskontoret telefonisk hurtigst muligt efter røveriet er sket som  

 foreskrevet." Kredspostmester (B) afgav sin  

 afsluttende forklaring om røveriepisoden den 29. april 1992. Forklaringen  

 indeholder dog intet af interesse for det forhold, som generaldirektoratet  

 har  

 anset som en tjenesteforseelse.
 2.  

  

 I auditørens indstilling af 3. juli 1992 hedder det om forholdet  

 bl.a. følgende:
"Inden besvarelsen (af  

 kredspostmester (B's) skrivelse af 6. januar 1992) havde (A) fremvist  

 kredspostmesterens brev for personalet på (W). Et vidne (L) forklarede, at  

 fremvisningen af brevet fremkaldte personalets stærke vrede mod  

 kredspostmesteren.
Vidnet anså fremvisningen som en forkert handling fra  

 (A's)  

 side.
 ...
Forevisningen af  

 kredspostmesterens brev for personalet på (W) må anses for dårlig begrundet  

 og  

 forekommer at være illoyal.
Det lægges til grund, at kredspostmesteren med en  

 rimelig forklaring utvivlsomt ville have accepteret en tidsmæssig adskillelse  

 af den sikkerhedsmæssige og disciplinære opfølgning. (A's) svar på  

 kredspostmesterens  

 anmodning om en redegørelse må ved sin form karakteriseres som en  

 fornærmelse." 3.  

  

 I sit bisidderindlæg af 19. maj 1992 anførte advokat (C), at der  

 ikke er peget på noget forhold, der kan have karakter af en  

 tjenesteforseelse.
 Advokat (C) gentog dette  

 synspunkt i sit partshøringsindlæg af 27. oktober 1992. I dette indlæg gjorde  

 han endvidere gældende, at forholdet under alle omstændigheder måtte lades  

 ude  

 af betragtning, da det ikke var nævnt i generaldirektoratets skrivelse af 4.  

 februar 1992 til Auditørfunktionen.
 4.  

  

 I generaldirektoratets supplerende udtalelse af 11. marts 1994  

 hedder det om det omhandlede forhold følgende:
"  

  

 Røveriepisoden Advokat (C) finder, at  

 røveriepisoden ikke er inddraget i "anklagen" mod (A), og at der må  

 ses bort fra forholdet.
Generaldirektoratet deler  

 ikke denne opfattelse.
Omstændighederne i forbindelse med røveriepisoden er  

 ikke optaget som et selvstændigt anklagepunkt, men er indgået i sagen som et  

 blandt flere eksempler til belysning af den illoyale adfærd i forhold til  

 kredsledelsen og Postvæsenet.
Episoden kommer derved til at indgå i forhøret  

 og  

 sagen på samme måde som enhver anden bevislighed, hvortil (A) har kunnet  

 forholde sig under sagen.
Sagens akter viser da også, at (A) har forholdt sig  

 konkret til røveriepisoden og omstændighederne i forbindelse dermed.
Det er Generaldirektoratets  

 vurdering af de ovennævnte forhold, at de er udtryk for illoyal adfærd fra  

 (A's) side.
Forholdene må karakteriseres som tjenesteforseelser, og der er  

 intet grundlag for at antage, at (A) har handlet i god tro. (A) vurderes at  

 have været ganske bevidst i sin adfærd." 5.  

  

 Til det anførte skal jeg bemærke følgende:
 Generaldirektoratets  

 afgørelse af 8. januar 1993 må forstås således, at Deres tjenesteforseelse  

 består  

 i, at De under et besøg på postkontor (W) fremviste kredspostmester (B's)  

 skrivelse af 6. januar 1992 for kontorets bestyrer og for den medarbejder,  

 der  

 havde været udsat for røveriet.
 a)  

  

 Det er korrekt, at forholdet vedrørende røveriet ikke er  

 indeholdt i generaldirektoratets skrivelse af 30. januar 1992 til Dem  

 ("åbningsskrivelsen", jf. tjenestemandslovens § 20). Forholdet er  

 heller ikke omtalt i bilagene til denne skrivelse.
Forholdet kom i stedet frem  

 under afhøringen af kundesektionsleder (L) den 23. marts 1992. Senere afgav  

 kredspostmester (B) forklaring om forholdet.
De havde ved afhøringen den 8.  

 april 1992 lejlighed til at forholde Dem til de afgivne forklaringer.
Generaldirektoratet  

 tilkendegav i skrivelsen af 22. oktober 1992 til advokat (C), at man ville  

 betragte  

 det omhandlede forhold som en tjenesteforseelse.
Advokat (C) havde således  

 lejlighed til i partshøringsindlægget af 27. oktober 1992 at fremføre sine  

 synspunkter vedrørende dette forhold.
Under disse omstændigheder  

 kan jeg ikke kritisere, at generaldirektoratet har ment at kunne tage det  

 omhandlede forhold med i betragtning ved sine overvejelser om, hvorvidt De  

 havde gjort Dem skyldig i tjenesteforseelser.
Jeg henviser herved til  

 princippet i tjenestemandslovens § 24, 3. pkt., og til en sag, der er omtalt  

 i  

 Folketingets Ombudsmands beretning for 1984, s. 92ff.
 b)  

  

 Spørgsmålet er herefter, om der foreligger en tjenesteforseelse.
 Efter Deres forklaring - som  

 er ubestridt - tilkendegav De ved Deres besøg på postkontor (W) den 2. januar  

 1992 (den dag, røveriet havde fundet sted) over for den pågældende  

 medarbejder,  

 at der ville finde en opfølgning sted, når "begivenheden var kommet på  

 passende afstand". Ved modtagelsen af kredspostmesterens skrivelse af 6.  

 januar 1992 bestemte De Dem imidlertid til omgående at iværksætte den  

 tjenstlige undersøgelse, da De frygtede, at "dette forhold ellers kunne  

 blive brugt imod (Dem) selv".
 Dette var efter Deres -  

 fortsat ubestridte - forklaring baggrunden for, at De foreviste  

 kredspostmesterens  

 skrivelse for bestyreren og den pågældende medarbejder: som en forklaring på,  

 at De - i modstrid med, hvad De tidligere havde tilkendegivet - havde bestemt  

 Dem til allerede nu at gennemføre den tjenstlige undersøgelse.
 c)  

  

 Kredspostmester (B's) skrivelse af 6. januar 1992 til Dem lyder  

 i sin helhed således:
 "Gennem pressen har jeg  

 erfaret det triste, at (X) igen har været ramt af et alvorligt røveri, og man  

 kan læse, at der har været et udbytte på godt 287.000 kr.
Jeg har også bragt i erfaring  

 at røveren selv tog af kassen.
Det er altid en ubehagelig oplevelse for de  

 medarbejdere det går ud over, men jeg ved også at relevante medarbejdere er  

 under behandling af psykolog.
 Umiddelbart rejser sig det  

 spørgsmål - hvorfor er der så mange penge liggende i ekspeditionskasserne,  

 specielt når det mange gange er indskærpet over for kundeekspedienterne, at  

 større beløb i kontanter skal opbevares i pengeskabet.
 Jeg skal derfor udbede mig  

 oplyst, hvor mange ekspeditionskasser der var i brug ved røveriet, - hvilke  

 forholdsregler der er truffet som følge af røveri af de mange kontanter, og  

 hvilke påtaler (eller disciplinære skridt) der er sket over for medarbejdere,  

 der i givet fald har tilsidesat de sikkerhedsmæssige forskrifter.
Redegørelsen udbedes senest  

 fredag den 10. januar 1992." Kredspostmester (B) har ikke  

 under forhøret givet udtryk for utilfredshed med, at De fremviste skrivelsen  

 på  

 postkontoret.
Der foreligger ej heller oplysninger om, at den berørte  

 medarbejder  

 skulle have tilkendegivet, at De ikke burde have forevist skrivelsen.
Indholdet af  

 kredspostmesterens skrivelse indebærer efter min opfattelse på ingen måde, at  

 De burde iagttage særlig tavshed med hensyn til skrivelsen.
Den eneste  

 oplysning i skrivelsen, der eventuelt kunne siges at være af fortrolig  

 karakter, er bemærkningen om, at den berørte medarbejder var under  

 psykologisk  

 behandling; det fremgår imidlertid klart, at baggrunden for denne behandling  

 alene var røveriet.
 d)  

  

 Under disse omstændigheder - og under hensyn til, at De som  

 nævnt fremviste skrivelsen som en forklaring på Deres beslutning om allerede  

 nu  

 at gennemføre den tjenstlige undersøgelse - må jeg stille mig uforstående  

 over for, at generaldirektoratet har anset det omhandlede forhold for en  

 tjenesteforseelse.
 4. Sammenfatningsvis skal jeg  

 herefter udtale, at generaldirektoratets afgørelse af 8. januar 1993 efter  

 min  

 opfattelse må anses for ugyldig; de forhold, som afgørelsen hviler på, har  

 ikke  

 karakter af tjenesteforseelser.
 På denne baggrund har jeg i  

 dag over for generaldirektoratet henstillet, at man annullerer afgørelsen af  

 8.  

 januar 1993. Jeg har samtidig udbedt mig underretning om, hvad man herefter  

 agter at foretage sig over for Dem.
..." NOTER (*1) Jf.
FOB 1990, s.  

 359, FOB 1984, s. 92ff, UFR 1991, s. 973ff.
