1. Indledning 1.1. Ændringer Nærværende cirkulære træder i stedet for Skatteministeriets cirkulære nr.  

 221 af 26. november 1990, som ophæves.
Tilsvarende ophæves punkt 130-134 i  

 Skatteministeriets cirkulære nr. 135 af 4. november 1988.
 De væsentligste ændringer, der følger med dette cirkulære, er følgende:
- Med lov nr. 448 af 30. juni 1993 om arbejdsmarkedsfonde blev statens  

 udgifter til arbejdsmarkedsformål for lønmodtagere, selvstændige og  

 arbejdsgivere synliggjort med henblik på at fremme en forbedring af  

 arbejdsmarkedets struktur.
Til formålet oprettedes tre arbejdsmarkedsfonde:  

 Dagpengefonden, Aktiviseringsfonden og Sygedagpengefonden.
Der blev samtidig  

 indført øremærkede arbejdsmarkedsbidrag til finansering af de tre  

 arbejdsmarkedsfonde.
Pligten til at svare arbejdsmarkedsbidrag påhviler  

 arbejdsgivere, lønmodtagere og selvstændige erhvervsdrivende.
Ved lov nr. 443  

 af 1. juni 1994 blev der indført hjemmel til, at kildeskattelovens  

 bestemmelser i §§ 73 B og D om eftergivelse og henstand kan finde tilsvarende  

 anvendelse på bidrag, afgifter, renter m.v. efter lov om arbejdsmarkedsfonde.
 - De tidligere bestemmelser om eftergivelse og henstand med ambi efter den  

 nu ophævede lov om arbejdsmarkedsbidrag er udeladt af dette cirkulære.
- Efter de tidligere regler i momsloven var der ikke for fysiske personer  

 en bestemmelse, svarende til kildeskattelovens § 73 D, hvorefter der kan  

 bevilges eftergivelse eller henstand, når »forholdene i ganske særlig  

 grad taler derfor«.
Ved reglernes administration har dette vist sig at  

 være uhensigtsmæssigt, hvorfor der ved lov nr. 1114 af 21. december 1994 med  

 virkning fra 1. januar 1995 er indført hjemmel hertil.
- Med dette cirkulære sker der en skærpelse af juridiske personers adgang  

 til at få henstand ved klage over skatteansættelser m.v.
Skærpelsen består i,  

 at selskaber i visse tilfælde ikke skal bevilges henstand, og at der i større  

 omfang end hidtil skal stilles krav om sikkerhed.
 - Der er indarbejdet regler om henstand med forskudsskat ved klager over  

 skatteansættelsen i forbindelse med sager om skattepligtsspørgsmål.
- Hidtil har reglerne om pensionisters m.fl. adgang til at opnå henstand  

 med den del af formuskatten, der vedrører ejerbolig i fast ejendom, været  

 beskrevet i punkt 130-134 i cirkulære nr. 135 af 4. november 1988 om  

 opkrævning af indkomst- og formueskat efter kildeskatteloven.
Disse  

 bestemmelser er overført til nærværende cirkulære.
1.2. Fælles regler for eftergivelse og henstand Der er ikke foretaget ændringer i de grundlæggende fælles retningslinier  

 for eftergivelse og henstand med skat, moms, told og punktafgifter, der blev  

 indført ved lov nr. 825 af 19. december 1989. Ved lov nr. 443 af 1. juni 1994  

 er der indført hjemmel til at disse fælles retningslinier for eftergivelse og  

 henstand tilsvarende finder anvendelse på arbejdsmarkedsbidrag efter lov om  

 arbejdsmarkedsfonde.
Retningslinierne for eftergivelse og henstand følger konkurslovens  

 bestemmelser om gældssanering, således at told- og skattemyndighedernes  

 eftergivelsespraksis tilpasses skifteretternes praksis i sager om  

 gældssanering.
Dette medfører, at man ofte kan undgå at gennemføre en  

 gældssaneringssag ved skifteretten, når der udelukkende eller overvejende er  

 tale om gæld til det offentlige i form af skat, arbejdsmarkedsbidrag, moms,  

 told og punktafgifter.
 De fælles regler for eftergivelse og henstand på hele Skatteministeriets  

 område og tilpasningen af reglerne til gældssaneringsinstituttet skal sikre  

 en ensartet behandling af borgerne på dette område.
Der er endvidere hjemmel til eftergivelse af og henstand med betaling af  

 beløb, som en fysisk eller juridisk person er pligtig at indeholde eller  

 opkræve og afregne til staten.
Der er især tale om eftergivelse af  

 ikke-indbetalte A-skatter, arbejdsmarkedsbidrag og moms.
Endvidere er der  

 tale om eftergivelse af og henstand med betaling af told, punktafgifter,  

 renter m.v., som en fysisk eller juridisk person hæfter for efter told- og  

 forbrugsafgiftslovgivningen samt beløb, som fysiske personer er pligtige at  

 betale som erstatning for selskabers manglende indbetaling af indeholdte  

 eller opkrævede beløb.
1.3. Hjemmelsbestemmelser For så vidt angår skatteområdet findes reglerne om henstand og  

 eftergivelse i §§ 73 B-73 E, § 89 og § 89 A i lov om opkrævning af indkomst-  

 og formueskat for personer m.v. (kildeskatteloven), jf. lovbekendtgørelse nr.  

 728 af 5. august 1994.
 På arbejdsmarkedsbidragsområdet findes reglerne i § 13, stk. 11, i lov om  

 arbejdsmarkedsfonde, der henviser til bestemmelserne i kildeskattelovens §§  

 73 B og D, jf. lovbekendtgørelse nr. 837 af 28. september 1994, som bl.a.  

 ændret ved § 9 i lov nr. 1093 af 21. december 1995.
 På momsområdet findes reglen i § 83 i lov om merværdiafgift (momsloven),  

 jf. lov nr. 375 af 18. maj 1994 med senere ændringer.
 Reglerne om eftergivelse og henstand for told og punktafgifter findes i  

 toldlovens § 72 og forskellige punktafgiftslove, der henviser til  

 bestemmelsen i momslovens § 83.
2. Eftergivelse og henstand for fysiske personer 2.1. Beløb, der kan eftergives 2.1.1. Personskatter Bestemmelserne om eftergivelse omfatter fysiske personers almindelige  

 indkomst- og formueskatter i form af B-skatter, for hvilke der er foretaget  

 årsopgørelse, og restskatter.
Dette gælder også restskatter, der er indregnet  

 i forskudsskatten.
Bestemmelserne omfatter ikke foreløbige skatter, for  

 hvilke der ikke er foretaget årsopgørelse.
Bestemmelserne omfatter endvidere  

 særlig indkomstskat og skat af aktieindkomst.
Tillægsskatter er derimod ikke  

 omfattet af disse bestemmelser, men af statsskattelovens § 43, stk. 6.  

 Eftergivelse af forbrugsrenteafgift for 1987 er ligeledes omfattet af  

 bestemmelserne.
Hjemlen til eftergivelse af disse beløb findes i  

 kildeskattelovens § 73 C. § 73 C er udformet som en henvisning til § 73 B om  

 eftergivelse af ikke-afregnede A-skattebeløb.
2.1.2. Ikke-afregnet A-skat Ud over de personlige skatter m.v. under punkt 2.1.1. omfatter  

 bestemmelserne om eftergivelse skattebeløb, som en fysisk person i henhold  

 til kildeskatteloven har været pligtig at indeholde eller opkræve.  

 Kildeskattelovens § 73 B omfatter således A-skattebeløb, der ikke er afregnet  

 til de statslige told- og skattemyndigheder.
2.1.3. Arbejdsmarkedsbidrag Efter § 13, stk. 11, i lov om arbejdsmarkedsfonde finder kildeskattelovens  

 §§ 73 B og D tilsvarende anvendelse på bidrag efter lov om  

 arbejdsmarkedsfonde (arbejdsmarkedsbidrag). Der kan være tale om følgende  

 bidrag:
Indeholdte bidrag bidrag, der indeholdes af arbejdsgiver, jf. lovens § 11, stk. 1 og 2 bidrag, der indeholdes af tidligere arbejdsgiver, jf. lovens § 11, stk. 6 bidrag, der indeholdes af pensionskasser, jf. lovens § 11, stk. 5 Bidrag opgjort af Told- og Skattestyrelsen vedrørende lønmodtageres B-indkomst, der er omfattet af kildeskattelovens § 45, stk.  

 1, jf. lovens § 11, stk. 4 selvstændigt erhvervsdrivendes endelige bidrag, jf. lovens § 11, stk. 7 honorarmodtagere o.lign., jf. lovens § 11, stk. 8 Arbejdsgiverbidrag, jf. lovens § 11, stk. 9 Selvstændigt erhvervsdrivendes acontobidrag, jf. lovens § 12.
2.1.4. Moms, told og punktafgifter Moms Momslovens § 83 finder anvendelse på: moms afgiftsforhøjelser.
Told Efter toldlovens § 72 finder momslovens § 83 anvendelse på:
told- og afgiftsbeløb efter toldloven forbrugsafgifter, der efter toldlovens regler skal betales ved indførslen bidrag til de statslige told- og skattemyndigheders  

 sikkerhedsstillelsesordning efter § 30, stk. 4 afgift for overskridelse af fristen for kontantafregning efter § 34, stk.  

 1 ekspeditionsafgift efter § 81 Punktafgifter Momslovens § 83 finder anvendelse på punktafgifter i henhold til følgende  

 punktafgiftslove:
lov om afgift af lønsum m.v., § 13 b lov om afgift af spiritus m.v., § 33 b lov om afgift af øl, vin og frugtvin m.m., § 29 lov om afgift af mineralvand m.v., § 24 b lov om tobaksafgifter, § 36 lov om afgift af chokolade- og sukkervarer m.m., § 28 b lov om afgift af konsumis, § 9 b lov om afgift af visse flyrejser, § 16 lov om forskellige forbrugsafgifter, § 19 b lov om forbrugsbegrænsende foranstaltninger, § 21 b lov om energiafgift af mineralolieprodukter m.v., § 34 lov om afgift af elektricitet, § 17 b lov om afgift af stenkul, brunkul og koks, § 25 b lov om kuldioxidafgift af visse energiprodukter, § 22 lov om afgift af ledningsført vand, § 25 lov om afgift af visse detailsalgspakninger og visse poser af papir eller  

 plast m.v., § 21 a lov om afgift af affald og råstoffer, § 29 lov om afgift af chlorfluorcarboner og haloner (CFC-afgift), § 16 a lov om visse miljøafgifter, § 17 a lov om registreringsafgift af motorkøretøjer m.v., § 31 a lov om vægtafgift af motorkøretøjer m.v., § 22 lov om afgift af ansvarsforsikringer for motorkøretøjer m.v., § 13 b lov om afgift af vejbenyttelse, § 18 lov om fremskyndet tilbagebetaling, § 5 b Ifølge § 14 b i lov om afgift af lystfartøjsforsikringer finder momslovens  

 § 83 anvendelse på afgift, der efter § 3, stk. 3, skal betales af den, der  

 lader et her i landet hjemmehørende lystfartøj forsikre i udlandet.
2.1.5 Administrative bøder Administrative bøder, der pålægges fysiske personer i henhold til  

 kildeskattelovens § 79, stk. 1, er omfattet af bestemmelsen om eftergivelse i  

 kildeskattelovens § 73 B.
Bestemmelsen om henstand og eftergivelse i  

 kildeskattelovens § 73 B finder efter skattekontrollovens § 23 A også  

 anvendelse på administrativt vedtagne bøder efter skattekontrollovens § 20.  

 Tilsvarende gælder for administrative bøder efter lov om arbejdsmarkedsfonde,  

 jf. bestemmelsen i § 13, stk. 11, i lov om arbejdsmarkedsfonde.
Administrative bøder efter momsloven er i henhold til bestemmelsen i  

 momslovens § 83 omfattet af reglerne om eftergivelse.
I toldlovens § 72 og i  

 en række love om punktafgifter er det endvidere bestemt, at momslovens § 83  

 skal finde tilsvarende anvendelse på administrative bøder efter disse love.
 Reglerne om eftergivelse finder således anvendelse på en lang række bøder  

 efter skatte-, arbejdsmarkedsfonde-, moms-, told- og punktafgiftslovene.
2.1.6 Erstatningsbeløb Efter kildeskattelovens § 73 B, stk. 2, kan der under tilsvarende  

 betingelser som ved eftergivelse af skat, arbejdsmarkedsbidrag, moms, told og  

 punktafgifter bevilges eftergivelse og henstand med hensyn til beløb, som  

 f.eks. direktører dømmes til at betale som erstatning for et selskabs  

 manglende indbetaling af indeholdte skattebeløb.
Tilsvarende regler gælder  

 for arbejdsmarkedsbidrag, moms, told og punktafgifter i medfør af de  

 lovbestemmelser, der er nævnt under punkt 2.1.3. og 2.1.4.
 Der er i disse tilfælde tale om, at de pågældende personer pålægges et  

 civilretligt ansvar for de indeholdte beløb ud fra almindelige  

 erstatningsregler.
 2.1.7. Renter, gebyrer m.v.
 Foruden at der kan ske eftergivelse af skat, arbejdsmarkedsbidrag, moms,  

 told og punktafgifter kan påløbne renter, procenttillæg samt eventuelle  

 gebyrer m.v. ligeledes eftergives.
 For så vidt angår renter, der er påløbet et skattebeløb, der eftergives,  

 er sådanne renter omfattet af eftergivelsen, uanset om de i øvrigt er betalt.  

 Er dette tilfældet, skal der ske tilbagebetaling efter gældende regler.
2.2. Betingelser for eftergivelse 2.2.1.  Gældssaneringsprincipperne Det er konkurslovens almindelige gældssaneringsprincipper, der finder  

 anvendelse i sager om eftergivelse af skat, arbejdsmarkedsbidrag, moms, told  

 og punktafgifter.
De nærmere principper gennemgås nedenfor.
Der er ikke ved  

 gældssanering tale om et egentligt nød- og trangskriterium.
Konkurslovens  

 regler om gældssanering sigter mod at mildne følgerne af allerede indtrådt  

 økonomisk sammenbrud med henblik på at undgå socialt uheldige virkninger af  

 permanent forgældelse.
2.2.2. Krav om ansøgning Reglerne vedrører eftergivelse og henstand efter ansøgning fra debitor.  

 Reglerne omhandler ikke de aftaler om f.eks. henstand, der ud fra rene  

 opkrævningshensyn indgås med skyldneren af opkrævningsmyndighederne.
Reglerne  

 omhandler heller ikke den opkrævningsmæssige henstand med indregnet restskat,  

 som de kommunale skattemyndigheder kan give kontanthjælpsmodtagere ved at  

 trække den indregnede restskat ud af forskudsregistreringen og omdanne den  

 til et skattetilsvar som B-skat/restskat.
2.2.3. Insolvenskravet Efter kildeskattelovens § 73 B, stk. 1, nr. 1, og momslovens § 83, stk. 1,  

 nr. 1, er det en forudsætning for eftergivelse, at skyldneren ikke er i stand  

 til, og inden for de nærmeste år ingen udsigt har til, at kunne opfylde sine  

 gældsforpligtelser (kvalificeret insolvens). Der skal således bestå et  

 misforhold mellem skyldnerens betalingsevne og vedkommendes gæld i form af  

 skatter, arbejdsmarkedsbidrag, moms, told og punktafgifter.
Bestemmelserne forudsætter, at gælden ikke allerede er betalt.
Allerede  

 betalt gæld kan således som hovedregel ikke tilbagebetales i forbindelse med  

 en eftergivelse.
Skyldnerens aktiver, aktuelle indtægter og formodede fremtidige  

 indtægtsmuligheder skal sammenholdes med nødvendige udgifter og gældens  

 størrelse.
Der skal ikke alene lægges vægt på skyldnerens egne forhold, men  

 på husstandens. Ægtefællers, samlevers eller hjemmeboende voksne børns  

 indkomstforhold må eksempelvis inddrages i vurderingen.
Disse personers  

 aktiver kan i lighed med gældssaneringspraksis ligeledes indgå i vurderingen,  

 hvis særlige forhold taler derfor.
I forbindelse med eftergivelse af  

 personlige skatter efter § 73 C kan ægtefællens aktiver indgå på baggrund af  

 reglerne om subsidiær hæftelse, jf. kildeskattelovens § 72, stk. 2.
Der må tages højde for, om der kan ske belåning eller salg af aktiver, der  

 ikke er nødvendige for skyldneren og dennes husstand.
En ejerbolig, hvor  

 skyldneren og dennes husstand bor, behøver dog som udgangspunkt kun at  

 sælges, hvis boligudgiften er urimelig høj, eller der er væsentlig friværdi i  

 ejendommen.
Tilbagekøb eller ophævelse af en pensionsordning m.v. bør kræves  

 i samme omfang som efter praksis vedrørende gældssanering.
Der ses bort fra  

 mindre beløb eller ordninger, der ikke kan tilbagekøbes.
Der kan endvidere  

 tages hensyn til skyldnerens udsigt til arv, herunder nærliggende mulighed  

 for arveforskud.
 I overensstemmelse med de almindelige gældssaneringsprincipper ses der ved  

 eftergivelse bort fra pantefordringer, i det omfang pantet strækker til.  

 Dette betyder, at pantesikret gæld ikke eftergives.
Hvad angår indtægtsforholdene skal det vurderes, om der er udsigt til, at  

 disse bliver væsentligt forbedret.
Der skal ligeledes tages hensyn til, om  

 der på grund af fremførsel af underskud for et eller flere år ikke betales  

 indkomstskat.
Er skyldnerens (husstandens) indtægtsforhold væsentligt lavere end  

 almindeligt, skal mulighederne for afvikling af gælden ses i lyset heraf.
Har  

 skyldneren således i længere tid modtaget kontanthjælp efter bistandsloven,  

 og er der ikke udsigt til, at de økonomiske forhold vil blive bedret, er  

 dette en omstændighed, der med betydelig vægt må indgå i vurderingen af, om  

 eftergivelse kan bevilges.
Det forhold, at husstandsindkomsten er usædvanlig  

 høj, udelukker ikke i sig selv eftergivelse.
Dog må gælden i denne situation  

 være tilsvarende større, før eftergivelse kan komme på tale.
Der kan ikke opstilles generelle betingelser for, hvor stor gælden skal  

 være, for at den kan eftergives.
Det afgørende er, om skyldneren under hensyn  

 til de nuværende økonomiske forhold og de forudsætninger, der kan opstilles  

 vedrørende de fremtidige indtjeningsmuligheder, er ude af stand til at  

 opfylde sine gældsforpligtelser.
Gældens størrelse må i den forbindelse også  

 sammenholdes med skyldnerens alder, uddannelse og erhvervsmuligheder.
Told-  

 og skattemyndighederne er ikke udelukket fra at indrømme eftergivelse, selvom  

 der er tale om mindre beløb, hvis skyldnerens forhold i øvrigt taler derfor.
 Når det skal vurderes, om skyldneren ikke har udsigt til at betale gælden,  

 må der tages hensyn til rimelige udgifter til bolig, nødvendig bil, andre  

 rimelige faste udgifter, leveomkostninger og underholdsforpligtelser.
2.2.4. Skyldnerens forhold og omstændigheder i øvrigt Endvidere er der efter kildeskattelovens § 73 B, stk. 1, nr. 2, og  

 momslovens § 83, stk. 1, nr. 2, en forudsætning for eftergivelse, at  

 skyldnerens forhold og omstændighederne i øvrigt taler derfor.
Ved denne  

 vurdering skal der navnlig lægges vægt på skyldnerens interesse i  

 eftergivelse, gældens alder, omstændighederne ved gældens pådragelse og  

 hidtidige afvikling samt skyldnerens forhold under eftergivelsessagen, jf.  

 bestemmelsernes stk. 3.
Det skal vurderes, om skyldneren ved eftergivelse af gælden vil få  

 mulighed for at opfylde sine fremtidige forpligtelser.
Ved delvis  

 eftergivelse må det sikres, at skyldneren får en realistisk mulighed for at  

 afvikle den resterende del af gælden.
Ved vurderingen af skyldnerens forhold og omstændighederne i øvrigt indgår  

 der en række momenter, som er omtalt nedenfor i punkt 2.2.5. For selvstændige  

 erhvervsdrivende skal der herudover ses på nogle særlige forhold.
Disse er  

 omtalt i punkt 2.2.6. nedenfor.
Ingen af momenterne er i sig selv afgørende  

 for, om der skal bevilges eftergivelse.
Der må foretages en samlet vurdering  

 af omstændighederne i den enkelte sag.
2.2.5. Forskellige relevante momenter ved vurderingen Gældens alder er et moment, der kan indgå i vurderingen af, om  

 eftergivelse skal bevilges.
Jo ældre gælden er, jo større er muligheden for  

 eftergivelse.
Det taler for eftergivelse, hvis skyldneren har forsøgt efter evne at  

 afdrage på gælden.
Er der efter gældens pådragelse indtrådt alvorlig,  

 længerevarende sygdom, ulykkestilfælde eller afgørende uforudsete ændringer i  

 skyldnerens økonomi, f.eks. i forbindelse med overgang til pension, vil dette  

 ligeledes tale for eftergivelse.
Det taler imod eftergivelse, hvis gælden er pådraget ved strafbare  

 forhold, eller hvis gælden er oparbejdet systematisk og gennem en længere  

 årrække.
Ved eftergivelse af bøder skal der således foretages en vurdering af  

 det strafbare forholds beskaffenhed i forhold til sagens øvrige  

 omstændigheder.
Der kan endvidere tages hensyn til, hvornår bøden er  

 vedtaget.
2.2.6. Virksomheder Er virksomheden overdraget til ægtefælle eller samlever, men driver  

 skyldneren fortsat virksomheden, eller fortsættes virksomheden i selskabsform  

 med skyldneren som faktisk leder, kan gælden som hovedregel ikke eftergives.  

 Undtagelse kan gøres, hvis virksomheden er af mindre økonomisk betydning.
 Hvis skyldneren fortsat driver virksomhed, men gælden ikke vedrører den  

 aktuelle virksomhed, er det en betingelse for eftergivelse, at der ikke i den  

 nye virksomhed er oparbejdet gæld af betydning.
 Det taler imod eftergivelse, hvis skyldneren ikke har indgivet fornødent  

 regnskabsmateriale.
2.2.7. Gældssanering og akkorder Det fremgår af kildeskattelovens § 73 B, stk. 3, og momslovens § 83, stk.  

 3, at der ved anvendelsen af bestemmelsernes stk. 1, nr. 2, skal lægges vægt  

 på, om skyldneren udelukkende eller i overvejende grad har gæld i form af  

 skatte- told- og afgiftsrestancer, hvorved mere specifikt må forstås gæld i  

 form af skatter, arbejdsmarkedsbidrag, moms, told og punktafgifter.
Hvis der  

 er andre offentlige eller private kreditorer af væsentlig betydning, må  

 skyldneren henvises til at søge en generel ordning, f.eks. i form af en  

 gældssanering eller en frivillig kreditorordning båret af  

 gældssaneringsprincipperne.
Told- og skattemyndighederne vil som hidtil kunne tiltræde  

 akkordordninger.
De skitserede principper kan danne grundlag for tiltrædelse  

 af akkorder.
 Der er ikke tilsigtet nogen indskrænkning i de gældende regler i  

 konkursloven om gældssanering.
 Selv om told- og skattemyndighederne i en konkret sag ikke kan bevilge  

 eftergivelse eller henstand, er dette således ikke til hinder for, at  

 skifteretterne efter konkurslovens bestemmelser gennemfører en gældssanering,  

 der bl.a. omfatter gæld i form af skatter, arbejdsmarkedsbidrag, moms, told  

 og punktafgifter.
Hvor eftergivelse bevilges, kan skifteretten give skyldneren gældssanering  

 for en eventuel resterende anden gæld.
En delvis eftergivelse er heller ikke  

 til hinder for, at en senere gennemførelse af gældssanering kan bevirke en  

 nedsættelse eller eventuelt fuldstændigt bortfald af den resterende gæld i  

 form af skatter, arbejdsmarkedsbidrag, moms, told og punktafgifter.
2.3. Indholdet af eftergivelse 2.3.1.  Hel eller delvis eftergivelse Efter kildeskattelovens § 73 B, stk. 4, og momslovens § 83, stk. 5, kan de  

 under punkt. 2.1. nævnte beløb eftergives helt eller delvis.
Det må bero på  

 en vurdering af skyldnerens (husstandens) økonomiske forhold, om der skal  

 meddeles hel eller delvis eftergivelse.
Ved delvis eftergivelse skal gælden nedsættes så meget, at skyldneren  

 sættes i stand til at betale den resterende del i løbet af 5 år.  

 Nedsættelsesprocenten fastsættes ud fra en prognose om skyldnerens  

 (husstandens) forventede indtægter og udgifter i den pågældende periode og  

 under hensyn til, at skyldneren og dennes husstand kan opretholde en beskeden  

 levefod.
Skyldneren kan efter aftale betale den ikke eftergivne del af gælden  

 gennem afdrag eller med et engangsbeløb.
2.3.2. Forrentning ved delvis eftergivelse Ved delvis eftergivelse efter kildeskattelovens § 73 B, stk. 4, og  

 momslovens § 83, stk. 5, sker der fra datoen for ansøgningens modtagelse  

 ingen forrentning af den del af gælden, der ikke eftergives, og som betales  

 gennem afdrag eller med et engangsbeløb.
Rentefritagelsen svarer til, hvad  

 der er gældende ved en kendelse om gældssanering, hvor krav på renter  

 bortfalder for tiden efter indledning af en gældssaneringssag.
2.3.3. Skatteforbehold Af meddelelsen om eftergivelse af skattebeløb skal det fremgå, at det  

 eftergivne beløb nedsættes, i det omfang der på årsopgørelsen for det  

 pågældende indkomstår som følge af en senere ansættelsesændring fremkommer en  

 overskydende skat.
Dette følger af, at betalt skat som hovedregel ikke  

 eftergives, jf. punkt 2.2.3.
2.3.4. Bortfald af eftergivelse Eftergivelsen kan efter kildeskattelovens § 73 B, stk. 5, og momslovens §  

 83, stk. 6, bortfalde, hvis skyldneren i forbindelse med eftergivelsessagen  

 har gjort sig skyldig i svigagtigt forhold.
Delvis eftergivelse kan bortfalde, hvis skyldneren groft tilsidesætter  

 sine forpligtelser i forbindelse med afvikling af den ikke-eftergivne del af  

 gælden.
Der kan f.eks. være tale om, at skyldneren gennem længere tid  

 undlader at betale, skønt den pågældende har midler dertil.
Muligheden for  

 bortfald af eftergivelsen skal fremgå af meddelelsen om den delvise  

 eftergivelse.
Er det derimod en konjunkturændring, en almindelig krise inden for  

 branchen, undskyldelige tekniske uheld eller sygdom, der er årsag til  

 misligholdelsen, er denne ikke udslag af grov tilsidesættelse af  

 forpligtelserne, og eftergivelsen må stå fast.
Nogle få dages forsinkelse med  

 et afdrag kan heller ikke anses for en grov tilsidesættelse.
Der må ses både  

 på misligholdelsens omfang og grund.
2.4. Henstand i stedet for eftergivelse De fælles regler på hele Skatteministeriets område omfatter også  

 meddelelse om henstand.
Der kan meddeles henstand med de samme beløb, som kan  

 eftergives, og som er nævnt under punkt 2.1.
Efter kildeskattelovens § 73 B, stk. 6, og momslovens § 83 stk. 7, kan der  

 i stedet for eftergivelse meddeles henstand, hvis betingelserne efter  

 bestemmelsernes stk. 1, nr. 1, ikke fuldt ud er opfyldt.
Dette indebærer, at  

 der kan indrømmes henstand ud over den periode, for hvilken myndighederne ud  

 fra rene opkrævningsmæssige hensyn meddeler henstand.
De kriterier, der i henhold til kildeskattelovens § 73 B, stk. 1, og  

 momslovens § 83, stk. 1, taler henholdsvis for og imod eftergivelse, finder  

 tilsvarende anvendelse ved vurderingen af, om der kan bevilges henstand.  

 Henstand vil således kunne bevilges i situationer, hvor der ikke fuldt ud  

 findes grundlag for eftergivelse, men hvor der på trods heraf er et behov for  

 lempelse.
Er der særlig stor usikkerhed om, hvorledes skyldnerens økonomiske  

 forhold vil udvikle sig inden for de nærmeste år, kan dette tale for at  

 meddele henstand fremfor eftergivelse.
 Rentefritagelsen ved den delvise eftergivelse finder ikke anvendelse ved  

 henstand efter disse bestemmelser.
2.5. Eftergivelse/henstand, når forholdene i ganske særlig grad taler  

 derfor Under punkt 2.2. til 2.4. er de normale betingelser for og indholdet af  

 eftergivelse og henstand for fysiske personer gennemgået.
I kildeskattelovens  

 § 73 D er der indsat en bestemmelse om eftergivelse eller henstand med  

 betaling af skattebeløb, når forholdene i ganske særlig grad taler derfor.
Bestemmelsen lægger op til eftergivelse eller henstand ud fra en mere  

 konkret og friere bedømmelse af situationen end kildeskattelovens §§ 73 B og  

 73 C.
Kildeskattelovens § 73 D giver eksempelvis hjemmel til eftergivelse i  

 situationer, hvor der ikke foreligger økonomisk trang.
Kildeskattelovens § 73 D omfatter skatter, som fysiske personer er  

 pålignet eller har skullet indeholde eller opkræve.
Bestemmelsen omfatter  

 dermed de samme beløb, som er omfattet af kildeskattelovens §§ 73 B og 73 C.  

 Der kan således være tale om almindelige indkomst- og formueskatter i form af  

 restskatter, herunder restskatter, der er indregnet i forskudsskatten.  

 Bestemmelsen omfatter endvidere skat af særlig indkomst og aktieindkomst og  

 indeholdte ikke-afregnede A-skattebeløb.
Bestemmelsen må også antages at  

 omfatte renter, der er påløbet skattebeløb, gebyrer i forbindelse med  

 opkrævning af skattebeløb og administrative bøder efter kildeskattelovens §  

 79. Bestemmelsen må endvidere antages at omfatte bøder efter  

 skattekontrollovens § 20, uagtet skattekontrolloven alene henviser til  

 kildeskattelovens § 73 B.
Efter bestemmelsen i § 13, stk. 11, i lov om arbejdsmarkedsfonde finder  

 kildeskattelovens § 73 D tilsvarende anvendelse på arbejdsmarkedsbidrag.
Der  

 kan således også for fysiske personer meddeles eftergivelse eller henstand  

 med arbejdsmarkedsbidragsbeløb, »når forholdene i ganske særlig grad  

 taler derfor«.
 For så vidt angår moms, told og punktafgifter har der ikke hidtil været  

 hjemmel til at bevilge fysiske personer henstand eller eftergivelse,  

 »når forholdene i ganske særlig grad taler derfor«.
Ved reglernes administration har dette imidlertid vist sig at være  

 uhensigtsmæssigt, hvorfor der ved lov nr. 1114 af 21. december 1994, med  

 virkning fra 1. januar 1995, er skabt hjemmel i momslovens § 83, stk. 8, til  

 at bevilge henstand eller eftergivelse, »når forholdene i ganske særlig  

 grad taler derfor«.
Ved henvisningen til momslovens § 83 i toldlovens §  

 72 og i en række punktafgifslove er der således også hjemmel til, at der for  

 fysiske personer kan bevilges eftergivelse eller henstand med moms, told og  

 punktafgifter, »når forholdene i ganske særlig grad taler derfor«.
 3. Eftergivelse og henstand for juridiske personer.
Eftergivelse og henstand med skattebeløb for juridiske personer sker med  

 hjemmel i kildeskattelovens § 73 D.
Eftergivelse og henstand med  

 arbejdsmarkedsbidragsbeløb sker med hjemmel i § 13, stk. 11, i lov om  

 arbejdsmarkedsfonde, der henviser til kildeskattelovens § 73 D.
Eftergivelse  

 og henstand med momsbeløb sker med hjemmel i momslovens § 83, stk. 8.  

 Eftergivelse og henstand med told og punktafgiftsbeløb sker med hjemmel i  

 toldlovens § 72 og en række punktafgiftslove, der henviser til momslovens §  

 83. Punktafgiftslovene er nævnt under punkt 2.1.4.
3.1. Kredsen af juridiske personer Kildeskattelovens § 73 D omtaler »selskaber, foreninger, m.v.«,  

 mens momslovens § 83, stk. 8, herudover også omtaler selvejende institutioner  

 og fonde.
Begge bestemmelser må imidlertid antages at omfatte samme kreds af  

 juridiske personer, nemlig aktieselskaber, anpartsselskaber, selvejende  

 institutioner, fonde og foreninger.
Bestemmelsen omfatter derimod ikke  

 kommanditselskaber, interessentskaber og partrederier, idet hæftelsen i disse  

 tilfælde er knyttet til en eller flere af deltagerne.
3.2. Beløb, der kan eftergives 3.2.1. Selskabsskat I henhold til kildeskattelovens § 73 D kan juridiske personers  

 selskabsskatter efter selskabsskatteloven eftergives.
 3.2.2. Ikke-afregnet A-skat m.v.
Kildeskattelovens § 73 D omfatter endvidere såvel indeholdte som  

 ikke-indeholdte A-skattebeløb, som juridiske personer ikke har afregnet til  

 de statslige told- og skattemyndigheder.
Desuden omfatter bestemmelsen  

 ikke-afregnede royaltyskatter og udbytteskatter, herunder 30%-indeholdelsen  

 ved aktieselskabers tilbagekøb af egne aktier (fra og med den 1. januar 1996  

 nedsættes indeholdelsesprocenten til 25 pct.). Det bemærkes, at  

 udbytteskatter tillige er omfattet af kildeskattelovens § 66, stk. 2.
3.2.3. Arbejdsmarkedsbidrag, moms, told og punktafgifter For så vidt angår arbejdsmarkedsbidrag, moms, told og punktafgifter kan  

 der eftergives de samme beløb for juridiske personer som for fysiske  

 personer.
Der henvises til punkt 2.1.3. og 2.1.4.
3.2.4. Administrative bøder Bøder på skatteområdet (skattekontrollovsbøder og kildeskattebøder) er  

 ikke omtalt i kildeskattelovens § 73 D.
Alligevel må det ud fra en  

 formålsfortolkning af § 73 D antages, at bestemmelsen omfatter såvel  

 kildeskattebøder som skattekontrollovsbøder, således at der også for  

 juridiske personer kan meddeles eftergivelse med disse bøder.
Bøder efter lov  

 om arbejdsmarkedsfonde kan således eftergives i henhold til § 13, stk. 11, i  

 lov om arbejdsmarkedsfonde, der henviser til kildeskattelovens § 73 D.
 Bøder efter moms-, told- og punktafgiftslovene kan eftergives i henhold  

 til momslovens § 83, toldlovens § 72 og en række punktafgiftslove, der er  

 nævnt under punkt 2.1.4.
 3.2.5. Renter, gebyrer m.v.
Renter af skattebeløb er ikke omtalt i kildeskattelovens § 73 D.
Som  

 anført under punkt 2.5. om fysiske personer må § 73 D imidlertid antages at  

 omfatte renter af skattebeløb og gebyrer i forbindelse med opkrævning af  

 skattebeløb.
Der kan således også for juridiske personer meddeles  

 eftergivelse med renter af skattebeløb og med gebyrer.
 Renter af arbejdsmarkedsbidragsbeløb samt gebyrer i forbindelse med  

 opkrævning af arbejdsmarkedsbidragsbeløb kan eftergives i henhold til § 13,  

 stk. 11, i lov om arbejdsmarkedsfonde, der henviser til kildeskattelovens §  

 73 D.
 Renter af momsbeløb samt gebyrer kan eftergives i henhold til momslovens §  

 83. Renter af told og punktafgifter samt gebyrer kan ligeledes eftergives.
3.3. Betingelser for eftergivelse Under punkterne 2.2.-2.4. er betingelserne for eftergivelse af skat,  

 arbejdsmarkedsbidrag, moms, told og punktafgifter for fysiske personer  

 behandlet.
De betingelser, der er anført under de nævnte punkter, gælder ikke  

 ved eftergivelse for juridiske personer.
Ligesom for fysiske personer er det  

 dog en betingelse for eftergivelse eller henstand efter disse regler, at der  

 foreligger en ansøgning.
Efter kildeskattelovens § 73 D og momslovens § 83, stk. 8, kan  

 eftergivelse af skatte- og momsbeløb meddeles juridiske personer, »når  

 forholdene i ganske særlig grad taler derfor«.
Tilsvarende gælder for  

 arbejdsmarkedsbidrag, told og punktafgifter.
Betingelsen, »når  

 forholdene i ganske særlig grad taler derfor«, sammenholdt med  

 gældssaneringsreglerne viser, at der er betydeligt snævrere adgang til  

 eftergivelse for juridiske personer end for fysiske personer.
Der vil formentlig kun i meget få tilfælde kunne blive tale om total  

 eftergivelse af skat, arbejdsmarkedsbidrag, moms, told og punktafgifter for  

 en juridisk person.
Der er derimod mulighed for delvis eftergivelse i  

 forbindelse med akkordordninger.
3.4. Henstand i stedet for eftergivelse Under punkt 3.3. er betingelserne for eftergivelse af skat,  

 arbejdsmarkedsbidrag, moms, told og punktafgifter for juridiske personer  

 gennemgået.
Af kildeskattelovens § 73 D og momslovens § 83, stk. 8, fremgår  

 imidlertid, at der også kan meddeles henstand for juridiske personer med  

 betaling af de nævnte beløb.
Også for meddelelse om henstand er det en  

 betingelse, at »forholdene i ganske særlig grad taler derfor«.  

 Henstand vil navnlig kunne komme på tale i form af en moratorieordning.
 4. Henstand ved klage over skatteansættelser m.v.
Afsnit 2 og 3 behandler bl.a. eftergivelse og henstand med skattebeløb,  

 hvor der er fastsat et skattekrav, og hvor afgørelsen ikke er påklaget til  

 højere administrativ myndighed eller til domstolene.
I dette afsnit behandles  

 henstand med skattebetaling, hvor skatteyderen har påklaget skatteansættelsen  

 til en højere administrativ myndighed eller har indbragt skatteansættelsen  

 for domstolene.
Kildeskattelovens § 73 E indeholder en bestemmelse, hvorefter  

 skatteministeren kan fastsætte nærmere regler om henstand i forbindelse med  

 klage over skatteansættelsen.
Med hjemmel i kildeskattelovens § 73 E er der  

 udstedt bekendtgørelse nr. 795 af 1. oktober 1993 om opkrævning m.v. af  

 indkomst- og formueskat.
De nærmere regler for henstand ved klage over  

 skatteansættelsen findes herefter i bekendtgørelsens § 48 og dette cirkulære.
4.1. Hvilke klagesituationer Når en skatteansættelse påklages efter reglerne i Skattestyrelsesloven,  

 jf. lovbekendtgørelse nr. 85 af 7. februar 1995, kan der efter ansøgning  

 bevilges vedkommende skattepligtige henstand med skattebetalingen, jf.  

 kildeskattebekendtgørelsens § 48.
Henstand kan bevilges i det omfang, ansættelsen påklages til  

 skatteankenævnet eller Landsskatteretten.
Indbringes sagen for de ordinære  

 domstole, skal der indgives fornyet ansøgning, for at henstand kan opnås.
4.2. Hvilke beløb omfatter henstanden Henstand kan gives med betaling af indkomstskat til staten, kommune og  

 amtskommune, skat af særlig indkomst og af aktieindkomst, formueskat,  

 selskabsskat og skat, der er pålignet dødsboer.
Henstand kan endvidere gives  

 med betaling af kirkelige afgifter, skat i henhold til lov om  

 kulbrinteindvending, samt andre skatter og afgifter, for hvilke reglerne i  

 kildeskatteloven finder tilsvarende anvendelse.
Henstanden skal omfatte de  

 påløbne morarenter.
Det bemærkes, at henstanden ikke omfatter eventuelle  

 arbejdsmarkedsbidragsbeløb.
4.3. Begrænsninger i adgangen til henstand Henstand kan kun gives med den del af den pålignede skat incl. morarenter,  

 der ved årsopgørelsen er fremkommet som skyldig skat, som ikke er betalt på  

 ansøgningstidspunktet, og som kan henføres til den påklagede forhøjelse.
Det  

 er endvidere en betingelse for henstand, at den skyldige skat opkræves  

 særskilt.
Henstand kan således ikke gives i det omfang det skyldige beløb i  

 henhold til kildeskattelovens § 61 overføres som tilsvar til det  

 efterfølgende år (indregnet restskat).
4.4. Betingelser for henstand 4.4.1. Forrentning af henstandsbeløbet Henstanden skal betinges af, at henstandsbeløbet forrentes med lovhjelmede  

 renter.
Disse renteudgifter kan ikke bringes til fradrag ved opgørelsen af  

 den skattepligtige indkomst, jf. ligningslovens § 17 A, og kildeskattelovens  

 § 23, stk. 1.
4.4.2. Sikkerhedsstillelse I særlige tilfælde kan en henstandsbevilling gøres betinget af, at der  

 stilles sikkerhed for skattekravet, f.eks. ved begrænset skattepligt, eller  

 hvis det skønnes, at der er risiko for, at muligheden for inddrivelse af  

 skattekravet senere forringes.
Ved juridiske personers ansøgning om henstand  

 skal det altid ud fra en undersøgelse af den skattepligtiges økonomiske  

 forhold vurderes, om der er grundlag for at betinge henstanden af sikkerhed.  

 I denne vurdering skal bl.a. indgå oplysninger om den skattepligtiges seneste  

 afregningsperiode for A-skat, arbejdsmarkedsbidrag og moms samt eventuelle  

 restancer hermed.
Henstandsbevillingen skal altid betinges af  

 sikkerhedsstillelse, når den skattepligtige er et selskab m.v. uden eller med  

 kun ringe erhvervsmæssig aktivitet og tillige besidder en (stor) likvid  

 beholdning.
Afgørelse om sikkerhedsstillelse træffes af den myndighed, som er  

 kompetent til at bevilge henstand.
En eventuel sikkerhedsstillelse stilles  

 overfor opkrævningsmyndigheden, der påser, at sikkerheden er betryggende.
 4.4.3. Henstandsperioden, modregning m.v.
Henstanden gives i et tidsrum af ikke over 4 år.
Henstanden kan forlænges  

 efter fornyet ansøgning.
 Opkrævningsmyndigheden underrettes om den indrømmede henstand med  

 oplysning om den påklagede del af skatteansættelsen.
Overskydende skat, udbetaling efter kildeskattelovens § 55, udbytteskat og  

 tilbagebetaling af moms kan modregnes i henstandsbeløb, såfremt der i  

 henstandsbevillingen er taget forbehold herom.
Et sådant modregningsforbehold  

 bør altid tages, når henstand gives til en juridisk person, uden at der  

 samtidig stilles krav om fuld sikkerhed.
 4.5. Henstand med forskudsskat ved klage over  

 skattepligtsspørgsmål.
 Efter kildeskattelovens § 89 kan der, når forholdene i ganske særlig grad  

 taler derfor, indrømmes en skattepligtig midlertidig fritagelse for betaling  

 af A-skat eller B-skat.
I medfør af denne bestemmelse er der hjemmel til at bevilge henstand med  

 forskudsskat, f.eks. ved klage over skatteansættelsen i forbindelse med sager  

 om skattepligtsspørgsmål.
Henstand skal betinges af, at henstandsbeløbet  

 forrentes med lovhjemlede renter.
Disse udgifter kan ikke bringes til fradrag  

 ved opgørelsen af den skattepligtige indkomst, jf. ligningslovens § 17 A, og  

 kildeskattelovens § 23, stk. 1. Det bør i øvrigt altid overvejes at betinge  

 henstanden af, at der stilles betryggende sikkerhed.
4.6. Forbrugsrenteafgift for 1987 For så vidt angår forbrugsrenteafgift kan der i et tidsrum af ikke over 4  

 år bevilges henstand med betalingen af hele afgiftsbeløbet for 1987 ved klage  

 over afgiftsopgørelsen.
Der kan ikke bevilges henstand med kun en del af  

 afgiftsbeløbet.
Henstanden kan i særlige tilfælde gøres betinget af, at der  

 stilles betryggende sikkerhed.
 5. Henstand med formueskat vedrørende ejerbolig for  

 pensionister m.fl.
5.1. Hvilke personer og ejerboliger Efter kildeskattelovens § 89 A og kildeskattebekendtgørelsens §§ 49-52 kan  

 pensionister m.fl. opnå henstand med den del af formueskatten, der vedrører  

 ejerbolig i faste ejendomme, som rummer en eller to selvstændige lejligheder,  

 eller som benyttes til landbrug, gartneri, frugtplantage eller planteskole.  

 dette gælder også ejerlejligheder, sommerhuse og ejendomme beliggende i  

 udlandet.
Henstandsordningen gælder for personer, 5.2. Beregning af henstandsbeløbet Henstandsbeløbet beregnes som forskellen mellem formueskatten af den  

 samlede formue og en formueskat beregnet af den samlede formue med fradrag af  

 den del af formuen, der vedrører ejerboligen.
Den del af formuen, der  

 vedrører ejerboligen, opgøres som den ejendomsværdi, der er lagt til grund  

 ved ansættelsen af den skattepligtige formue for det pågældende indkomstår,  

 med fradrag af de pantehæftelser, der påhviler ejerboligen.
Til  

 pantehæftelser medregnes ikke ejerpantebreve og skadesløsbreve.
For  

 ejendomme, der opfylder betingelserne for vurderingsfordeling efter  

 vurderingslovens § 33, stk. 3-7, fordeles pantehæftelserne forholdsmæssigt  

 efter den af vurderingsrådets foretagne fordeling af ejendomsværdien.
Henstandsbeløbet forrentes med en årlig rente på 6 pct.
Renten beregnes  

 fra udløbet af det kalenderår, formueskatten vedrører, og tilskrives  

 henstandsbeløbet ved udgangen af hvert kalenderår.
Forrentningen foretages  

 indtil forfaldsdagen.
Renten er ikke fradragsberettiget, jf. ligningslovens §  

 17 A.
5.3. Formelle regler for anmodning om henstand Anmodning om henstand indgives til den kommunale skattemyndighed senest 4  

 uger efter, at den skattepligtige har modtaget underretning om  

 slutskatteberegningen.
Anmodning kan dog allerede indgives i forbindelse med  

 forskudsregistreringen, således at forskudsskatten nedsættes med et  

 henstandsbeløb svarende til den forventede formueskat vedrørende ejerboligen.  

 Henstandsbeløbet fragår i den slutskat, der indgår i årsopgørelsen.
5.4. Hvornår forfalder henstandsbeløbet til betaling Henstandsbeløbet forfalder til betaling ved skatteyderens død, samt ved  

 afhændelse af ejendommen.
Det samme gælder, hvis ejendommen ikke længere  

 benyttes som bolig for den skattepligtige eller dennes husstand.
Hvis  

 henstandsbeløbet forfalder som følge af, at den skattepligtige afhænder  

 ejendommen, eller denne ikke længere tjener til bolig for den skattepligtige  

 eller dennes husstand, skal der inden en måned efter forfaldsgrundens  

 indtræden gives meddelelse til den kommunale skattemyndighed, der for det  

 senest afsluttede indkomstår er registreret som slutligningskommune.
Sidste  

 rettidige betalingsdag er 6 måneder efter forfaldsdagen.
Når den kommunale  

 skattemyndighed ved meddelelse fra den skattepligtige eller på anden måde er  

 blevet bekendt med, at et henstandsbeløb er forfaldent til betaling, sender  

 den underretning herom og om forfaldsgrunden til Told- og Skattestyrelsen.
Ved afhændelse af en eller flere ejerboliger, for hvilke der er indrømmet  

 henstand med betaling af formueskat, forfalder henstandsbeløbet vedrørende  

 denne ejerbolig til betaling.
Den del af det samlede henstandsbeløb, der  

 forfalder til betaling, opgøres under hensyn til friværdiernes størrelse for  

 de pågældende ejendomme i de år, hvori de har været omfattet af en  

 henstandsordning.
5.5. Forlængelse af henstandsordningen Henstandsordningen kan forlænges ved den skattepligtiges død, så længe den  

 efterlevende ægtefælle hensidder i uskiftet bo eller har fået henstand med  

 pligten til at svare arveafgift efter arveafgiftslovens § 14 A.
Såfremt  

 henstandsordningen ikke ønskes videreført af den efterlevende ægtefælle,  

 forfalder henstandsbeløbet til betaling med sidste rettidige betalingsdag 6  

 måneder efter forfaldsdagen.
Afhændes ejendommen og erhverves en ny, kan henstandsordningen vedrørende  

 den tidligere ejerbolig forlænges, indtil den nyerhvervede bolig afhændes  

 eller ikke længere benyttes som bolig for den skattepligtige eller dennes  

 husstand.
Ved afhændelse af fredede ejendomme er forlængelse dog betinget af,  

 at den pågældende på salgstidspunktet må anses som pensionist efter  

 kildeskattelovens § 89 A, stk. 1, d.v.s. opfylder en af de tre første  

 betingelser i punkt 5.1.
Anmodning om forlængelse skal indgives til den kommunale skattemyndighed  

 inden 6 måneder efter afhændelsen.
Erhvervelse af den ny ejerbolig skal ske i  

 løbet af det indkomstår, hvori afhændelsen finder sted, eller i det nærmest  

 efterfølgende indkomstår.
Når den ny ejerbolig er erhvervet, skal den  

 skattepligtige inden 1 måned give skattemyndighederne oplysning herom.
Den  

 del af henstandsordningen, som ikke forlænges, fordi ejendomsværdien for den  

 ny bolig er væsentligt mindre end den solgte ejerbolig, forfalder til  

 betaling ved erhvervelsen af den ny ejerbolig med sidste rettidige  

 betalingsdag 6 måneder efter denne dato.
Hvis den ny ejendom ikke er  

 erhvervet inden udløbet af året efter det år, hvori afhændelsen af den gamle  

 ejerbolig fandt sted, forfalder henstandsbeløbet på dette tidspunkt med  

 sidste rettidige betalingsdag 6 måneder efter denne dato.
Henstandsordningen kan ligeledes forlænges, hvis den ny ejerbolig er  

 erhvervet inden afhændelsen af den tidligere.
Erhvervelsen af den ny  

 ejerbolig må dog tidligst være sket i indkomståret nærmest forud for det  

 indkomstår, hvori den tidligere ejerbolig afhændes.
Ansøgning om forlængelse  

 skal indgives inden 1 måned efter afhændelsen af den tidligere ejerbolig.
Den  

 del af henstanden vedrørende den tidligere ejerbolig, som ikke forlænges,  

 forfalder ved afhændelsen med sidste rettidige betalingsdag 6 måneder efter  

 denne dato.
6. Kompetence-, hørings- og klageregler I dette afsnit behandles de formelle regler om eftergivelse og henstand  

 med skat, arbejdsmarkedsbidrag, moms, told og punktafgifter, herunder de  

 formelle regler om henstand ved klage over en skatteansættelse m.v. og de  

 formelle regler for pensionisters m.fl. adgang til henstand med den del af  

 formueskatten, der vedrører ejerbolig.
Ved de formelle regler forstås  

 kompetenceregler, høringsregler og regler om klageadgang.
6.1. Kompetenceregler For så vidt angår skatteområdet fremgår det af kildeskattelovens § 73 B,  

 stk. 1, at kompetencen til at eftergive skattebeløb, herunder administrativt  

 vedtagne bøder efter kildeskatteloven og skattekontrolloven, ligger hos  

 skatteministeren.
Skatteministeren har imidlertid i bekendtgørelse nr. 514 af  

 16. juni 1994 om henlæggelse af visse beføjelser til de kommunale  

 skattemyndigheder, told- og skatteregionerne, Told- og Skattestyrelsen m.fl.,  

 med senere ændringer, bestemt, at kompetencen til som 1. instans at træffe  

 afgørelse om eftergivelse eller henstand med skattebeløb skal ligge hos told-  

 og skatteregionen.
Afgørelse træffes af den region, hvorunder skyldnerens  

 aktuelle bopælskommune hører.
I Københavns og Frederiksberg kommuner træffes  

 afgørelse om eftergivelse eller henstand med personlige skatter dog af  

 skattedirektoraterne.
For så vidt angår arbejdsmarkedsbidrag, moms, told og punktafgifter, er  

 det told- og skatteregionen, der træffer afgørelsen.
Dog træffes afgørelser,  

 hvis der er tale om vægtafgift eller vejbenyttelsesafgift, af  

 Rigspolitichefen (Centralregisteret for Motorkøretøjer).
 Er der tale om henstand ved klage over en skatteansættelse, træffes  

 afgørelsen af den kommunale skattemyndighed, jf. den ovenfor nævnte  

 bekendtgørelse nr. 514 af 16. juni 1994. Afgørelse træffes af den kommune,  

 der har foretaget skatteansættelsen.
 Det er ligeledes den kommunale skattemyndighed, der træffer afgørelse i  

 sager om henstand ved klage over skattepligtsspørgsmål, i sager om henstand  

 ved klage over en forbrugsrenteafgift for 1987 og i sager om pensionisters  

 m.fl. adgang til at opnå henstand med den del af formueskatten, der vedrører  

 ejerbolig.
6.2. Høringsregler Ved ansøgning om eftergivelse eller henstand med personlige skatter i  

 henhold til kildeskattelovens § 73 C eller § 73 D skal der, forinden  

 afgørelse om eftergivelse eller henstand træffes, indhentes en udtalelse fra  

 kommunalbestyrelsen i skyldnerens aktuelle bopælskommune, jf.  

 kildeskattelovens § 73 C, 2. pkt.
For så vidt angår eftergivelse og henstand  

 med selskabsskatter, skal der indhentes en udtalelse fra kommunalbestyrelsen  

 i selskabets aktuelle hjemstedskommune.
 I sager om eftergivelse og henstand med ikke-afregnede A-skattebeløb,  

 arbejdsmarkedsbidrag, moms, told og punktafgifter er der ingen høringspligt.
Der er ligeledes ingen høringspligt i sager om henstand ved fysiske  

 personers klage over skatteansættelser.
I sager om juridiske personers klage  

 over skatteansættelser skal den kommunale skattemyndighed forinden afgørelse  

 om henstand og eventel sikkerhedsstillelse træffes indhente oplysninger hos  

 den stedlige told- og skatteregion om den skattepligtiges forhold.
 I sager om henstand ved klage over skattepligtsspørgsmål, i sager om  

 henstand ved klage over en forbrugsrenteafgørelse for 1987 og i sager om  

 pensionisters m.fl. adgang til henstand med den del af formueskatten, der  

 vedrører ejerbolig, er der ingen høringspligt.
6.3. Klageregler Det fremgår af den under punkt 6.1. nævnte bekendtgørelse nr. 514 af 16.  

 juni 1994, at told- og skatteregionens afgørelser om eftergivelse og henstand  

 kan påklages til Told- og Skattestyrelsen.
Klager over afgørelser om eftergivelse skal imidlertid indsendes til den  

 told- og skatteregion, der har truffet afgørelsen.
Told- og skatteregionen  

 videresender sagen til Told- og Skattestyrelsen sammen med en udtalelse.
 Told- og Skattestyrelsens afgørelse om eftergivelse og henstand med  

 skattebeløb kan i henhold til bekendtgørelsen ikke indbringes for højere  

 administrative instanser.
 Klager over afgørelser truffet af Rigspolitichefen (Centralregisteret for  

 Motorkøretøjer) kan påklages til Skatteministeriet, Departementet.
Med hensyn til påklage i sager om henstand i forbindelse med klage over  

 skatteansættelser følger det af førnævnte bekendtgørelse nr. 514 af 16. juni  

 1994, at kommunens afgørelser kan indbringes for told- og skatteregionen til  

 endelig afgørelse.
Tilsvarende gælder for afgørelse om henstand ved klage  

 over skattepligtsspørgsmål, afgørelse om henstand ved klage over en  

 forbrugsrenteafgiftsopgørelse for 1987 og for afgørelse om henstand med  

 formueskat vedrørende ejerbolig for pensionister m.fl.
