CIRKULÆRE om bortfald af genanvendelsesordninger på StK-området I forbindelse med afslutning af forhandlingerne om anvendelse af centrale  

 puljemidler på StK-området er det mellem Finansministeriet og Statsansattes  

 Kartel aftalt, at samtlige tillæg, som hidtil i forbindelse med  

 stillingsledighed har kunnet genanvendes, ikke længere kan genanvendes.
 Tillæg bortfalder således ved førstkommende ledighed i stillingen og skal  

 derfor hverken indberettes til Finansministeriet, StK eller vedkommende  

 organisation.
 De tillæg, der bortfalder, er tillæg, der har været udmøntet af  

 puljemidler, som har været afsat i forbindelse med forhandlinger om  

 fornyelsen af overenskomster.
 Ovennævnte har ikke betydning for de ordninger, som er nævnt i punkt 2.6  

 og 2.7 i Finansministeriets cirkulære af 18. april 1991 om lokalløn og  

 chefløn.
 Borfald af de nævnte genanvendelsesordninger medfører ingen ændring i  

 muligheden for at yde kvalifikationstillæg uden for pulje i forbindelse med  

 nyansættelse og væsentlig stillingsændring på de områder, hvor der er hjemmel  

 hertil i overenskomst/organisationsaftale, fx tekniske assistenter,  

 bygningskonstruktører og maskinmestre.
Finansministeriet Administrations- og Personaledepartementet Den 15. juli 1992 P.M.V.
 E.B.
