Ligestillingsnævnets afgørelse J.nr.
E. 2.2.54 Nævnet kunne ikke behandle en klage over, en mands manglende mulighed for at komme i betragtning ved besættelsen af en stilling som receptionist, samt manglende ligeløn.
En afgørelse af sagen ville nødvendiggøre bevisførelse i form af parts- og vidneforklaringer, der ikke kan finde sted ved nævnet. ¬¬Klageren blev ansat som intern servicemedarbejder hos indklagede i juli 2000. Klageren blev opsagt af brev af 30. januar af indklagede.
Indklagede begrundede opsigelsen med, at det var en nødvendig organisationsændring.
Næsten samtidig søgte indklagede efter en receptionist/intern servicemedarbejder.
Klageren søgte ikke denne stilling, da han var af den opfattelse at indklagede foretrak en kvinde i stillingen.
Klageren blev i marts 2003 opmærksom på, at en af hans hidtidige kvindelige kolleger samt en kvinde der var tiltrådt en stilling, der lignede den klageren havde, begge havde en højere løn end ham.
Ligestillingsnævnet kunne ikke behandle sagen, da parternes oplysninger var stærkt modstridende.
En afgørelse af sagen ville nødvendiggøre bevisførelse i form af parts- og vidneforklaringer, der ikke kan finde sted ved nævnet, men må finde sted ved domstolene.
Sagen afvistes herefter i medfør af ligestillingslovens § 20, stk. 1.
