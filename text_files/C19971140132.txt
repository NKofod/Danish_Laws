 1.  Ved lov nr. 274 af 15. april 1997 om ændring af straffeloven,  

 retsplejeloven og lov om udlægning af åndssvageforsorgen og den øvrige  

 særforsorg m.v. (Samfundstjeneste og forstærket indsats mod  

 seksualforbrydelser) er der sket en mindre lempelse af betingelserne for at  

 anvende forvaring efter straffelovens § 70.
 2.  I tilknytning til denne lovændring er det i  

 Justitsministeriets bemærkninger til lovforslaget forudsat, at der  

 iværksættes forskellige administrative foranstaltninger, herunder en  

 forsøgsordning med behandling af personer, der har begået visse  

 seksualforbrydelser (navnlig incest), som alternativ til frihedsstraf.  

 Forsøgsordningen forudsættes at strække sig over mindst tre år.
 Forsøgsordningen træder i kraft den 1. oktober 1997.
 3.  Forsøgsordningen omfatter personer, der har begået  

 seksualforbrydelser, uden at forholdet dog omfatter vold eller ulovlig tvang.  

 I bemærkningerne til loven opregnes følgende forbrydelser, der navnlig kan  

 indgå i forsøgsordningen:
- incestkriminalitet, jf. straffelovens § 210, og "adoptiv- eller  

 stedbarnsincest", jf. straffelovens § 223, stk. 1, - grovere former for blufærdighedskrænkelse, jf. straffelovens § 232, - samleje med et barn under 18 år, der er den pågældendes plejebarn eller  

 er betroet den pågældende til undervisning eller opdragelse, jf.  

 straffelovens § 223, stk. 1, samt - samleje med en person, der er indsat eller anbragt i et fængsel, en  

 børne- eller ungdomsinstitution, et psykiatrisk hospital, en institution for  

 personer med vidtgående psykiske handicap eller lignende, jf. straffelovens §  

 219.
 Det fremgår endvidere, at forsøgsordningen i almindelighed forudsættes at  

 komme på tale som alternativ til ubetinget fængselsstraf på fra 4-6 måneder  

 og op til omkring 1 1/2 år.
4.  Forsøgsordningen gennemføres på grundlag af de gældende  

 regler i straffeloven om betingede domme.
En betinget dom med vilkår om  

 behandling under forsøgsordningen vil forudsætte, at den kriminelle efter en  

 individuel vurdering findes egnet og motiveret til at gennemføre vilkåret.
Behandlingen vil finde sted på een af de tre behandlingsinstitutioner, der  

 deltager i forsøgsordningen.
Der er tale om et landsdækkende  

 behandlingsnetværk bestående af klinikker placeret ved Rigshospitalet  

 (Sexologisk Klinik), Psykiatrisk Hospital i Århus (Retspsykiatrisk Afdeling)  

 og på Odense Universitetshospital (Psykoterapeutisk Afdeling). Behandlingen  

 skal på disse behandlingsinstitutioner varetages af sexologisk  

 specialkyndige.
Der oprettes visitationsudvalg bestående af repræsentanter for de tre  

 behandlingsinstitutioner og kriminalforsorgen og en repræsentant for  

 socialforvaltningen i sigtedes hjemkommune.
Visitationsudvalget skal foretage  

 en nærmere vurdering af den kriminelles egnethed og motivering til at indgå i  

 et behandlingsforløb på grundlag af en indhentet mentalerklæring, jf.  

 retsplejelovens § 809. Visitationsudvalgets indstilling til brug for rettens  

 behandling af straffesagen skal indeholde en individuel behandlingsplan.
5.  I den betingede dom med vilkår om behandling skal længden af  

 behandlingsperioden fastsættes.
Et behandlingsforløb forudsættes at vare  

 mindst to år og vil typisk bestå af tre faser:
Ophold i kriminalforsorgens pensioner i fase 1 kan ske på  

 "almindelige vilkår" eller "fængselsvilkår". De såkaldte  

 "fængselsvilkår" begrænser den dømtes færden på samme måde som i et  

 åbent fængsel.
Det indebærer, at den dømte skal opholde sig på pensionen  

 bortset fra aftalt fravær, hvilket kan begrænse sig til enkelte udgange,  

 f.eks. til behandling.
Den dømte kan efter en konkret vurdering få frigang  

 til uddannelse eller arbejde.
I bemærkningerne til lovforslaget forudsættes  

 det, at det indledende ophold af 3-6 måneders varighed på en pension under  

 kriminalforsorgen som udgangspunkt sker på "fængselsvilkår". Dette  

 ophold vil således indeholde elementer af den angivne frihedsberøvende  

 karakter.
6.  I lovforslaget forudsættes det, at spørgsmål om behandling i  

 stedet for straf i reglen vil blive rejst af anklagemyndigheden,  

 kriminalforsorgen eller forsvareren.
I praksis vil det formentlig være det  

 almindeligste, at politiet retter henvendelse til kriminalforsorgen, der  

 herefter tager initiativ til, at sagen behandles i visitationsudvalget.
 På denne baggrund fastsættes følgende retningslinier:
 7.  I alle sager vedrørende seksualforbrydelser, som skønnes  

 omfattet af forsøgsordningen, jf. ovenfor pkt. 3, bør sigtede - så vidt  

 muligt allerede under sagens efterforskning - underrettes om, at der er  

 etableret en forsøgsordning med behandling som alternativ til frihedsstraf.
 Sigtede bør i den forbindelse afhøres om hans holdning til at gennemføre  

 de vilkår, der vil blive knyttet til en betinget dom.
 Sigtede skal gøres bekendt med, at han har mulighed for at drøfte det  

 nærmere indhold af forsøgsordningen med en person fra en af de ovenfor under  

 pkt. 4 omtalte tre klinikker eller en repræsentant fra Kriminalforsorgen.  

 Såfremt han ønsker en sådan samtale, skal politiet/anklagemyndigheden rette  

 henvendelse til en af de nævnte klinikker og/eller til Kriminalforsorgen.
 Orienteringen om forsøgsordningen kan f.eks. ske under en politiafhøring  

 eller i retten under et retsmøde om fristforlængelse.
 Det skal fremgå af en særskilt politirapport (eller retsbog), at sigtede  

 er blevet vejledt om forsøgsordningen, og om sigtede er indstillet på at  

 indgå i forsøgsordningen.
Direktoratet for Kriminalforsorgen har udarbejdet en informationsfolder om  

 forsøgsordningen.
Folderen udleveres til sigtede.
 8.  Såfremt sigtede ønsker at indgå i forsøgsordningen, skal der  

 hurtigst muligt indhentes en personundersøgelse fra kriminalforsorgen og  

 iværksættes en ambulant mentalundersøgelse ved en speciallæge i psykiatri.
 I det omfang mentalundersøgelsen ikke kan iværksættes i overensstemmelse  

 med den ordning, der benyttes i politikredsen, kan undersøgelsen iværksættes  

 ved henholdsvis Retspsykiatrisk afdeling på Middelfart Sygehus,  

 Retspsykiatrisk Hospital i Århus og Retspsykiatrisk Klinik i København.
 Undersøgelserne bør så vidt muligt udfærdiges sideløbende.
Når mentalundersøgelsen er udfærdiget, videresendes den til den lokale  

 kriminalforsorgsafdeling, der herefter drager omsorg for, at  

 mentalundersøgelsen sammen med personundersøgelsen straks bliver videresendt  

 til formanden for det regionale visitationsudvalg.
Formanden indkalder  

 herefter visitationsudvalgets medlemmer.
 Der vil normalt ikke være behov for at forelægge mentalundersøgelsen for  

 Retslægerådet.
 Anklagemyndigheden skal også iværksætte person- og mentalundersøgelse i  

 tilfælde, hvor anklagemyndigheden ud fra en konkret vurdering finder, at  

 straffen i den pågældende sag bør bære en ubetinget frihedsstraf.
 9.  I tilfælde, hvor sigtede tilkendegiver, at han ikke ønsker at  

 deltage i forsøgsordningen, indhentes hverken personundersøgelse eller  

 mentalundersøgelse efter pkt. 8. Opmærksomheden henledes dog på, at der af  

 andre årsager kan være grundlag for at indhente enten en person- eller  

 mentalundersøgelse, jf. min Meddelelse 4/1992 og mit cirkulære nr. 268/1977.
10.  I bemærkningerne til lovforslaget forudsættes det, at der  

 reageres hurtigt og mærkbart på overtrædelser af vilkår.
Overtrædelser af  

 vilkår skal således hurtigst muligt indbringes for retten.
Ved sagens  

 fremsendelse til retten anmodes om særlig hurtig berammelse.
