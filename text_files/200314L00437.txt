Betænkning afgivet af Arbejdsmarkedsudvalget den 5. maj 2004 Betænkning over Forslag til lov om  

 ændring af lov om en aktiv beskæftigelsesindsats (Forlængelse af mulighed for 1-årige tilbud om vejledning  

 og opkvalificering i første ledighedsperiode) [af beskæftigelsesministeren (Claus Hjort  

 Frederiksen)] 1. Udvalgsarbejdet Lovforslaget blev fremsat den 24. marts 2004 og var til 1.  

 behandling den 20. april 2004. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 2 møder.
Høring Lovforslaget blev samtidig  

 med fremsættelsen sendt i høring.
Den 15. april 2004 sendte  

 beskæftigelsesministeren  

 de indkomne høringssvar samt et notat herom til udvalget.
Spørgsmål Udvalget har stillet 4 spørgsmål til beskæftigelsesministeren  

 til skriftlig besvarelse som denne har besvaret.
2. Indstillinger Udvalget  

  

 indstiller  

 lovforslaget til  

  

 vedtagelse uændret.
 Tjódveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Bodil Kornbek (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Line Barfod (EL) Tjódveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjódveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag omdelt på L 200 Bilagsnr.
Titel 1 Høringssvar og høringsnotat, fra beskæftigelsesministeren 2 Tidsplan for udvalgets behandling af lovforslaget 3 Spm. 1 om begrundelsen for at opretholde restriktive  

 betingelser for anvendelsen af det udvidede uddannelsestilbud, når de  

 bevilgede midler ikke blev brugt, til beskæftigelsesministeren Spm. 2 om kriterier for vurdering af, om  

 uddannelsesforløb kan føre til beskæftigelse, til beskæftigelsesministeren Spm. 3 om, hvor mange af de afsatte midler der er brugt  

 til den eksisterende ordning, til beskæftigelsesministeren Spm. 4 om oversendelse af liste over uddannelser, der  

 opfylder lovens betingelser, til beskæftigelsesministeren 4 1. udkast til betænkning 5 Svar på spm. 1 om begrundelsen for at opretholde  

 restriktive betingelser for anvendelsen af det udvidede uddannelsestilbud,  

 når de bevilgede midler ikke blev brugt, fra beskæftigelsesministeren Svar på spm. 2 om kriterier for vurdering af, om  

 uddannelsesforløb kan føre til beskæftigelse, fra beskæftigelsesministeren Svar på spm. 3 om, hvor mange af de afsatte midler der er  

 brugt til den eksisterende ordning, fra beskæftigelsesministeren Svar på spm. 4 om oversendelse af liste over uddannelser,  

 der opfylder lovens betingelser, fra beskæftigelsesministeren Bilag 2 3 af udvalgets spørgsmål til beskæftigelsesministeren  

 og dennes svar herpå Spørgsmålene og svarene er optrykt efter ønske fra S.
 Spørgsmål 2:
Hvilke kriterier gælder i  

 vurderingen af om et uddannelsesforløb kan forventes at føre til  

 beskæftigelse? Svar:
Efter bestemmelsen er opkvalificeringen ikke begrænset til at  

 kunne ske inden for flaskehalsområder, men kan også benyttes inden for  

 potentielle flaskehalsområder.
Hvilke områder, der kan betragtes som  

 potentielle flaskehalsområder, vurderes i regionen og afhænger af de faktiske  

 forhold på det regionale arbejdsmarked.
 Hvis der aktuelt i en region ikke er flaskehalsområder, er der således  

 rum for en bredere vurdering af »områder, hvor der kan forventes mangel på  

 arbejdskraft«, end hvis der havde været flaskehalse.
 Spørgsmål 3:
Hvor mange penge er der brugt af  

 midlerne afsat til den eksisterende ordning? Svar:
Jeg kan oplyse, at der i andet halvår af 2003 er forbrugt 7,4  

 mio. kr. under ordningen, heraf 0,09 mio. kr. til ikke-forsikrede ledige, og at der i første halvår af 2004 forventes  

 forbrugt 25 mio. kr. på ordningen, heraf ca. 3 mio. kr. til ikke-forsikrede  

 ledige.
 Spørgsmål 4:
 Ministeren bedes fremsende en  

 udtømmende liste over uddannelser, som opfylder lovens betingelser.
 Svar:
 Jeg kan oplyse, at der er rigtig  

 mange muligheder både inden for gymnasiale uddannelser og  

 erhvervsuddannelser,  

 social- og sundhedsuddannelser, videregående uddannelser og voksenuddannelse.  

 Og det er min vurdering, at en udtømmende oplistning ikke giver mening.
Generelt kan jeg dog oplyse, at  

 der med hensyn til de gymnasiale uddannelser er to retninger: den almene  

 gymnasieuddannelse og den erhvervsgymnasiale uddannelse.
Studentereksamen,  

 studenterkursus og hf (højere forberedelseseksamen) hører under det almene  

 gymnasium; mens htx (højere teknisk eksamen) og hhx (højere handelseksamen)  

 hører under erhvervsgymnasiet.
Får så vidt angår  

 erhvervsuddannelserne, er der tale om uddannelser, der retter sig mod job  

 inden  

 for både det private erhvervsliv og det offentlige arbejdsmarked.
De kan  

 f.eks.  

 ligge inden for handel, kontor, hotel, håndværk og teknik, bygge og anlæg.
 Social- og sundhedsuddannelser er  

 delt op i både korte og mellemlange uddannelser, som man kan tage bid for  

 bid.  

 De kvalificerer til at søge job som f.eks. sygehjælper, pædagogmedhjælper  

 eller  

 dagplejer.
Danmark har mere end 250  

 videregående uddannelser.
Der findes en oversigt på internettet på adressen  

 www.ivuc.dk.
Når det gælder voksenuddannelse  

 er der mange muligheder for efter- og videreuddannelse.
Man kan få styrket  

 sine  

 almene færdigheder, hvis man har svært ved at læse, skrive eller regne.
Man  

 har  

 mulighed for at tage en erhvervsrettet uddannelse og blive faglært.
Man kan  

 tage en uddannelse på videregående niveau.
Eller man kan tage en  

 efteruddannelse  

 som enkeltfag på niveauer, der går fra folkeskole til universitet.  

 Uddannelserne kan foregå på fuld tid eller i fritiden på forskellige  

 uddannelsesinstitutioner,  

 f.eks. voksenuddannelsescentre (VUC), AMU-centre, erhvervsskoler og  

 videregående uddannelsesinstitutioner.
