(Til samtlige institutioner under  

 D.V.U.) I budgetvejledning 1985, afsnit 7, er optaget nye regler om personale og  

 personaleudgifter med virkning fra finansåret 1986.
I direktoratets skrivelse af 27. februar 1985 om indkaldelse af bidrag til  

 FFL 1986 er der i afsnit 4 redegjort for de foreløbige retningslinier for  

 budgettering og forbrug af personale ved institutionerne under DVU.
Ved  

 skrivelser af 24. juni 1985 til højere uddannelsesinstitutioner og skrivelse  

 af 10. juni 1985 til øvrige institutioner har direktoratet indkaldt  

 institutionernes kommentarer til visse punkter i stillingskontrolreformen med  

 henblik på fastsættelse af de endelige retningslinier.
 På denne baggrund delegeres ministeriets kompetence til normering m.v. af  

 stillinger for institutioner under finanslovens § 20.08. fra og med  

 finansåret 1986 til institutionerne efter de regler og forudsætninger, der er  

 beskrevet i det følgende:
Afsnit 3 indeholder reglerne for normering af stillinger, dvs. adgangen  

 til at oprette stillinger i de forskellige personalekategorier, herunder valg  

 af ansættelsesform og valg af deltids- eller heltidsstillinger.
Denne  

 normering er indtil 1986 blevet fastlagt i finanslovens personaleoversigter.
Afsnit 4 indeholder reglerne om fastsættelse af lønvilkår for  

  nyoprettede stillinger, dvs. klassificering af tjenestemands- og  

 tjenestemandslignende stillinger og ydelse af tillæg til  

 overenskomststillinger.
Fastsættelse af lønvilkår sker i aftaler eller med  

 hjemmel i aftaler, der er indgået mellem lønnings- og pensionsdepartementet  

 og personaleorganisationerne.
 1. Hovedregler for delegation på personaleområdet.
Der ændres ikke ved de generelle principper for direktoratets  

 budgetmæssige styring.
Denne vil fortsat være baseret på opdelingen af  

 årsværk og lønsum på personalekategorier og hovedområder i  

 institutionsskemaerne.
 Undervisningsministeriets lønafdeling har besluttet, at  kompetencen til  

 at anvende frilisterne delegeres i samme omfang som normeringskompetencen,  

 således at der er parallelitet mellem institutionernes kompetence til at  

 sammensætte personaleforbruget (normeringen af stillinger) og til at anvende  

 frilisten til at fastsætte lønvilkår for nyoprettede tjenestemandsstillinger  

 (og nyoprettede tjenestemandslignende stillinger ved tilskudsinstitutioner).
 Delegationen af kompetencen til at anvende frilisterne gælder dog  ikke  

 for følgende institutioner:
 Ergo- og fysioterapeutskolerne, hospitalslaborantskolerne,  

 jordemoderskolen, Specialkursus i husholdning ved Aarhus Universitet,  

 Socialpædagogisk Højskole, Danmarks højskole for Legemsøvelser,  

 Studenterrådgivningen, de sociale højskoler, Danmarks pædagogiske Institut,  

 Den grafiske Højskole og Danmarks pædagogiske Bibliotek.
For disse institutioner er anvendelsen af frilisten ikke delegeret,  

 hvilket betyder, at de ikke er omfattet af reglerne i punkt 4.2.1., men i  

 alle tilfælde skal anvende proceduren i punkt 4.2.2. De er med andre ord  

 omfattet af alle de andre regler i denne skrivelse, men er stillet, som om  

 der ikke var nogen friliste på deres område.
Det betyder i praksis, at de  

 skal forelægge alle klassificeringsspørgsmål for undervisningsministeriets  

 lønafdeling, hvis de ønsker at oprette en ny tjenestemandsstilling.
Normeringskompetencen delegeres til alle institutioner under finanslovens  

 § 20.08., men vil dog være begrænset af de særlige regler om  

 stillingsstrukturen for videnskabelige stillinger og af reglerne om  

 anvendelse af tildelte adjunktstillinger og ekstraordinære lektorstillinger  

 efter forskerrekrutteringsplanen, jfr. direktoratets skrivelse af 5. juli  

 1985 om retningslinier for midlertidig anvendelse af videnskabelige  

 stillinger og betingelser for ansættelse af vikarer.
Desuden vil  

 normeringskompetencen for stillinger i de særlige bevillingslønrammer  

 (lønramme 35 og derover) være uændret i forhold til hidtil, jfr. punkt 3.1.1.
Inden for de retningslinier, der er beskrevet i det følgende, er det  

 institutionernes opgave at anvende den tildelte kompetence til at fastsætte  

 en personalesammensætning, der sikrer en effektiv og hensigtsmæssig  

 opgavevaretagelse.
Samtidig skal det sikres, at aflønningen for givne  

 arbejdsfunktioner er i overensstemmelse med statens generelle lønpolitik,  

 d.v.s. at der ikke må ske en unødvendig opskruning af løn- eller  

 normeringsniveauet.
 2. Budgetteringsfasen .
 I budgetteringsfasen skal institutionerne udarbejde budgetter inden for de  

 udmeldte rammer, men der kan stilles forslag om ændringer heri, f.eks. i  

 fordelingen mellem hovedområder og mellem de overordnede personalekategorier,  

 der anvendes i institutionsskemaerne (P, VIP-P, DVIP og TAP). De nærmere  

 retningslinier vil blive fastsat i forbindelse med indkaldelse af  

 institutionernes budgetforslag.
 3. Normering af stillinger m.v. i dispositionsfasen .
 3.1. Udfyldelse af personale- og lønsumsbevillinger.
 I dispositionsfasen er institutionerne kun bundet af  

 institutionsskemaernes fordeling af årsværk og lønsum på hovedområder og  

 mellem på den ene side TAP-kategorien og på den anden side de videnskabelige  

 personale kategorier (P, VIP-P og DVIP). Institutionerne kan dog foretage  

 mindre omdisponeringer af  ikke-principiel betydning mellem de enkelte  

 personalekategorier under hensyn til den usikkerhed, der under alle  

 omstændigheder er knyttet til budgetteringen, inden for den tildelte  

 bevilling til personaleforbrug, så længe budgetvejledningens regler om det  

 maksimale personaleforbrug overholdes (pkt. 72.11. og 72.12).
 Inden for de videnskabelige personalekategorier kan P-årsværk ved  

 midlertidig ledighed udnyttes som VIP-årsværk, og VIP-P-årsværk kan ligeledes  

 ved ledighed udnyttes som DVIP-årsværk, jfr.punkt 3.1.2.
 Inden for hvert af hovedområderne FÆLLES, DATACENTRE og BIBLIOTEK kan frit  

 omdisponeres mellem VIP-P, DVIP og TAP, mens antallet af P- årsværk ikke må  

 overskrides.
 3.1.1. P-forbrug.
I budgetmodellen er P-årsværk fra og med 1986 afgrænset, så de svarer til  

 årsværk i de særlige bevillingslønrammer 35-40, jfr.
Budgetvejledning 1985,  

 pkt. 72.22. For ansøgning om yderligere årsværk i disse bevillingslønrammer  

 er der fastsat særlige procedureregler i Budgetvejledning 1985, pkt. 78.14.  

 (oplysninger til finansministeriet) og pkt. 78.21.  

 (Lønningsrådsforelæggelse).
 Forslag om yderligere årsværk vil derfor skulle forelægges for  

 direktoratet i forbindelse med finanslovforslag eller evt. ved aktstykke.
 Forslag om ændret indhold eller ændret anvendelse af de allerede  

  normerede stillinger skal som hidtil forelægges for direktoratet.
 Bevægelser mellem de særlige bevillingslønrammer og øvrigt  

 personaleforbrug som følge af omklassificeringer og tildeling/ bortfald af  

 puljetillæg over det pensionsgivende niveau optages direkte i  

 personaleoversigten i bevillingslovforslagene.
 Der sker således ingen ændringer i institutionernes kompetence til at  

 normere stillinger i P-kategorien i forhold til de hidtidige regler.
 3.1.2. VIP-P-forbrug.
 Inden for det VIP-P-forbrug, der er tildelt institutionerne direkte i  

 henhold til finansloven, kan institutionerne normere stillinger i  

 overensstemmelse med de særlige regler om stillingsstrukturen for  

 videnskabelige stillinger og i henhold til godkendte ansættelsesvilkår, jfr.  

 punkt 4.1. nedenfor.
 Regler om adgang til vikarbesættelse af stillinger og de særlige regler om  

 anvendelse af årsværk tildelt i henhold til forskerrekrutteringsplanen  

 fremgår af den i afsnit 1 nævnte skrivelse af 5. juli 1985.
 Uden for området for den særlige stillingsstruktur, og for ikke-  

 videnskabelige, akademiske stillinger, vil institutionerne frit kunne normere  

 stillinger med de på den enkelte institution hidtil anvendte  

 stillingsbetegnelser inden for det tildelte VIP-P-forbrug under hensyntagen  

 til retningslinierne for ansættelsesformernes anvendelse, jfr. punkt 3.2.1.  

 Anvendelsen af andre stillingsbetegnelser forelægges for direktoratet.
 Institutionerne kan selv sammensætte personaleforbruget inden for det  

 tildelte DVIP-forbrug, der fra og med 1986 kun omfatter egentlige timelønnede  

 lærerkategorier.
 3.1.3. TAP-forbrug.
 Inden for det tildelte TAP-forbrug kan institutionerne normere stillinger  

 under hensyntagen til retningslinierne for ansættelsesformernes anvendelse,  

 jfr. punkt 3.2.1.
Der gælder her en reel normeringspligt for alle årsværk til lære-,  

 praktik- og elevpladser, jfr.
Budgetvejledning 1985, pkt. 73.41.
 3.2. Fleksibilitet.
Ved sammensætning af personaleforbrug er det pålagt ministerierne at sikre  

 den fornødne personalemæssige fleksibilitet under hensyn til bl.a. behovet  

 for omprioritering og omstilling, jfr.
Budgetvejledning 1985, pkt. 73.33.  

 Dette skal bl.a. sikres gennem valg af ansættelsesform, herunder tids- eller  

 opgavebegrænset ansættelse.
 I og med at undervisningsministeriet delegerer normeringskompetencen for  

 VIP-P og TAP-stillinger til institutionerne, pålægges dette ansvar for den  

 personalemæssige fleksibilitet institutionerne.
 3.2.1. Valg af ansættelsesform.
 Retningslinierne for valg af ansættelsesform fremgår af Budgetvejledning  

 1985, pkt. 73.32. I denne sammenhæng kan disse retningslinier udlægges  

 således:
 De modtagne høringssvar fra institutionerne på direktoratets skrivelser af  

 10. og 24. juni 1985 om adgang til fortsat at kunne oprette visse stillinger  

 på tjenestemandsvilkår har ikke givet direktoratet anledning til at supplere  

 de gældende retningslinier.
 Det bemærkes for en ordens skyld, at stillinger, der tidligere er oprettet  

 som tjenestemandsstillinger, kan genbesættes på tjenestemandsvilkår, jfr. dog  

 pkt. a.
Opmærksomheden henledes i øvrigt på de særlige regler om ansættelsesformer  

 i indtægtsdækkede virksomheder, jfr.
Budgetvejledning 1985, pkt. 74.12:
»Der kan ikke direkte til den indtægtsdækkede virksomhed ansættes  

 tjenestemænd eller tjenestemandslignende personale med ret til  

 rådighedsløn/ventepenge eller aktuel pension i forbindelse med evt.  

 afskedigelse.« 3.2.2. Personaleplanlægning.
I forbindelse med især BO-budgetteringen, forskningsbudgettering,  

 besøgsrunder og den langsigtede faglige planlægning vil der komme oplysninger  

 og resultater, f.eks. bemandingsplaner, der må indgå som grundlag for  

 vurderingen af behovet for personalemæssig fleksibilitet.
Direktoratet  

 forudsætter, at resultatet af denne planlægning også indgår i valg af  

 ansættelsesform for nyoprettede stillinger og genbesættelse af ledige  

 stillinger.
 3.3. Nedlæggelse af besatte stillinger.
 Grunden til, at valg af ansættelsesform er af betydning ved normering af  

 stillinger, er bl.a., at der skal følges særlige procedurer ved afskedigelse  

 af personale, og at der kan blive tale om særlige økonomiske byrder for  

 staten.
En tjenestemandsstilling, der er besat, kan ikke umiddelbart nedlægges  

 eller omdannes til en anden stilling.
Ethvert spørgsmål om uansøgt afsked af  

 en tjenestemand skal - uanset stillingens lønmæssige placering - forelægges  

 for undervisningsministeriets lønafdeling, idet uansøgt afsked af en  

 tjenestemand efter tjenestemandslovens § 26 skal foretages af enten  

 dronningen eller ministeren.
I forbindelse hermed skal man endvidere henvise  

 til finansministeriets cirkulære af 28. november 1977 vedrørende styringen af  

 omflytninger af tjenestemænd og den heri foreskrevne pligt til indberetning  

 af påtænkte eller planlagte rationaliseringsforanstaltninger m.v., der  

 skønnes at kunne få personalemæssige konsekvenser, til både  

 budgetdepartementet og lønnings- og pensionsdepartementet i  

 finansministeriet.
 For ikke-tjenestemandsansat personale skal man henlede opmærksomheden på  

 finansministeriets cirkulære af 28. september 1983 om genbeskæftigelsestilbud  

 til ledigtblivende ikke-tjenestemandsansat personale i staten.
 De procedurer, der skal følges efter de to nævnte cirkulærer, er uændret i  

 forhold til tidligere, og sagerne forelægges for undervisningsministeriets  

 lønafdeling.
 4. Fastsættelse af løn- og ansættelsesvilkår.
Fastsættelse af løn- og ansættelsesvilkår er i modsætning til spørgsmålet  

 om normering et aftalespørgsmål . Aftaler herom har hidtil været indgået  

 centralt mellem lønnings- og pensionsdepartementet og de pågældende  

 organisationer.
Sådan vil det også fortsat være for de generelle løn- og  

 ansættelsesvilkår og for en hel del af de konkrete stillinger, som  

 institutioner selv kan normere efter afsnit 3.
 I det følgende vil institutionernes kompetence med hensyn til fastsættelse  

 af lønvilkår for nyoprettede stillinger blive gennemgået.
 4.1. Stillinger på overenskomstvilkår.
 Inden for overenskomstområdet er der ikke tale om nogen ændret praksis i  

 forhold til tidligere.
Nyoprettede stillinger på overenskomstvilkår falder i de fleste tilfælde  

 umiddelbart ind under en overenskomst, og der skal ikke foretages yderligere  

 overvejelser.
Dog kan der for enkelte overenskomster f.eks.
HK-overenskomsten  

 på kontorområdet, være flere indplaceringsmuligheder alt efter stillingens  

 arbejdsfunktioner.
Hvis der ikke i overenskomsten er hjemmel for  

 institutionerne til at indplacere på det ønskede aflønningsniveau, skal  

 forslag om indplacering forelægges for undervisningsministeriets lønafdeling,  

 der herefter i givet fald forelægger sagen for lønnings- og  

 pensionsdepartementet.
Ligeledes skal forslag om ydelse af § 1, stk. 2-tillæg til nyoprettede  

 stillinger forelægges for undervisningsministeriets lønafdeling, hvis der  

 ikke i overenskomsten er klar hjemmel for institutionen til at indplacere på  

 det ønskede aflønningsniveau.
Der kan således direkte ydes rådighedstillæg  

 til sekretær- /fuldmægtigstillinger, der besættes med jurister eller  

 universitetsøkonomer, eller f.eks. normale tillæg til stillinger som adjunkt  

 eller lektor ved universiteterne og visse højere læreanstalter, da disse  

 tillæg er hjemlet i overenskomsterne eller ved aftale i henhold til  

 overenskomsterne.
4.2. Stillinger på tjenestemandsvilkår (eller på  tjenestemandslignende  

 vilkår ved tilskudsinstitutioner.) Direktoratet udsendte i juni måned 1985 finansministeriets cirkulære af  

 21. marts 1985 om klassificering af nyoprettede tjenestemandsstillinger m.v.  

 og den almindelige friliste for undervisningsministeriets område til  

 institutionerne.
Som det fremgår af cirkulærets pkt. 10.1. omfatter  

 cirkulæret og frilisten også tjenestemandslignende stillinger ved  

 tilskudsinstitutioner.
Når der i det følgende tales om  

 tjenestemandsstillinger og tjenestemandsvilkår, omfatter det således også  

 tjenestemandslignende stillinger og tjenestemandslignende vilkår ved  

 tilskudsinstitutioner.
 4.2.1. Stillinger på friliste.
Frilisten er en fortegnelse over stillinger, der er klassificeret på  

 forhånd, når de falder ind under den angivne funktionsbeskrivelse.
Der er  

 altså ikke tale om, at der skal forhandles eller aftales en klassificering.  

 Anvendelsen af frilisten delegeres fra og med 1986 til de fleste  

 institutioner under DVU i samme omfang som normeringskompetencen.
 Det betyder, at institutionerne kan placere de nyoprettede  

 tjenestemandsstillinger, som institutionerne efter de regler og hensyn, der  

 fremgår af afsnit 3, har besluttet at oprette, i en lønramme med evt. tillæg  

 efter de funktionsbeskrivelser, der er i frilisten.
 Kompetencen til at anvende frilisten er ikke delegeret til de  

 institutioner, der er nævnt særskilt i afsnit 1. Disse institutioner skal  

 anvende proceduren i punkt 4.2.2. i alle tilfælde.
 Ved anvendelsen af frilisten skal institutionen være opmærksom på,  at den  

 centralorganisation, der er angivet i frilisten ud for  stillingen, skal have  

 meddelelse om indplaceringen af den  nyoprettede stilling , jfr. cirkulæret  

 pkt. 5.1. og bilag 2. Institutionen bør samtidig meddele  

 centralorganisationen, at evt. bemærkninger skal fremsættes over for  

 institutionen og ikke over for undervisningsministeriet.
 Hvis der ud for stillingen i frilisten er en x-markering, må stillingen  

 først slås op efter 3 uger, idet vedkommende centralorganisation skal have  

 mulighed for at gøre indsigelse mod den foretagne anvendelse af frilisten.
 Hvis centralorganisationen gør indsigelse over for institutionen, kan  

 institutionen ændre indplaceringen, hvis indsigelsen viser, at den foretagne  

 indplacering er åbenlys fejlagtig.
 Hvis ikke dette er tilfældet, skal institutionen forelægge  indsigelsen  

 mod anvendelsen af frilisten for  undervisningsministeriets lønafdeling med  

 institutionens begrundelse for den foretagne indplacering og eventuelle  

 kommentarer til den pågældendes centralorganisations indsigelse.
 Hvis der ikke kan opnås enighed mellem den pågældende centralorganisation  

 og undervisningsministeriet, forelægger ministeriet sagen for lønnings- og  

 pensionsdepartementet, jfr. cirkulærets pkt. 5.2.
Ved anvendelsen af frilisten må institutionerne sikre, at den valgte  

 aflønning svarer til stillingsbeskrivelsen, og at stillingsbeskrivelsen, som  

 institutionen har opstillet ved normeringen af stillingen, svarer til  

 stillingens faktiske arbejdsindhold.
Det skal bemærkes, at den fastsatte  

 aflønning af personalet skal holdes inden for de givne lønsumsbevillinger -  

 også hvis lønindplaceringen foretages af undervisningsministeriet eller  

 lønnings- og pensionsdepartementet.
 4.2.2. Stillinger, der ikke er på friliste.
 Hvis institutionen normerer stillinger, der ikke er på friliste, følges  

 den almindelige klassificeringsprocedure, som beskrevet i cirkulærets pkt. 2.  

 Denne procedure følges desuden for alle nyoprettede tjenestemandsstillinger  

 ved de institutioner, der ikke har fået delegeret kompetencen til at anvende  

 frilisten, jfr. afsnit 1.
Funktionsbeskrivelsen , d.v.s. beskrivelse af det arbejds- og  

 ansvarsområde, der er knyttet til stillingen, herunder oplysning om, hvorvidt  

 der er knyttet ledelsesfunktioner til stillingen, omfanget af  

 ledelsesfunktionen med angivelse af antal underordnede og disses aflønning  

 samt oplysning om eventuelle særlige uddannelses-, erfarings- eller  

 kvalifikationskrav, forslag til klassificering samt forslag til  

 stillingsbetegnelse, sendes af institutionen til undervisningsministeriets  

 lønafdeling, der i givet fald forelægger sagen for lønnings- og  

 pensionsdepartementet.
Stillingen kan ikke opslås og besættes før  

 klassificeringen er fastlagt.
Klassificeringsproceduren for nye stillinger i de særlige  

  bevillingslønrammer iværksættes i forbindelse med behandlingen af forslag om  

 yderligere årsværk.
Ved ændret anvendelse af et årsværk i de særlige  

 bevillingslønrammer uden udvidelse af antallet af årsværk, iværksættes  

 klassificeringsproceduren ligeledes i forbindelse med sagens behandling i  

 øvrigt i undervisningsministeriet.
 4.3. Stillinger på individuelle lønvilkår .
Forslag til nyoprettede stillinger, der ikke kan besættes på hverken  

 overenskomst- eller tjenstemandsvilkår, forelægges af institutionen for  

 undervisningsministeriets lønafdeling, der i givet fald forelægger sagen for  

 lønnings- og pensionsdepartementet med forslag om aflønning.
Dette gælder de  

 ganske få stillinger, der hidtil har stået under »c.
Andet  

 personale« i personaleoversigterne på finansloven.
Tjenestemandslignende  

 stillinger ved tilskudsinstitutioner behandles som nævnt i denne forbindelse  

 som tjenestemandsstillinger.
 4.4. Udvidede frilister.
Direktoratet indkaldte i juni måned 1985 institutionernes forslag til  

 stillinger på en udvidet friliste efter lønnings- og pensionsdepartementets  

 cirkulære af 21. marts 1985 pkt. 4.2. Der er kun modtaget nogle få forslag,  

 hvilket måske skyldes, at muligheden og behovet for at oprette nye  

 tjenestemandsstillinger er begrænset.
Forslagene er videresendt til  

 undervisningsministeriets lønafdeling til nærmere behandling.
Der er indtil  

 videre ikke udarbejdet nogen udvidet friliste.
 5. Sondring mellem stillingsoprettelse og omklassificering .
Denne sondring har hidtil været foretaget af undervisningsministeriet og  

 finansministeriet i forbindelse med finanslovsbehandlingen.
Ved delegation af  

 normeringskompetencen får institutionerne pligt til at foretage denne  

 sondring, der kan være meget vanskelig i visse grænsesituationer.
Sondringen er vigtig, da frilisten ikke kan bruges til  omklassificering,  

 og da den samme sondring anvendes ved indplacering af stillinger efter de  

 overenskomster, der har flere indplaceringsniveauer.
Den nærmere beskrivelse  

 af sondringen fremgår af lønnings- og pensionsdepartementets cirkulære af 21.  

 marts 1985, pkt. 8 og skal ikke uddybes nærmere her.
Dog henledes  

 opmærksomheden på, at de nye funktioner, der er omtalt i cirkulærets pkt.  

 8.2.b., skal være funktioner, som ikke hidtil har været varetaget i  

 institutionen/virksomheden .
 Ved denne sondring må institutionen være opmærksom på, at man tillige har  

 en forpligtelse til at sikre, at der ikke sker en lønniveauglidning uden  

 begrundelse i aktuelle og markante ændringer i arbejdsfunktionerne, og at  

 lønudgifterne skal afholdes inden for de givne lønsumsbevillinger.
 6. Normeringsoversigter.
Finansministeriet stiller krav om tilstedeværelsen af normeringsoversigter  

 på budgetteringstidspunktet og eventuelt også ved finansårets start.  

 Direktoratet har fundet det formålstjenligt at kombinere  

 normeringsoversigterne med oplysninger om lønbudgettet, jfr.  

 normeringsoversigterne til FFL 1986. Sådanne oversigter vil også for  

 fremtiden skulle indsendes i forbindelse med budgetbidragene.
De nærmere  

 regler vil fremgå af den årlige indkaldelse af bidrag til FFL.
Direktoratet  

 overvejer, om normeringsoversigterne på længere sigt kan behandles og  

 videregives via edb.
 7. Kontrol med personaleforbrug og lønforbrug .
Institutionernes løbende kontrol af lønforbruget kan som hidtil foregå via  

 oplysninger fra regnskabssystemerne.
For finansåret 1986 er reglerne om  

 lønregulering på tillægsbevillingsloven uændret i forhold til tidligere, men  

 anciennitetsstigninger og ansættelse af dyrere personale i ledige stillinger  

 kan nu ikke længere tages som lønregulering.
Merudgifter hertil skal afholdes  

 af de givne lønsumsbevillinger.
 Institutionerne skulle fra 1. januar 1986 efter det oplyste kunne få en  

 løbende opgørelse af årsværksforbruget omregnet efter de omregningsfaktorer,  

 der blev fastsat ved timeoprydningen i efteråret 1984, fra  

 Løninformationssystemet (LIF) i statens regnskabsdirektorat.
Berrit Hansen vicedirektør / Kirsten Skjødt fuldm.
