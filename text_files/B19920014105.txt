 I medfør af skattekontrollovens § 1, stk. 1, § 2, stk. 1, og § 3, stk. 1  

 og 3, jf. lovbekendtgørelse nr. 551 af 9. juli 1991, virksomhedsskattelovens  

 § 2, stk. 5, jf. lovbekendtgørelse nr. 620 af 22. august 1991 og  

 investeringsfondslovens § 13, jf. lovbekendtgørelse nr. 241 af 17. april  

 1990, fastsættes efter indstilling fra Ligningsrådet følgende:
Personer og selskaber m.v. omfattet af  

 bekendtgørelsen § 1.  Reglerne i denne bekendtgørelse finder  

 anvendelse for:
 § 2.  De skattepligtige skal, selv om de ikke er  

 bogføringspligtige efter bogføringsloven, opfylde kravene i  

 Industriministeriets bekendtgørelse nr. 598 af 21. august 1990 om  

 erhvervsdrivende virksomheders bogføring, årsregnskab og opbevaring af  

 regnskabsmateriale.
 § 3.  Told- og Skattestyrelsen kan for enkelte  

 skattepligtige og for grupper af skattepligtige helt eller delvis dispensere  

 fra pligten til at opfylde bestemmelserne i denne bekendtgørelse.
Den form, hvori selvangivelses- og  

 regnskabsoplysninger skal § 4.  Det årsregnskab, der efter skattekontrollovens §  

 3, stk. 2, skal indsendes til ligningsmyndigheden, skal være udarbejdet efter  

 skattemæssige principper, eller vedlægges nødvendige skattemæssige  

 korrektioner og specifikationer.
 § 5.  De skattepligtige har pligt til inden udløbet af  

 fristen for indgivelse af selvangivelse at afgive supplerende selvangivelses-  

 og regnskabsoplysninger til skattemyndighederne på en af følgende måder:
 Stk. 2.  Følgende grupper er fritaget for at opfylde  

 pligten i stk. 1:
Fælles bestemmelser Krav til regnskabsgrundlaget og årsregnskabet § 6.  Årsregnskabet skal aflægges på klar og  

 overskuelig måde og indeholde sådanne specifikationer, at det kan danne  

 grundlag for told- og skattemyndighedernes kontrol.
Stk. 2.  Bogføringen skal tilrettelægges således, at  

 alle registreringer kan følges til de skattemæssige opgørelser.
De  

 skattemæssige opgørelsers tal skal kunne opløses i de tal, hvoraf de er  

 sammensat.
 Stk. 3.  Skattemæssige korrektioner til årsregnskabet  

 skal udarbejdes på en sådan måde, at det er muligt at konstatere sammenhængen  

 til det foregående års skattemæssige opgørelser.
 § 7.  Er tilgodehavender og gæld vedrørende vare- og  

 tjenesteydelser ikke indarbejdet i bogføringen, skal der foreligge  

 specifikation over disse ved regnskabsårets udløb med angivelse af navn og  

 adresse på hver debitor og kreditor.
 Stk. 2.  Ved regnskabsårets udløb skal der udarbejdes  

 særskilte opgørelser over igangværende arbejder for fremmed regning fordelt  

 på hver enkelt ordre med specificeret redegørelse for, hvorledes  

 værdiansættelsen er foretaget.
 § 8.  Nettoomsætningen skal opgøres under hensyntagen  

 til tilgodehavender for vare- og tjenesteydelser ved regnskabsårets  

 begyndelse og slutning.
 Stk. 2.  Nettoomsætningen skal oplyses særskilt.  

 Reguleres værdien af igangværende arbejder for fremmed regning i  

 nettoomsætningen, skal reguleringen anføres særskilt.
 § 9.  Vareforbrug, lønninger, andre  

 personaleomkostninger og øvrige omkostninger efter art skal oplyses særskilt.  

 Er de nævnte omkostninger anvendt til anlægsformål eller private formål, skal  

 overførslerne oplyses særskilt for hver enkelt omkostningsart.
 Stk. 2.  De i stk. 1 opregnede omkostninger skal opgøres  

 under hensyntagen til varebeholdningernes værdi før skattemæssige  

 nedskrivninger og til værdien af igangværende arbejder for fremmed regning  

 ved regnskabsårets begyndelse og slutning.
 Stk. 3.  Forbrug af vare- og tjenesteydelser skal  

 opgøres under hensyntagen til gæld vedrørende disse ydelser ved  

 regnskabsårets begyndelse og slutning.
 § 10.  Indtægter og udgifter, som hidrører fra andet  

 end den ordinære drift, skal vises som ekstraordinære indtægter og  

 ekstraordinære udgifter og specificeres efter art, medmindre de er af  

 uvæsentlig betydning.
 § 11.  Følgende skal anføres særskilt:
 § 12.  Foretages periodisering af renteindtægter og  

 renteudgifter, skal summen af de i regnskabsåret forfaldne renteindtægter og  

 renteudgifter samt periodiseringsposter ved regnskabsårets begyndelse og  

 slutning oplyses særskilt.
 § 13.  Indskud i pengeinstitut eller lignende skal  

 specificeres med angivelse af anbringelsessted og kontonummer.
 Stk. 2.  Tilgodehavender for vare- og tjenesteydelser og  

 for erhvervsmæssig udlåns- og finansieringsaktivitet skal anføres uden  

 nedskrivning.
 Stk. 3.  Andre tilgodehavender specificeres med  

 angivelse af debitors navn og adresse.
 Stk. 4.  Nedskrivninger for konstaterede eller  

 forventede tab på debitorer skal anføres særskilt.
 Stk. 5.  Beholdning af værdipapirer, herunder  

 finansielle kontrakter, skal specificeres efter art med angivelse af  

 nominelle værdi og kursværdi.
Stk. 6.  Har den skattepligtige handel med værdipapirer  

 som sin næringsvej, er det tilstrækkeligt, at specifikationen fremgår af  

 bogføringen.
Tilsvarende gælder for skattepligtige omfattet af  

 kursgevinstlovens § 2. For andre skattepligtige skal værdipapirer, hvor  

 kursgevinster eller kurstab er skattepligtige efter kursgevinstloven,  

 særskilt specificeres med angivelse af anskaffelsessum.
For så vidt angår  

 værdipapirer i danske kroner, skal tillige angives den pålydende rente på  

 udstedelsestidspunktet.
 Stk. 7.  Hvor praktiske hensyn taler derfor, kan de  

 oplysninger, der er nævnt i stk. 1, 2, 3, 4 og 5, gives i mere summarisk  

 form, såfremt specifikationerne i øvrigt fremgår af bogføringen.
§ 14.  Varelager skal oplyses særskilt.
Såfremt der er  

 foretaget skattemæssige nedskrivninger efter varelagerloven, skal  

 nedskrivningerne ved regnskabsårets begyndelse og udløb anføres særskilt.
Stk. 2.  Ved regnskabsårets udløb skal der foretages en  

 fysisk optælling af varelageret, hvis størrelse skal kunne dokumenteres ved  

 en optællingsliste, hvori de enkelte varer er anført og identificeret i  

 nødvendigt omfang.
Såfremt lagerbeholdningen til enhver tid kan opgøres på  

 grundlag af et betryggende ført lagerregnskab eller lignende, kan den fysiske  

 optælling ske på andre tidspunkter end ved regnskabsårets udløb.
 Stk. 3.  Er der ved opgørelsen af varelagerets værdi  

 beregnet nedslag for ukurans, eller ved opgørelsen af værdien af igangværende  

 arbejder for fremmed regning indregnet en andel af indirekte  

 produktionsomkostninger eller acontoavance, skal de pågældende beløb oplyses  

 særskilt.
§ 15.  Aktiver, hvorpå der foretages skattemæssige  

 afskrivninger, skal specificeres således, at der gives de nødvendige  

 oplysninger til brug for kontrollen med afskrivningsgrundlaget og de  

 foretagne afskrivningers beregning.
For så vidt angår skattemæssige  

 afskrivninger på aktiver, der ikke afskrives efter afskrivningslovens afsnit  

 I, II og III, skal tillige angives anskaffelsestidspunktet for aktivet.
 Stk. 2.  Er der henlagt til investeringsfond, skal  

 beregningsgrundlaget specificeres.
§ 16.  Værdi og nedskrivning af landbrugeres  

 husdyrbesætninger ved regnskabsårets begyndelse og udløb skal oplyses  

 særskilt.
Værdiansættelsen skal anføres med angivelse af antallet af husdyr  

 fordelt på de enkelte husdyrgrupper.
 Stk. 2.  Landbrugere, der har valgt at føre fuldstændigt  

 regnskab over formueskattefrie beholdninger, skal særskilt anføre værdien af  

 sådanne beholdninger ved regnskabsårets begyndelse og udløb.
 § 17.  Gæld skal i det mindste specificeres således:
 Stk. 2.  Oplysninger om kreditors navn og adresse samt  

 eventuelt kontonummer vedrørende gæld som nævnt i stk. 1, nr. 3, skal findes  

 i virksomheden og udleveres på begæring.
 § 18.  Ved opgørelsen af egenkapitalen skal privat  

 vareforbrug og privatandele af omkostninger m.v. vises særskilt.
 § 19.  Hvis der er sket modregning mellem udgifts- og  

 indtægtsposter eller mellem aktiver og passiver, skal bruttotallene vises.
Interessenter, kommanditister samt  

 partredere § 20.  Interessenter, komplementarer, kommanditister  

 og partredere (deltagere), der ikke er omfattet af ligningslovens § 29, kan  

 vælge at lade bestemmelserne i §§ 6-19 opfylde af det pågældende  

 interessentskab, kommanditselskab eller partrederi, som herefter udleverer  

 årsregnskabet med tilhørende korrektioner og specifikationer til deltagerne  

 til brug ved disses indkomst- og formueopgørelse.
 Stk. 2.  Deltagerne skal ved opgørelsen af den  

 skattepligtige indkomst og formue specificere deres andel af henholdsvis  

 indkomsten og formuen hidrørende fra deltagelse i interessentskabet,  

 kommanditselskabet eller partrederiet.
 Stk. 3.  Anvender deltagerne skattemæssige  

 periodiseringsmetoder eller værdiansættelsesmetoder eller foretager  

 skattemæssige afskrivninger eller nedskrivninger, der afviger fra  

 årsregnskabet som nævnt i stk. 1, skal alle korrektioner anføres særskilt.
Erhvervsdrivende under virksomhedsordningen § 21.  Virksomhedens bogføring skal tilrettelægges  

 således, at virksomhedens økonomi og den erhvervsdrivendes private økonomi  

 regnskabsmæssigt adskilles.
 Stk. 2.  Følgende poster skal registreres særskilt:
 § 22.  Følgende skal oplyses særskilt:
 Stk. 2.  Såfremt indskud eller hævninger består af andre  

 værdier end kontanter, skal det oplyses, hvilke værdier det drejer sig om, og  

 det skal på begæring kunne oplyses, hvorledes værdiansættelsen er foretaget.
§ 23.  Indskudskontoen ved indkomstårets udløb skal  

 oplyses.
De reguleringer, der skal foretages efter virksomhedsskattelovens §  

 3, stk. 7, skal oplyses særskilt.
For det indkomstår, hvor en virksomhed  

 overgår til beskatning efter virksomhedsskatteordningen, skal indskudskontoen  

 specificeres ved indtræden.
 Stk. 2.  Konto for opsparet overskud ved indkomstårets  

 udløb skal oplyses særskilt.
§ 24.  Kapitalafkastgrundlaget ved indkomstårets  

 begyndelse skal oplyses særskilt.
For det indkomstår, hvor en virksomhed  

 overgår til beskatning efter virksomhedsskatteordningen, skal  

 kapitalafkastgrundlaget specificeres ved indtræden.
 Stk. 2.  Hvis der vedlægges en specifikation af de  

 nødvendige korrektioner til egenkapitalen, kan kapitalafkastgrundlaget efter  

 udgangen af det år, hvor virksomheden overgår til beskatning efter  

 virksomhedsskatteordningen, opgøres med udgangspunkt i virksomhedens  

 egenkapital ved indkomstårets begyndelse.
 Stk. 3.  Beregningen og størrelsen af kapitalafkastet  

 skal oplyses særskilt.
 Stk. 4.  Beregningen og størrelsen af rentekorrektioner  

 efter virksomhedsskattelovens § 11, stk. 1-3, skal oplyses særskilt.
 § 25.  Personer og dødsboer, der ejer flere  

 virksomheder, skal opfylde bestemmelserne i kapitel 5 særskilt for hver  

 virksomhed.
Fonde og foreninger som er skattepligtige  

 efter § 26.  Beregningsgrundlaget for hensættelser til  

 konsolidering af fondskapitalen efter fondsbeskatningslovens § 5, stk. 1,  

 skal anføres med angivelse af indkomstårets samlede foretagne uddelinger og  

 de samlede uddelte beløb af tidligere indkomstårs hensættelser til  

 almenvelgørende eller på anden måde almennyttige formål.
Den anvendte procent  

 til beregning af konsolideringshensættelsen skal anføres.
 Stk. 2.  Det anvendte reguleringstal for beregning af  

 konsolideringshensættelser efter fondsbeskatningslovens § 5, stk. 3, skal  

 oplyses.
Indberetningsafstemninger § 27.  Oplysningspligtige skal oplyse størrelsen af  

 lønninger og honorarer m.v., der indgår i regnskabet, og vise en afstemning  

 med de lønninger og honorarer m.v., der er indberettet til  

 skattemyndighederne efter skattekontrollovens § 7.
 § 28.  Fonde og foreninger, som er skattepligtige  

 efter fondsbeskatningslovens § 1, skal oplyse størrelsen af uddelinger som  

 nævnt i fondsbeskatningslovens § 4 og vise en afstemning med de oplysninger,  

 der er indberettet til skattemyndighederne efter skattekontrollovens § 7 B.
 § 29.  Renteoplysningspligtige skal oplyse størrelsen  

 af renteindtægter og renteudgifter, der indgår i regnskabet, og vise en  

 afstemning med de renter, der er indberettet til skattemyndighederne efter  

 skattekontrollovens §§ 8 H, 8 P og 8 Q.
 § 30.  Faglige foreninger, som nævnt i ligningslovens  

 § 13, skal oplyse størrelsen af kontingentindbetalinger, der indgår i  

 regnskabet, og vise afstemning med de kontingenter, der er indberettet til  

 skattemyndighederne efter skattekontrollovens § 8 T.
 § 31.  Anvender de oplysningspligtige efter §§ 27-30  

 et regnskabsår, der afviger fra kalenderåret, skal det vises, hvorledes de  

 indberettede beløb fordeler sig på de dele af kalenderår, der udgør  

 regnskabsperioden.
 Ikrafttrædelses- og overgangsbestemmelser  

 m.v.
 § 32.  Bekendtgørelsen træder i kraft dagen efter  

 bekendtgørelsen i Lovtidende og finder anvendelse for regnskabsår, der  

 begynder 1. januar 1992 eller senere.
 Stk. 2.  Følgende bekendtgørelser ophæves:
