 I henhold til § 2, stk. 3 og 4, og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
 § 1.  På Odense Universitet er der en naturfaglig  

 basisuddannelse.
 Stk. 2.  Basisuddannelsen er 2-årig og danner grundlag  

 for videre studier, der fører til naturvidenskabelig bifagseksamen,  

 afgangseksamen og kandidateksamen.
 Stk. 3.  Dele af basisuddannelsen indgår endvidere i 1.  

 del af den lægevidenskabelige kandidatuddannelse.
§ 2.  Studerende med anden adgangsgivende eksamen end  

 matematisk studentereksamen og højere forberedelseseksamen med tilvalg i  

 matematik, fysik og kemi har ikke adgang til basisuddannelsen, før de har  

 bestået (fået karakteren 6 eller derover) en prøve i matematik, fysik og  

 kemi.
Universitetet kan i enkelttilfælde dispensere fra denne regel.
 Stk. 2.  Prøverne i matematik, fysik og kemi kan være  

 prøver efter gymnasiale suppleringskursus eller HF-enkeltfag (på  

 tilvalgsniveau).
 Stk. 3.  Universitetet fastsætter nærmere regler om,  

 hvornår prøverne skal være bestået.
 § 3.  Basisuddannelsen består af en fællesobligatorisk  

 del svarende til 65/100 af den normerede studietid, en tilvalgsdel svarende  

 til mindst 15/100 af den normerede studietid, og en  

 studieretningsobligatorisk del svarende til højst 20/100 af den normerede  

 studietid, jf. § 8.
 Stk. 2.  I den fællesobligatoriske del af  

 basisuddannelsen indgår følgende undervisningsområder:
 Stk. 3.  De i stk. 2 nævnte undervisningsområder  

 omfatter følgende fag:
 Stk. 4.  Universitetet fastsætter for de enkelte  

 naturvidenskabelige kandidatuddannelser nærmere bestemmelser om, hvilke  

 kurser der som studieretningsobligatoriske kurser kan indgå i  

 basisuddannelsen.
 Stk. 5.  Universitetet fastsætter nærmere bestemmelser  

 om, hvilke kurser der kan indgå i basisuddannelsens tilvalgsdel.  

 Studieretningsobligatoriske kurser fra andre studieretninger end den valgte  

 kan indgå som tilvalg.
Stk. 6.  Tilvalgskursernes omfang karakteriseres ved et  

 antal kursusenheder, hvor en kursusenhed svarer til 1/10 af et semesters  

 normerede skematimetal.
Et tilvalgskursus kan højst sættes til 4  

 kursusenheder.
§ 4.  Universitetet kan gøre deltagelse i  

 undervisningsområdet Cellebiologi A - Fysik B betinget af, at  

 undervisningsområdet Miljøbiologi - Fysik A - Kemi A og B og Matematik A,  

 eller dele heraf, er gennemført.
Ligeledes kan universitetet gøre deltagelse  

 i de studieretningsobligatoriske kurser betinget af, at undervisningsområdet  

 Cellebiologi A - Fysik B, eller dele heraf er gennemført.
 § 5.  Inden for de enkelte undervisningsområder kan en  

 bedømmelse efter universitetets nærmere bestemmelse ske på grundlag af:
 1. En eller flere skriftlige og/eller mundtlige  

 prøver, der normalt foregår i de sædvanlige eksamensterminer.
 2. En eller flere opgavebesvarelser eller rapporter  

 afleveret til bedømmelse i forbindelse med undervisningen eller som resultat  

 af et projekt.
 3. Deltagelse i kurser, seminarer, øvelser eller  

 lignende.
 4. Kombinationer af nr. 1-3.
 Stk. 2.  I de i § 3, stk. 2 nævnte undervisningsområder  

 gives 1 karakter i hvert af de fag, der indgår i undervisningsområderne, for  

 så vidt der afholdes særskilt prøve i fagene, jf. stk. 1, nr. 1-4.
Stk. 3.  Et projekt er et arbejde over en formuleret  

 opgave eller problemstilling.
Et projekt kan udføres i tilknytning til de  

 obligatoriske deles undervisningsområder.
Projekter kan udføres i  

 undervisningsperioden eller uden for denne.
 Stk. 4.  Projekter kan udføres af en enkelt studerende  

 eller af indtil fire studerende i samarbejde.
 Stk. 5.  Universitetet fastsætter nærmere retningslinier  

 for formulering og tildeling af projekter.
 Stk. 6.  Hvert projekt afsluttes inden for en nærmere  

 fastsat tidsfrist med en rapport.
Stk. 7.  Hvis flere studerende har deltaget i et  

 projekt, afholdes der en mundtlig prøve for disse studerende med udgangspunkt  

 i projektrapporten.
Bedømmelsen er individuel.
 § 6.  Hvert tilvalgskursus afsluttes efter  

 universitetets nærmere bestemmelse med prøve eller med aflevering af en  

 rapport.
§ 7.  Ved bedømmelsen af prøver og projektrapporter i  

 tilknytning til basisuddannelsens obligatoriske dele gives karakter efter  

 13-skalaen efter de fælles bestemmelser om karaktergivningen ved de højere  

 uddannelsesinstitutioner.
Dog anvendes bedømmelsen Bestået/Ikke bestået ved  

 prøver eller rapporter i den fællesundervisning for alle studerende i kemi,  

 som lægestuderende ikke deltager i.
 Stk. 2.  Ved bedømmelsen af prøver eller rapporter i  

 tilknytning til basisuddannelsens tilvalgsdel anvendes Bestået/Ikke bestået.  

 En prøve på et tilvalgskursus, der tillige som studieretningsobligatorisk  

 kursus eller som kursus på de naturvidenskabelige overbygningsstudier (cand.  

 scient. studier) i øvrigt bedømmes efter 13-skalaen, bedømmes også ved den  

 naturfaglige basisuddannelse efter 13-skalaen.
 § 8.  Basisuddannelsen er afsluttet, når dels de  

 fællesobligatoriske undervisningsområder og dels de tilvalgskurser og  

 studieretningsobligatoriske kurser, der tilsammen udgør 35/100 af den  

 normerede studietid på basisuddannelsen er gennemført således, at der ved  

 samtlige prøver og samtlige rapporter er opnået Bestået eller mindst  

 karakteren 6. De studieretningsobligatoriske kurser skal være omfattet af een  

 studieretning, jf. § 3 stk. 4.
 Stk. 2.  Eksamensbeviset for den naturfaglige  

 basisuddannelse skal indeholde angivelse af de gennemførte kurser og  

 projekter.
 § 9.  Universitetet fastsætter inden for  

 bekendtgørelsens rammer nærmere regler om den naturvidenskabelige  

 basisuddannelse i en studieordning, jf. styrelseslovens § 14. Studieordningen  

 sendes til Undervisningsministeriet, Direktoratet for de Videregående  

 Uddannelser, til orientering.
 § 10.  Direktoratet kan efter universitetets  

 indstilling dispensere fra bekendtgørelsen, når det findes begrundet i  

 usædvanlige forhold.
§ 11.  Klager over universitetets afgørelser i henhold  

 til denne bekendtgørelse indgives til universitetet.
Hvis en klage ikke tages  

 til følge, og klageren fastholder klagen, videresender universitetet klagen -  

 vedlagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 12.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 13.  Bekendtgørelsen træder i kraft den 1. februar  

 1988.
 Stk. 2.  Bekendtgørelse nr. 401 af 3. september 1972 om  

 den naturfaglige basisuddannelse på Odense Universitet ophæves.
 Stk. 3.  Universitetet fastsætter eventuelle  

 overgangsregler.
