Landsskatteretskendelse af 25. oktober 2002 vedr.
Skattefri  

 anpartsombytning  afslag på tilladelse Klagen vedrører et af told- og skatteregionen til A meddelt  

 afslag på tilladelse til skattefri anpartsombytning, jf.  

 aktieavancebeskatningslovens § 13, stk. 1.
 Ved ansøgning af 17. september 2001 anmodede A om tilladelse til  

 skattefri anpartsombytning af sine anparter i B ApS, jf. ovennævnte  

 bestemmelse.
I forbindelse med ansøgningen oplystes, at A ejede 100 pct. af  

 anparterne nom. 125.000 kr. i B ApS.
Dette selskab blev stiftet ved en  

 skattefri virksomhedsomdannelse den 31. maj 2001, og havde ifølge  

 åbningsbalancen en egenkapital på 5.767.210 kr.
Selskabet drev virksomhed med  

 el-installationsarbejde samt EDB-installationsarbejde.
 Den forestående anpartsombytning ønskedes gennemført ved  

 apportindskud af As beholdning af anparter i B ApS i et nystiftet  

 selskab.  

 Vederlaget for anparterne skulle udelukkende bestå af anparter i det  

 nystiftede  

 selskab.
Af fremlagt årsregnskab for 2001 fremgår det, at selskabet i  

 regnskabsåret havde en omsætning på 6.703.434 kr., men at selskabet  

 konstaterede et underskud på -157.743 kr.
Selskabet havde en egenkapital på  

 5.609.467 kr., som udgjordes af anpartskapitalen på 125.000 kr. samt reserver  

 på de resterende 5.484.467 kr.
Selskabets likvide beholdning var på 1.800.098  

 kr.
Told- og skatteregionen har i forbindelse med afvisningen af  

 anmodningen om skattefri anpartsombytning anført, at betingelsen i  

 aktieavancebeskatningslovens § 13, stk. 1, om forhåndstilladelse fra de  

 nationale skattemyndigheder, som er indført i Danmark ved lov nr. 312 af 17.  

 maj 1995, har baggrund i artikel 11, stk. 1, litra a i fusionsdirektivet  

 90/434/EØF.
I direktivet anføres det, at såfremt hovedformålet eller et af  

 hovedformålene bag en af de transaktioner direktivet dækker, herunder  

 anpartsombytning, er skattesvig eller skatteunddragelse/skatteundgåelse, kan  

 de  

 nationale skattemyndigheder undlade at meddele tilladelse.
Det anføres  

 endvidere, at såfremt en transaktion ikke foretages ud fra forsvarlige  

 økonomiske betragtninger, såsom omstrukturering eller rationalisering af  

 aktiviteterne i de selskaber, der deltager i transaktionen, kan dette skabe  

 en  

 formodning for, at hovedformålet eller et af hovedformålene med transaktionen  

 er skattesvig eller skatteunddragelse/skatteundgåelse.
Told- og skatteregionen har efter en samlet vurdering  

 konkluderet, at anmodningen om skattefri anpartsombytning ikke har været  

 begrundet ud fra forsvarlige økonomiske betragtninger, idet motivet bag  

 anpartsombytningen udelukkende har været at opnå en skattemæssig fordel.  

 Regionen har herved lagt særlig vægt på, at kravet om forhåndstilladelse især  

 skal sikre mod, at personer i stedet for at sælge aktier vælger at foretage  

 en  

 anpartsombytning for at undgå eller udskyde dansk aktieavancebeskatning.
Der  

 er  

 yderligere henvist til, at der ikke opnås en mere enkel selskabsstruktur med  

 henblik på en forberedelse af et generationsskifte, samt at der ikke har  

 været  

 dokumenteret nogen konkrete planer om, at udskille forskellige aktiviteter i  

 datterselskaber.
Afslutningsvis har regionen henvist til, at påtagelsen af et  

 ejertidsvilkår på 3 år ikke kan afkræfte formodningen om, at hovedformålet  

 var  

 udskydelse af aktieavancebeskatningen, jf.
TfS 2001.178.
Klagerens repræsentant har nedlagt påstand om, at tilladelse til  

 skattefri anpartsombytning meddeles som ansøgt, idet repræsentanten har gjort  

 gældende, at der ikke foreligger skatteundgåelse eller skatteunddragelse ved  

 anpartsombytningen.
Til støtte herfor har repræsentanten anført, at  

 hovedformålene med den ønskede anpartsombytning var at etablere en enkel  

 selskabsstruktur, at foretage en risikoafgrænsning, at forberede et  

 generationsskifte, samt at skabe mulighed for etablering af selvstændige  

 datterselskaber, som skulle modtage større ordrer, hvorefter den påtænkte  

 aktieombytning utvivlsomt har været begrundet i selskabets forretningsmæssige  

 interesser.
Specielt med henblik på ønsket om, at foretage en opdeling af  

 selskabets erhvervsområder i to selvstændige selskaber har repræsentanten  

 anført, at metoden med aktieombytning  i stedet for spaltning   

 blev  

 foretrukket af omkostningsmæssige årsager.
Repræsentanten har endvidere  

 anført,  

 at selskabet havde fået flere ordrer med henblik på installation af  

 edb-udstyr,  

 som man ønskede udskilt fra den almindelige el-installationsvirksomhed.
Med hensyn til ønsket om at foretage en risikoafgrænsning har  

 repræsentanten anført, at selskabet havde forretningsmæssig interesse i at  

 placere edb-installationsvirksomheden i et selvstændigt selskab, samt at  

 koncernen havde forretningsmæssig interesse i at kunne placere reserverne til  

 et holdingselskab.
Forberedelsen af generationsskifte eller optagelse af nye  

 medarbejdere i ejerkredsen lettedes endvidere gennem den ønskede  

 selskabsstruktur, idet denne ville give mulighed for at udlodde værdier til  

 moderselskabet forud for optagelse af nye ejere i datterselskaberne.
Der var  

 imidlertid ingen konkrete planer herom på ansøgningstidspunktet.
 Landsskatteretten skal  

 udtale:
Betingelsen i aktieavancebeskatningslovens § 13, stk. 1, om, at  

 ombytning af anparter som defineret i lovens § 13, stk. 2, kræver tilladelse,  

 blev indsat ved lov nr. 312 af 17. maj 1995 med baggrund i artikel 11, stk.  

 1,  

 litra a i fusionsdirektiv 90/434/EØF.
Ifølge fusionsdirektivets artikel 11,  

 stk. 1, litra a kan en medlemsstat fravige direktivet, når hovedformålet  

 eller  

 et af hovedformålene bag en af de transaktioner, direktivet dækker, herunder  

 ombytning af anparter, er skattesvig eller skatteunddragelse.
Videre fremgår,  

 at såfremt en transaktion ikke foretages ud fra forsvarlige økonomiske  

 betragtninger,  

 såsom omstrukturering eller rationalisering af aktiviteterne i de selskaber,  

 der deltager i transaktionen, kan dette skabe formodning om, at hovedformålet  

 eller et af hovedformålene med transaktionen er skattesvig eller  

 skatteunddragelse.
Ved afgørelsen af, om den påtænkte transaktion som  

 hovedformål eller et af hovedformålene har skattesvig eller  

 skatteunddragelse,  

 skal fortages en samlet undersøgelse af den konkrete transaktion, jf. herved  

 EF-domstolens dom af 17. juli 1997 i Leur-Bloem sagen offentliggjort i SU  

 1997.257.
Ud fra en samlet vurdering af de i sagen foreliggende  

 oplysninger finder Landsskatteretten, at selskabet på tilstrækkelig vis har  

 sandsynliggjort, at motivet bag den skattefri anpartsombytning var  

 forretningsmæssigt begrundet i omstrukturering eller rationalisering af  

 aktiviteterne.
Retten finder herefter, at hovedformålet med transaktionen  

 ikke  

 har været at opnå en udskydelse af aktieavancebeskatningen med deraf følgende  

 skattebesparelse.
 Landsskatteretten har herved bl.a. henset til, at den planlagte  

 omstrukturering tjener selskabets erhvervsmæssige interesser derved, at der  

 skabes mulighed for en opdeling af de erhvervsmæssige aktiviteter i  

 selvstændige datterselskaber, en bedre risikoafgrænsning, samt bedre  

 muligheder  

 for optagelse af nye personer i ejerkredsen.
 Told- og skatteregionens afslag af 17. december 2001 på  

 tilladelse til skattefri anpartsombytning efter aktieavancebeskatningslovens  

 §  

 13, stk. 1 og 2, findes herefter at være i strid med fusionsdirektivets  

 artikel  

 11, stk. 1, litra a.
 Det påklagede afslag ændres i overensstemmelse hermed.
