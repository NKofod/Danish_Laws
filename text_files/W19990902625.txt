At bringe optagelser med skjult kamera uden efterfølgende samtykke  

 bør kun ske efter en nøje overvejning i hvert enkelt  

 tilfælde.
I dette tilfælde var det ikke kritisabelt, at mediet  

 benyttede optagelserne, da man ellers ikke ville kunne afsløre de  

 forhold, som ikke fungerede efter reglerne.
Imidlertid var identifikation af  

 en af de optagne personer en unødig krænkelse af denne, og  

 Pressenævnet udtalte sin kritik heraf.
 Klagen om overtrædelse af god presseskik blev delvis taget til  

 følge, og det blev pålagt mediet at offentliggøre et  

 resumé af kendelsen.
Kendelse fra Pressenævnet i sag nr.  

 3/1998 K har klaget til Pressenævnet over en udsendelse  

 bragt i Rapporten på Danmarks Radio, DR1, den 30. september 1997, idet  

 han finder, at god presseskik er tilsidesat.
Udsendelsen omhandlede inkassobureauers virksomhed.
I  

 udsendelsen hed det bl.a.:
"Speak: Rapportens skjulte kamera er i et lille vinfirma i  

 Jylland.
Sammen med Rapporten har firmaet taget kontakt til et inkassobureau.  

 Vinfirmaet har angiveligt nogle kunder, der ikke har betalt deres  

 regning.
Speak:    Det er netop de to store, som Rapporten nu vil  

 undersøge.
Manden, der er på besøg her, er sælger  

 for Intrum Justitia.
De skal nu hjælpe vinfirmaet med at inkassere  

 pengene fra de to vinkunder.
I en reklamefolder til firmaets kunder, så  

 skriver de, at de er det bedste middel mod langsomme betalere.
De kalder  

 deres metoder for fair pay, som de skriver her på firmaets  

 konvolut.
Vinkunderne modtager to nye inkassobreve, og sådan  

 ser de ud.
På den lille regning tager Intrum Justitia 20 kr. i rente og  

 200 kr. i gebyr.
På den store regning er renten 202 kr. og gebyret  

 pludselig 1.000 kr. altså 5 gange så meget som på den lille  

 regning, selv om arbejdet har været det samme.
Renten på det  

 store vinkøb er over 15%, altså næsten dobbelt så  

 meget som inkassobureauet må lægge på, ifølge  

 renteloven.
Steen  Bundgaard, adm. dir.
Intrum Justitia: Der er  

 så sket en fejl, eller, ja, der har vi gjort en fejl, der burde renten  

 have været 8,25 som alle andre steder.
Speak: Hvorfor gør I sådan en fejl, tror  

 du? S.B.: Det gør vi, fordi langt de fleste af vores  

 kunder, tager den markedsrente, som hedder 15%.
Speak: Er I ude i, at I lægger simpelthen det  

 på, at I siger markedsrenten og lidt det samme: Går den, så  

 går den? S.B.: Ja.
Mette  Reissmann, jurist, Forbrugerstyrelsen: Problemet  

 er i forbindelse med renteloven, der er jo ikke nogen sanktionsmuligheder.  

 Så det er ligesom, at det er gratis at overtræde denne her  

 lovgivning.
Og det bliver der jo så også spundet guld på  

 fra erhvervslivets side.
Speak: Intrum Justitia overtræder renteloven, men  

 hvad med gebyrerne, som også lægges på.
Alene på  

 vinfirmaets to regninger var det 1.200 kr.
Men må inkassobureauet det?  

 Hør hvad sælgeren siger til det i firmaet.
(Skjult kamera) Sælger: Vi må godt forlange og folk må  

 også godt betale.
Det er der ingen tvivl om.
Vi har bare ikke nogen  

 retslig hjemmel til at folk at, hvad skal vi sige, fordre det.
Hvis en  

 skyldner siger: "Det kan I godt glemme alt om, jeg vil ikke betale en klink,  

 så kan vi altså ikke gå i retten, få rettens  

 medvirken til, at vi har et retslig krav.
Mette  Reissmann, Forbrugerstyrelsen: De har ikke nogen  

 hjemmel, de har ikke nogen aftaler, hvoraf det fremgår, at det er okay  

 at kræve et gebyr, eller et salær eller hvad de nu måtte  

 kalde det.
Det er sådan set sagen uvedkommende.
Bare det faktum, at der  

 pludselig lægges et beløb oveni fra selve inkassobureauets side,  

 som skyldneren skal udrede, uden at der forelægger nogen aftale.  

 Det kan man jo bare vælge at sige, at vil man ikke betale.
Speak: Der er altså ingen lovgivning, der siger, at  

 folk skal betale inkassobureauerne gebyr og omkostninger.
Og i en  

 afgørelse har forbrugerombudsmanden fastslået, at  

 inkassobureauer i det højeste er berettiget til et beskedent  

 beløb til porto og et mindre ekspeditionshonorar.
(Skjult kamera) Speak: Det er jo ikke alle, der ved det.
Sælger: Lige nøjagtig.
Jeg kan sige til dig,  

 at vi får ca. 75% af vores gebyrer hjem på den konto.
 Speak: Ifølge sælgeren vælger 3 ud af 4  

 at betale gebyret uden videre, fordi de ikke ved, at de bare kan lade  

 være.
(Skjult kamera) Speak: Nå, det er da meget godt.
 Sælgeren: Ja, det hænger jo sammen med, at  

 når folk oplever det der, så ser det jo sådan "officielt"  

 ud. "Vi må nok heller gøre det", og så gør de  

 det.
 Speak: I har ingen ret til at opkræve de  

 omkostninger.
S.B.: Vi må gerne forsøge, vi har bare ingen  

 ret til dem.
Det er en væsentlig forskel, så derfor gør vi  

 ikke noget forkert ved at sige, at der vil påløbe yderligere  

 omkostninger.
 Speak: Nej, det mener du ikke.
 S.B.: Nej, det mener jeg ikke.
Speak: Fordi det det er et led i det der forsøg  

 på at få folk til at betale! S.B.: Ja.
 Speak: Det er altså i strid med det,  

 Forbrugerombudsmanden har sagt.
 S.B.: Okay.
Speak: Og det vidste du ikke, at der var sådan en  

 kendelse fra Forbrugerombudsmanden? S.B.: Nej, det må jeg så indrømme, at  

 det kendte jeg ikke.
 Speak: Fordi så skulle priserne længere  

 ned.
S.B.: Nej, det må jeg indrømme.
Den kender  

 jeg ikke noget til.
Speak: Det ene store inkassobureau overtræder  

 altså loven, men hvad med det andet.
Intrum Justitia? Speak: Hvilken registrering har I selv i jeres eget firma?  

 Har I en registrering af folk? Steen  Bundgaard, adm. dir., Intrum Justitia: Nej.
Ja.  

 Altså vi har jo en registrering i og med vi har inkassosagerne  

 kørende hos os.
 Speak: Ja.
 S.B.: Og de er inde i vores system.
Speak: Så I har et eller andet sted, et register,  

 over hvem det er, I har været ude og kradse penge ind over for? S.B.: Ja, det har vi.
Speak: Hvad bruger I det til? S.B.: Vi bruger det ikke til noget.
Altså jo vi  

 bruger det, altså vi har nogle informationer omkring nogle debitorer,  

 og de informationer bruger vi så reelt ikke til andet end at,  

 altså det er historie.
Speak: Hvor omhyggelig er I med at holde det register  

 lukket? S.B.: Meget omhyggelige.
 Speak: Men sælgeren fra Intrum Justitia siger:
(Skjult kamera) Sælger: Det vi kan.
Altså der vil i meget  

 høj grad være sammenfald, fordi Riber registrerer dårlige  

 betalere.
Vi registrerer dem, der ikke betaler.
Altså dem, hvor det er  

 konstateret, at det Der kan i høj grad være sammenfald.
Og du kan  

 godt ringe op, når du er kunde hos os og få at vide, om vi kender  

 ham som en inkassokunde.
 Speak: Når en sælger kommer ud, altså en  

 helt tilfældig sælger til en helt tilfældig virksomhed og  

 siger sådan noget.
 S.B.: Ja.
 Speak: Så gør han det vel ikke bare, fordi  

 han har fået en fiks idé.
 S.B.: Nej, men det er i hvert fald   Vi har  

 indskærpet meget over for vores sælgere, at vi udleverer ikke  

 oplysninger til vores kunder om de debitorer, vi har.
 Speak: Altså det indhold der måtte være  

 i jeres lukkede system, er til jeres eget brug.
 S.B.: Ja.
 Speak: Rapportens vinfirma ringede til Intrum Justitia for  

 at få oplysninger på en person.
Speak: Vi er begyndt at abonnere på jer.
Og  

 så tænkte jeg, nu skal du høre her, vi er jo et lille  

 firma, og vi har ikke rigtig råd til at have for mange penge ude at  

 flyve.
Nu har vi en kunde, der gerne vil have noget vin til noget bryllup.
Og  

 det jeg tænkte var, om I ikke lige kunne slå ham op og se, om I  

 kendte ham i forvejen, fordi det er ret mange penge.
Damestemme: Ja, jeg kan slå ham op her i vores  

 system.
Hvad hedder han? S.B.: Jamen du behøver i og for sig ikke at spille  

 mere, for det er en klar overtrædelse af vores interne regler vi har  

 her i virksomheden.
Speak: Hun finder faktisk frem til et navn.
Du kan  

 høre, her sidder hun jo uden nogen dokumentation og slår op.
S.B.: Ja.
Det er en klar overtrædelse af de regler,  

 der er i virksomheden og det Speak: Det er en overtrædelse? S.B.: Det er en overtrædelse.
Alle vores ansatte  

 underskriver en tavshedspligt, og det er jeg nødt til at kigge  

 nærmere på end på det der.
For det kan vi ikke acceptere i  

 virksomheden." Klageren har anført, at han er erhvervskonsulent  

 hos Intrum Justitia A/S og i den egenskab er filmet med skjult kamera  

 på besøg hos vinfirmaet Xpensive Vinos i Århus.
Klageren har i tilknytning hertil anført, at  

 optagelserne er foretaget uden hans vidende og accept, og at der hverken  

 før, under eller efter mødet blev fortalt ham, at mødet  

 blev overvåget med skjult kamera.
På trods heraf er optagelserne  

 anvendt og vist i den pågældende tv-udsendelse.
 Klageren har videre anført, at det er hans  

 opfattelse, at den lokalitet, hvor det skjulte kamera anvendtes, ikke var  

 offentligt tilgængeligt, mens kameraerne kørte, idet hele  

 forløbet udspillede sig uden for firmaets normale  

 åbningstid.
 Klageren har yderligere anført, at det er i strid  

 med god presseskik, at journalisten er anonymiseret, mens han selv fremstod  

 let genkendelig i de klip, der blev vist på tv-skærmen.
 Ved den skete anvendelse af "agent provocateur" kombineret  

 med professionel spørgeteknik er han blevet lokket til at  

 fremsætte udtalelser, der ikke ville være faldet i en normal  

 salgssituation, men som alene har skullet tjene det formål at producere  

 nogle for Rapporten brugbare svar.
 Klageren har i den forbindelse anført, at  

 vinfirmaets medarbejder, der i virkeligheden var journalist, ikke fremkom med  

 ønsker eller spørgsmål, der i nævneværdig  

 grad adskilte sig væsentligt fra, hvad han jævnligt stilles over  

 for af "almindelige" kunder.
 Klageren har endvidere anført, at udsendelsen  

 bevidst manipulerede med seerne, idet disse blev forsøgt bibragt det  

 indtryk, at der på skærmen udspillede sig at stykke "autentisk  

 hverdag",  hvor realiteten imidlertid var, at denne hverdag var  

 konstrueret.
 Klageren har endelig anført, at han først  

 den 17. december 1997 modtog svar fra Danmarks Radio på den klage, han  

 indgav den 22. oktober 1997.
Danmarks Radio har i en udtalelse anført, at  

 Rapporten er et program, hvis opgave er at være borgernes "vagthund",  

 forstået på den måde, at programmet altid  

 undersøger, hvordan tingene fungerer, ikke hvordan tingene siges at  

 fungere.
I den sammenhæng betjener programmet sig af skjulte  

 optagelser, en arbejdsmetode, der imidlertid kun vælges, når  

 grundig research påviser, at programmet ikke på anden måde  

 kan afsløre eller sandsynliggøre, at der er ting, som ikke  

 fungerer efter reglerne.
Danmarks Radio har vedrørende anvendelsen af skjult  

 kamera anført, at den lokalitet, hvor optagelsen fandt sted,  

 sammenholdt med samtalens karakter og formål medfører, at der  

 ikke er handlet i strid med regler for god presseskik.
I den forbindelse har  

 Danmarks Radio anført, at udsendelsen afslørede, at et af  

 Danmarks største inkassobureauer ved salget af deres ydelser afgiver  

 løfter, som strider mod registerlovens bestemmelser.
 Vedrørende det forhold, at journalistens ansigt var  

 tildækket i udsendelsen, har Danmarks Radio anført, at det i  

 presseetisk forstand næppe gør nogen forskel, om det er en  

 journalist eller en trediemand, der deltager i samtalen.
 Danmarks Radio har videre anført, at der er lang  

 tradition for, at pressen kan henvende sig til erhvervsdrivende eller for  

 eksempel offentlige myndigheder i deres egenskab af almindelige forbrugere,  

 for at undersøge, hvordan den erhvervsdrivende behandler kunderne.
I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Kaare R.
Skou  

 og Leif Max Hansen.
 Pressenævnet udtaler:
Pressenævnet finder, at det er principielt  

 betænkeligt at bringe optagelser med skjult kamera uden  

 efterfølgende samtykke.
En sådan fremgangsmåde kan kun  

 være berettiget efter en nøje afvejning i hvert enkelt  

 tilfælde af den samfundsmæssige interesse i forhold til den  

 enkeltes krav på beskyttelse.
 Nævnet lægger til grund, at man i netop denne  

 situation ved anvendelse af et almindeligt interview ikke ville være i  

 stand til at afsløre eller sandsynliggøre, at der var forhold,  

 som ikke fungerede efter reglerne.
Nævnet finder derfor,  at det ikke var i strid med  

 god presseskik, at der til brug for udsendelsen blev foretaget optagelser med  

 skjult kamera.
Nævnet finder heller ikke grundlag for at kritisere, at  

 optagelserne blev anvendt i udsendelsen.
 Pressenævnet bemærker, at det for vurderingen  

 af klagen er uden betydning, at journalisten blev anonymiseret i forbindelse  

 med udsendelsen af optagelserne.
Nævnet finder imidlertid, at det var  

 unødvendigt af hensyn til formålet med optagelsen, at klageren  

 der var ansat som salgskonsulent i inkassobureauet   kunne genkendes i  

 udsendelsen.
Den skete gengivelse af klageren indebar derfor en unødig  

 krænkelse af denne, og Pressenævnet udtaler derfor på dette  

 punkt sin kritik af Danmarks Radio.
 I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet.
Pressenævnet har udtalt kritik af Danmarks Radio i  

 anledning af en udsendelse bragt den 30. september 1998 i serien "Rapporten".  

 Udsendelsen omhandlede på kritisk vis den arbejdsmåde, der  

 følges af inkassobureauer.
I udsendelsen indgik klip, optaget med  

 skjult kamera, hvor Rapportens medarbejder som vinfirma-ejer tog kontakt til  

 konsulenter fra forskellige inkassobureauer.
 En af de konsulenter, hvis møde med Rapportens  

 medarbejder blev vist i udsendelsen, har klaget til Pressenævnet over,  

 at der blev anvendt skjult kamera, og over at han kunne genkendes.
Pressenævnet har i anledning af klagen udtalt, at  

 det er principielt betænkeligt at bringe optagelser med skjult kamera  

 uden efterfølgende samtykke.
En sådan fremgangsmåde kan  

 kun være berettiget efter en nøje afvejning i hvert enkelt  

 tilfælde af den samfundsmæssige interesse i forhold til den  

 enkeltes krav på beskyttelse.
Pressenævnet har herved lagt til grund, at man i  

 netop denne situation ved anvendelse af et almindeligt interview ikke ville  

 være i stand til at afsløre eller sandsynliggøre, at der  

 var forhold, som ikke fungerede efter reglerne.
Det var derfor ikke i strid  

 med god presseskik, at der til brug for udsendelsen blev foretaget optagelser  

 med skjult kamera.
Nævnet finder heller ikke grundlag for at kritisere,  

 at optagelserne blev anvendt i udsendelsen.
Nævnet finder imidlertid, at det var  

 unødvendigt af hensyn til formålet med optagelsen, at klageren  

 kunne genkendes i udsendelsen.
Den skete gengivelse af den skjulte optagelse  

 af klageren indebar derfor en unødig krænkelse af klageren, der  

 blot var ansat i inkassobureauet, og Pressenævnet udtaler på  

 dette punkt sin kritik af Danmarks Radio.
 København, den 25. februar 1998.
Axel Kierkegaard, Bo Maltesen, Kaare R.
Skou og Leif Max  

 Hansen." Afsagt den 25. februar 1998.
