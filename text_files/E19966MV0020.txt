T.1 Eftersyn m.v. hos virksomhederne T.2 Eftersyn m.v. hos andre T.3 Samarbejde med andre offentlige myndigheder T.4 Efterbetaling af moms T.5 Internationalt kontrolsamarbejde I kapitel 19, §§ 74-77, er der fastsat regler for Told Skats  

 kontrolvirksomhed, krav til virksomheder og andre om at yde myndighederne den  

 fornødne bistand i forbindelse hermed, samt regler om efteropkrævning af  

 momsbeløb m.v.
Nedenfor er der endvidere som pkt.
T.5 indsat et afsnit om internationalt  

 kontrolsamarbejde.
 Told Skats opgave er bl.a. at sikre, at moms angives, afregnes og opkræves  

 korrekt.
T.1 Eftersyn m.v. hos virksomhederne T.1.1 Området § 74, stk. 1 Told Skat er - hvis det skønnes nødvendigt - berettiget til at foretage  

 eftersyn i lokaler, der benyttes af virksomhederne.
Der kræves ikke  

 retskendelse, men behørig legitimation.
I den forbindelse er Told Skat  

 endvidere berettiget til at efterse virksomhedernes varebeholdninger,  

 forretningsbøger, øvrige regnskabsmateriale samt korrespondance m.v., uanset  

 om disse oplysninger opbevares på papir eller på edb-medier.
 Der kan f.eks. være tale om butiks-, fabriks-, kontor-, og/eller  

 lagerlokaler.
Privatboligen er beskyttet af grundlovens § 72, således at Told Skat ikke  

 uden retskendelse kan tiltvinge sig adgang dertil.
Der kan dog være  

 grænsetilfælde, hvor privatboligen benyttes i forbindelse med drift af  

 momspligtig virksomhed.
 Bestemmelsen omfatter "virksomhederne", hvilket ikke kun vil  

 sige momsregistrerede virksomheder, men også virksomheder, som myndighederne  

 har bevis for eller begrundet mistanke om, driver momspligtig virksomhed,  

 uden at være momsregistrerede.
 Bestemmelsen giver endvidere mulighed for eftersyn af varebeholdninger og  

 regnskaber m.v. hos ikke registrerede virksomheder, der har  

 handelsforbindelse med registrerede virksomheder samt til at gennemse  

 kontrakter m.v. hos virksomheder, der finansierer registrerede virksomheder.
Eftersynsretten omfatter alt regnskabsmateriale, såsom årsregnskaber,  

 råbalancer (afslutningsark), regnskabsbøger, journaler, løsbladebøger med  

 tilhørende bilag, kladdebøger og andre hjælpebøger (f.eks. ordrebøger,  

 lagerbøger, arbejdssedler, ugesedler og lagerkontrolkort), kontokort og andre  

 specifikationer samt korrespondance.
Eftersynsretten gælder, hvadenten  

 oplysningerne opbevares på papir eller på edb-medier.
Begrebet korrespondance m.v. omfatter enhver form for  

 forretningskorrespondance, såsom modtagne breve og kopier af afsendte breve  

 samt kontrakter og andre skriftlige aftaler.
Hvis virksomhederne anvender  

 revisionsprotokol, er denne også omfattet af eftersynsretten, jf.  

 Skatteministeriet, Departementets afgørelse 777/81.
 I virksomheder, der i forbindelse med regnskabsførelsen anvender edb,  

 omfatter eftersynsretten også systembeskrivelser m.v. samt magnetbånd og  

 andre databærende medier.
I tilfælde, hvor der ikke er mulighed for at gennemføre eftersyn m.v.  

 inden for normal åbningstid, påhviler det Told Skat at få eftersynet  

 gennemført på et tidspunkt, der passer virksomheden, jf. ministerspørgsmål  

 nr.
S 244, den 5. august 1988, spørgsmål 1412-1414.
 Det er hovedreglen, at kontroleftersyn i virksomheder m.v. efter  

 momslovens § 74, stk. 1, § 75, stk. 5, og § 76, stk. 4, af bl.a. praktiske  

 grunde aftales med den pågældende virksomhed m.v.
 Momsloven stiller imidlertid ikke krav om, at virksomhedseftersyn m.v.  

 skal aftales på forhånd eller varsles, hvorfor Told Skat er berettiget til  

 efter en konkret vurdering at foretage uanmeldt virksomhedseftersyn.
 Om virksomhedernes pligt til at opbevare regnskabsmateriale henvises til  

 afsnit N.2.6.
T.1.2 Bistand fra indehavere m.v. § 74, stk. 2 Virksomhedernes indehavere og ansatte skal være Told Skat behjælpelige ved  

 de nævnte eftersyn.
 Det vil sige, at indehaveren og personalet har pligt til at redegøre for  

 indkøbs-, produktions- og afsætningsforhold samt til at oplyse, hvorledes  

 regnskabsførelsen er tilrettelagt, hvilke bøger der føres, hvilke interne  

 kontrolforanstaltninger der findes, osv.
 Der er ligeledes pligt til at oplyse, hvem der er virksomhedens revisor  

 samt til - på Told Skats forlangende - at foretage opgørelse af varelagre og  

 pengebeholdninger.
 Told Skat kan i forbindelse med et eftersyn i et interessentskab kræve  

 oplyst navnene på samtlige interessenter.
T.1.3 Erhvervelser § 74, stk. 3 På samme måde som anført i stk. 1, er Told Skat berettiget til at foretage  

 eftersyn i forbindelse med momspligtige erhvervelser.
 Spørgsmålet om hvilke erhvervelser, der er momspligtige, er reguleret i §  

 11, der er nærmere omhandlet i afsnit D.9.
T.1.4 Udlevering § 74, stk. 4 Materiale nævnt i stk. 1, skal efter anmodning udleveres eller sendes til  

 Told Skat.
Udleveringspligten gælder alt materiale, der er omfattet af bestemmelsens  

 stk. 1, herunder revisionsprotokollen, og pligten omfatter også  

 regnskabsmateriale m.v., der befinder sig hos trediemand, f.eks. revisor  

 eller en regnskabskonsulent.
Det er uden betydning for udleveringspligten, at  

 trediemanden f.eks. har tilbageholdsret over materialet.
Hvis materialet  

 modtages af trediemand, skal det leveres til denne igen efter benyttelsen.
 Udleveringspligten vedrører kun virksomhedens regnskabsmateriale m.v.
 Materiale, der er udarbejdet eller fremskaffet af trediemand, og som ikke  

 har været i virksomhedens besiddelse, er derfor ikke omfattet af  

 udleveringspligten.
T.2 Eftersyn m.v. hos andre I § 75, er der fastsat regler om bl.a. leverandørers og kunders  

 oplysningspligt overfor Told Skat samt om Told Skats adgang til at foretage  

 eftersyn m.v. hos disse.
 Formålet med bestemmelsen er at give myndighederne mulighed for gennem  

 andre kanaler end gennem virksomhedens regnskabsmateriale m.v. at få indblik  

 i en virksomheds momspligtige aktiviteter.
T.2.1 Leverandører § 75, stk. 1 Leverandører til registreringspligtige virksomheder skal på begæring give  

 Told Skat oplysninger om deres leverancer af varer og ydelser til disse  

 virksomheder.
 Bestemmelsen omfatter alle leverancer, dvs. også leverancer, der kan  

 karakteriseres som indkøb til privatforbrug, idet myndighederne skal have en  

 mulighed for at kontrollere, at virksomheden ikke har medregnet indkøb af  

 denne type i virksomhedens købsmoms.
T.2.2 Kunder § 75, stk. 2 Erhvervsdrivende skal på begæring give Told Skat oplysninger om deres  

 indkøb af varer og ydelser til virksomheden.
Bestemmelsen omfatter "erhvervsdrivende", hvilket ikke kun vil  

 sige registreringspligtige virksomheder.
I praksis vil bestemmelsen dog  

 hovedsageligt blive anvendt overfor registrerede virksomheder.
T.2.3 Pengeinstitutter m.v. § 75, stk. 3 Pengeinstitutter, advokater og andre, der modtager midler til forvaltning  

 eller erhvervsmæssigt udlåner penge, skal på begæring give Told Skat enhver  

 oplysning om deres økonomiske mellemværende med specifikke navngivne  

 virksomheder.
 Bankers markedskontorer, der forestår både købs- og salgsafregninger ved  

 afsætning af kvæg m.v. har pligt til at udlevere oplysninger om deres  

 økonomiske mellemværende med de berørte registrerede virksomheder.
 Bestemmelsen omfatter efter sin ordlyd kun specifikke navngivne  

 registreringspligtige virksomheder.
 Oplysningspligten omfatter f.eks. angivelser af bevægelser på indskuds-  

 eller lånekonti, oplysninger om trukne og indsatte checks, diskonterede  

 veksler og om størrelsen af lån og depoter.
T.2.4 Forsikringsselskaber § 75, stk. 4 Forsikringsselskaber skal på begæring give Told Skat oplysninger i  

 forbindelse med kontrollen med momspligtige erhvervelser af nye lystfartøjer  

 efter § 11, stk. 4, nr. 2.
 Bestemmelsen omfatter nye lystfartøjer, som de pågældende  

 forsikringsselskaber har forsikret, og som der efter 6. momsdirektiv altid  

 skal betales moms af her i landet.
T.2.5 Eftersyn m.v. § 75, stk. 5 Told Skat er berettiget til at foretage eftersyn af varebeholdninger og  

 regnskaber m.v. hos kunder og leverandører m.v. samt til at gennemse  

 kontrakter o.lign. hos virksomheder, der finansierer registrerede  

 virksomheder.
T.3 Samarbejde med andre offentlige myndigheder T.3.1 Oplysningspligt § 76, stk. 1 Andre offentlige myndigheder skal på begæring give Told Skat enhver  

 oplysning til brug ved registrering af virksomheder og kontrollen med momsens  

 betaling eller tilbagebetaling.
T.3.2 Politiet § 76, stk. 2 Efter § 76, stk. 2, yder politiet de statslige told- og skattemyndigheder  

 bistand efter regler, der fastsættes efter forhandling mellem  

 skatteministeren og justitsministeren.
 Der foreligger ikke sådanne regler, men bestemmelsen giver umiddelbart de  

 statslige told- og skattemyndigheder adgang til at anmode politiet om bistand  

 ved virksomhedseftersyn m.v.
 Politiets bistand efter denne bestemmelse gælder alene bistand til  

 overvindelse af fysiske hindringer for eftersynets gennemførelse, og det er  

 den stedlige politimester, der afgør, om politiet skal bistå told- og  

 skattemyndighederne ved eftersynet.
Det må antages, at politiets bistand ikke kræver retskendelse, idet der er  

 tale om dels en kontrolbeføjelse uden for strafferetsplejen, dels at  

 politiets bistand er hjemlet direkte i bestemmelsen.
Uanmeldt eftersyn med  

 politiets bistand kan derfor foretages uden, at der foreligger mistanke om et  

 strafbart forhold.
Ransagning Ransagning hos den registreringspligtige kan foretages af politiet i  

 henhold til bestemmelserne i retsplejelovens §§ 794-800.
 Det er en forudsætning herfor, at den registreringspligtige mistænkes for  

 overtrædelse af straffebestemmelserne i momslovens kap. 21, og at  

 overtrædelsen kan medføre frihedsstraf.
 Anmodning om ransagning fremsættes af de statslige told- og  

 skattemyndigheder, jf. momslovens § 82, stk. 4.
 Ransagningen adskiller sig på følgende punkter fra det virksomhedseftersyn  

 m.v., som told- og skattemyndighederne med assistance fra politiet kan  

 foretage i medfør af kontrolbestemmelserne i momslovens kap. 19:
 a) Politiet leder ransagningen.
 b) Politiet yder under ransagningen en egentlig efterforskningsmæssig  

 assistance, der går ud over bistand til overvindelse af fysiske hindringer  

 for eftersynet.
c) Ransagning kan kun foretages på den registreringspligtiges private  

 bopæl, såfremt dette udtrykkeligt fremgår af ransagningskendelsen.
Det samme  

 gælder, hvis ransagningen skal omfatte den registreringspligtiges  

 advokats/revisors kontorlokaler.
 d) Ransagning er ensbetydende med en sigtelse for overtrædelse af  

 straffebestemmelserne i momslovens kap. 21.
 Ransagning kan kun finde sted efter retskendelse, medmindre der foreligger  

 særlige forhold, som bevirker, at ransagningens øjemed ville forspildes, hvis  

 kendelse skulle afventes.
T.3.3 Skatteforvaltningerne § 76, stk. 3 De kommunale skattemyndigheder giver efter skatteministerens bestemmelse Told Skat oplysninger om forhold af betydning for momskontrollen, som de  

 under den skattemæssige kontrol bliver opmærksom på.
Told- og skatteregionerne og de kommunale skattemyndigheder udveksler  

 gensidigt oplysninger om formodede eller konstaterede oplysninger af betydning for skatte- og momskontrollen.
T.3.4 Eftersyn på hovedposthuse m.v. § 76, stk. 4 Told Skat er berettiget til at foretage eftersyn på hovedposthuse, der  

 modtager pakker m.v. fra udlandet.
Der kan ligeledes foretages eftersyn hos  

 virksomheder, der modtager pakker o.lign. fra udlandet til besørgelse her i  

 landet.
 Bestemmelsen skal give myndighederne mulighed for at kontrollere omfanget  

 af post fra udenlandske virksomheder, der sælger varer her i landet ved  

 fjernsalg m.v.
T.3.5 Indhentelse af oplysninger § 76, stk. 5 Skatteministeren kan pålægge de kommunale skattemyndigheder at indhente  

 oplysninger af betydning for momskontrollen i forbindelse med den  

 skattemæssige kontrol.
Erhvervsdrivende skal på begæring meddele de kommunale  

 skattemyndigheder sådanne oplysninger.
T.4 Efterbetaling af moms T.4.1 På grundlag af regnskabet § 77, stk. 1 Hvis det konstateres, at en virksomhed har afgivet urigtig momsangivelse,  

 således at virksomheden har betalt for lidt i moms eller fået udbetalt for  

 meget i godtgørelse, afkræves virksomheden det skyldige beløb til betaling  

 senest 14 dage efter påkrav.
 Det samme gælder, når en virksomhed ikke har indsendt angivelsen, og det  

 foreløbigt fastsatte momstilsvar har været for lavt, jf. § 58, stk. 3.
 Det korrekte momstilsvar opgøres på grundlag af virksomhedens regnskaber i  

 den udstrækning, disse kan godtages som opgørelsesgrundlag.
T.4.2 Skønsmæssig ansættelse § 77, stk. 2 Hvis virksomhedens regnskaber ikke kan anses for egnede som grundlag for  

 en nøjagtig opgørelse af momstilsvaret, kan Told Skat foretage en skønsmæssig  

 ansættelse af momstilsvaret.
 Tilsvarende gælder, hvis en virksomhed har modtaget et for stort beløb som  

 godtgørelse og størrelsen af det beløb, som virksomheden derfor skal  

 tilbagebetale, ikke kan opgøres på grundlag af virksomhedens regnskaber.
 Afgørelsen skal indeholde oplysning om klageadgangen til Momsnævnet, jf. §  

 77, stk. 3.
Told- og skatteregionerne er bemyndiget til at foretage den skønsmæssige  

 ansættelse.
Ansættelsen omfatter virksomhedens samlede momstilsvar for den  

 pågældende periode og ikke kun det for lidt angivne momstilsvar.  

 Efterbetalingskravet vil blive opgjort som forskellen mellem det skønsmæssigt  

 opgjorte momstilsvar og det allerede angivne.
Virksomheden bliver skriftligt indkaldt til et møde på regionen om den  

 skønsmæssige ansættelse.
Der foretages dog ansættelse, selv om virksomheden  

 ikke giver møde.
Ansættelsen meddeles virksomhedens ansvarlige ledelse i  

 anbefalet brev.
 Følgende afgørelser kan nævnes til illustration af, hvorledes Told Skat  

 anvender reglerne om skønsmæssig ansættelse af momstilsvaret:
 Domme:
 - Højesterets dom af 5. april 1977 (refereret i UfR 1977.422): Frugt- og  

 grøntforretning - pligt for virksomhederne til hyppige og effektive  

 kasseafstemninger.
 - Vestre Landsrets dom af 19. oktober 1979 (refereret i UfR 1980.231):  

 Byggevirksomhed - afsmittende virkning mellem ægtefæller.
 - Østre Landsrets dom af 15. oktober 1987: Restaurationsvirksomhed -  

 løbende tilintetgørelse af underbilag.
 - Østre Landsrets dom af 15. februar 1991: Restaurationsvirksomhed - stort  

 omfang af udskænkning uden beregning.
 Afgørelser fra Momsnævnet:
 - 688/80: Byggevirksomhed - anvendelse af kalkulationstillæg på 6% på  

 byggematerialer og 35% på lønudgifter.
 - 726/80: Købmand - mangelfuld regnskabsførelse - lav avance.
 - 765/81: Byggevirksomhed - tilsidesættelse af mangelfuldt  

 regnskabsmateriale.
 - 869/84: Restaurationsvirksomhed - differencer mellem købte og solgte  

 genstande, spiritus mv.
 - 870/84: Restaurationsvirksomhed - mangelfuld bogføring - misforhold  

 mellem køb og salg.
 - 915/85: Kioskvirksomhed - lav bruttoavance.
 - 944/86: Landbrugsvirksomhed - udeholdt omsætning.
 - 945/86: Handelsvirksomhed - handel med tv-apparater - uregistreret  

 virksomhed - usikkerhed om omfanget af omsætningen.
 - 946/86: Byggevirksomhed - manglende regnskab - anvendelse af  

 skattevæsenets foretagne skønsmæssige ansættelser.
 - 988/87: Malervirksomhed - manglende bogføring af omsætning - beregning  

 baseret på procenttallet af de konstaterede udeholdelser i forhold til den  

 bogførte omsætning.
 - 989/87: Brugtvognsvirksomhed - uregistreret virksomhed - suspension af  

 forældelsesfristen efter 1908-loven.
 - 990/87: Landbrugsvirksomhed - udeholdt omsætning - dødelighedsprocent.
T.4.3 Forældelse Efterbetaling efter de ovenstående regler forudsætter naturligvis, at  

 kravet endnu ikke er forældet.
 Efter lov nr. 274 af 22. december 1908 om forældelse af visse fordringer  

 gælder der i almindelighed en 5-årig forældelsesfrist for skatte- og  

 afgiftskrav.
Forældelsesfristens begyndelsestidspunkt efter 1908-lovens § 1, er regnet  

 fra den tid, da fordringen af fordringshaveren kan kræves betalt.
Dette  

 tidspunkt betegnes som forfaldstidspunktet.
Forældelsesfristen løber altså  

 fra forfaldsdagen og 5 år frem.
 Eksempelvis regnes forældelsesfristen for et momskrav fra den 1. august  

 19X1, hvis der i en virksomhed med kvartalsafregning konstateres  

 unddragelser, der vedrører april kvartal 19X1. Hvis der i en  

 landbrugsvirksomhed konstateres unddragelser, der vedrører perioden 1. januar  

 19X1 - 30. juni 19X1, regnes forældelsesfristen for 1. momsrate fra den 1.  

 december 19X1 og for 2. momsrate fra den 1. marts 19X2.
 Reglerne om afregning af momsen er omtalt i afsnit P og Q.
Ved beregningen af forældelsesfristen regnes begyndelsesdagen ikke med.
I  

 de ovenfor nævnte eksempler er der således for virksomheden med  

 kvertalsafregning indtrådt forældelse, hvis der ikke senest den 1. august  

 19X6 er sket afbrydelse og for landbrugsvirksomheden er forældelsen indtrådt,  

 hvis afbrydelsen ikke er sket senest henholdsvis den 1. december 19X6 (1.  

 rate) og 1. marts 19X7 (2. rate).
Suspensionsreglen I 1908-lovens § 3, bestemmes, at forældelsen kan suspenderes.
Denne regel  

 kan bringes i anvendelse i sager, hvor de statslige told- og  

 skattemyndigheder efter en konkret vurdering har været i undskyldelig  

 uvidenhed om kravet.
 Forældelsesfristen regnes i disse tilfælde først fra det tidspunkt, hvor  

 forholdet er konstateret.
Suspensionsreglen kan således f.eks. bringes i anvendelse i sager, hvor  

 der er drevet uregistreret virksomhed, som skattemyndighederne ifølge sagens  

 natur ikke kan have kendskab til, jf.
Momsnævnets afgørelse 989/87.
 Den tid, der herefter medgår til sagens færdigekspedition, medfører dog  

 ikke yderligere suspension af forældelsesfristen.
Udskillelse af forældede beløb I de tilfælde, hvor der konstateres momsunddragelser, som er forældede,  

 vil der ske udskillelse af de forældede beløb.
For de forældede beløbs  

 vedkommende bortfalder også kravet på renter.
Afbrydelse af forældelsesfristen I sager, hvor den konstaterede momsunddragelse delvis er forældet, eller  

 hvor forældelse vil indtræde under sagen, vil told- og skatteregionerne  

 sikre, at forældelsen bliver afbrudt.
Afbrydelsen kan bl.a. ske ved, at  

 virksomheden afgiver en efterangivelse, eller ved at der foretages udlæg.
 I Østre Landsrets dom af 7. september 1994 (refereret i TfS 1994, 682)  

 kunne virksomheden ikke gøre forældelsesindsigelse gældende, idet den selv  

 havde foranlediget, at inddrivelsen af momsen ved udlæg blev stillet i bero.
Særligt retsgrundlag Hvis en virksomhed gør indsigelse mod told- og skatteregionens afgørelse  

 om momspligtens omfang, momspligtig værdi m.v. og begærer afgørelsen indbragt  

 for højere administrativ myndighed, har anken ikke i almindelighed opsættende  

 virkning med hensyn til told- og skatteregionens opgørelse og afkrævning af  

 det unddragne momsbeløb.
Der kan dog forekomme sager, hvor det ikke skønnes rimeligt at gennemføre  

 udlægsforretning, før ankeinstansens afgørelse foreligger.
Sagens  

 indbringelse for højere instans afbryder imidlertid ikke forældelsesfristen.
I sådanne sager, hvor virksomheden ikke vil afgive efterangivelse, og hvor  

 det må forudses, at momskravet helt eller delvis vil være forældet, inden  

 ankeinstansens afgørelse foreligger, kan virksomheden undgå udlægsforretning  

 ved for fordringen at udstede et gældsbrev eller tilvejebringe andet særligt  

 retsgrundlag.
Fordringens tilblivelse og størrelse skal derved anerkendes  

 eller på anden måde skriftligt fastslås af skyldneren.
 At der er udstedt et gældsbrev eller et særligt retsgrundlag udelukker  

 ikke, at vedhængende renter selvstændigt forældes efter 1908-loven.
Privates krav på tilbagebetaling af moms I retspraksis er det antaget, at  

 § 1, stk. 1, nr. 6, i lov om forældelse af visse fordringer (1908-loven) også  

 omfatter den privates krav på tilbagebetaling af moms, således at dette krav  

 forældes på 5 år.
Til støtte herfor henvises til afgørelserne i UfR 1936.763  

 og UfR 1934.432. Herudover gælder de øvrige bestemmelser i forældelsesloven,  

 herunder reglerne om suspension og afbrydelse af forældelsen, som er nævnt  

 ovenfor.
T.4.4 Klage § 77, stk. 3 En skønsmæssig ansættelse kan indbringes direkte for Momsnævnet, jf. § 79,  

 stk. 4, nr. 7. Påklage skal ske inden 4 uger efter modtagelsen af  

 ansættelsen, jf. § 79, stk. 6, 2. pkt.
Der er ingen formkrav ved indbringelse af en skønsmæssig ansættelse for  

 Momsnævnet. 4-ugers fristen skal imidlertid nøje overholdes, idet klager  

 ellers normalt vil blive afvist af nævnet.
Momsnævnet kan dog i medfør af §  

 79, stk. 6, 3. pkt., se bort fra en overskridelse af fristen, hvis særlige  

 forhold taler derfor.
 Virksomheden har adgang til mundtligt at fremstille sagen for nævnet, jf.  

 § 79, stk. 7.
 Reglerne om klage er i øvrigt nærmere omtalt i afsnit U.
T.4.5 Renter og gebyrer § 77, stk. 4 og 5 Hvis momsen ikke betales rettidigt, skal der betales 1,3% i månedlig rente  

 for hver påbegyndt måned, regnet fra den 1. i den måned, hvor beløbet skal  

 betales af virksomheden, dog mindst 50 kr.
Der skal endvidere betales et gebyr for erindringsskrivelser vedrørende  

 betaling af moms m.v.
Gebyret udgør 65 kr. pr. erindringsskrivelse.
T.5 Internationalt kontrolsamarbejde I forbindelse med internationaliseringen af kontrolarbejdet, både i  

 forbindelse med bekæmpelse af skatte- og afgiftskriminalitet og ved kontrol  

 af koncerntransaktioner over landegrænserne, er der sket en udbygning og  

 forbedring af det praktiske samarbejde med andre landes skatte- og  

 afgiftsmyndigheder.
 Grundlaget for kontrolsamarbejdet mellem EU-landene er Rådsdirektiv  

 77/799, der indeholder regler for:
- bistand efter anmodning i konkrete sager, - automatisk udveksling af kontroloplysninger, - spontan videregivelse af oplysninger.
 Med etablering af EU's Indre Marked pr. 1. januar 1993 er der med den  

 igangsatte momsovergangsordning sket en yderligere udbygning af  

 kontrolsamarbejdet, bl.a. gennem vedtagelse af Rådsforordning 218/92.
 For at overgangsordningen kan fungere, og for at kompensere for  

 afskaffelsen af toldformaliteterne og toldkontrollen, er der indført en  

 ordning for udveksling af oplysninger om værdien af vareleveringer mellem  

 EU-landene.
 Ordningen, der benævnes VIES (VAT Information Exchange System) - på dansk  

 kaldet listesystemet - blev indført ved Rådsforordning 218/92 om  

 administrativt samarbejde indenfor området indirekte skatter (moms). Denne  

 forordning supplerer bestemmelserne i direktiv 77/799 om gensidig bistand.
 Momsen blev først inddraget i aftalerne om gensidig bistand i forbindelse  

 med direktiv 79/1070.
 Kontroloplysningerne udveksles dels automatisk, dels efter anmodning.
 Her i landet er denne opgave dekoncentreret til Told- og Skatteregion  

 København 2 (Nord).
 Hvis de automatisk og summarisk udvekslede oplysninger er utilstrækkelige,  

 kan Told Skat via listesystemet i nødvendigt omfang opnå mere detaljerede  

 oplysninger, f.eks. oplysninger om, hvilke virksomheder i andre EU-lande, der  

 har leveret varer til en dansk virksomhed, og disse virksomheders samlede  

 leveringer.
 Hvis oplysningerne i listesystemet er utilstrækkelige, kan Told Skat rette  

 henvendelse til de øvrige EU-landes told- og skattemyndigheder om yderligere  

 oplysninger.
 Udover de nævnte bestemmelser er der også et regelsæt, der muliggør  

 inddrivelse af momsskyld m.v. i andre EU-lande, Rådsdirektiv 76/308.
 Herudover er der kontrolsamarbejdsaftaler mellem de nordiske lande.
 De nævnte muligheder for udveksling af oplysninger er gensidige for alle  

 medlemslande.
