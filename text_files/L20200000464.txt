Bekendtgørelse om note fra Litauen om ændret anvendelse af overenskomsten af 13. oktober 1993 mellem Kongeriget Danmark og Republikken Litauen til undgåelse af dobbeltbeskatning og forhindring af skatteunddragelse for så vidt angår indkomst- og formueskatter Stykke 7 i artikel 12 i dobbeltbeskatningsoverenskomsten af 13. oktober 1993 mellem Danmark og Litauen lyder således:
Såfremt Litauen  i nogen overenskomst til undgåelse af dobbeltbeskatning, som Litauen har indgået med en tredje stat, som på datoen for undertegnelsen af denne overenskomst er medlem af Organisationen for Økonomisk Samarbejde og Udvikling (OECD)  aftaler at udelukke nogen art af rettigheder eller formuegode i forhold til den definition, der er indeholdt i stykke 3 i denne artikel, eller fritage royalties, som hidrører fra Litauen, fra litauisk beskatning af royalties eller at nedsætte de skattesatser, der er fastsat i stykke 2, skal en sådan definition, fritagelse eller nedsat sats automatisk finde anvendelse, som om den havde været angivet i henholdsvis stykke 3 eller stykke 2.  En dobbeltbeskatningsoverenskomst mellem Litauen og Japan er trådt i kraft med virkning fra den 1. januar 2019. De kompetente myndigheder i Danmark og Litauen er ved brev af 29. januar 2019 fra den kompetente myndighed i Litauen og følgende korrespondance mellem myndighederne blevet enige om, at artikel 12 i dobbeltbeskatningsoverenskomsten af 13. oktober 1993 mellem Danmark og Litauen i medfør af ovennævnte stykke 7 i artikel 12 herefter affattes som følger:
