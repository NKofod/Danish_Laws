Nr BSF 69 Forslag til folketingsbeslutning om stop for laserlysshowet  

 »Linien-Lyset« den 4. maj 1995 Fremsat af Tom Behnke (FP) Kim Behnke (FP) Jan Køpke Christensen (FP)  

 Kristian Thulesen Dahl (FP) Ole Donner (FP) Pia Kjærsgaard (FP) Poul Nødgaard  

 (FP) den 23. februar 1995 Folketinget pålægger regeringen at stoppe det planlagte laserlysshow  

 »Linien-Lyset« langs den jyske vestkyst den 4. maj 1995.
Bemærkninger til forslaget I forbindelse med festligholdelsen af 50-års-dagen for Danmarks befrielse  

 den 4. maj 1995 er der påtænkt en række arrangementer for at mindes denne dag  

 og ikke mindst for at ære dem, som med livet som indsats kæmpede for Danmarks  

 befrielse.
 Et af arrangementerne er et kæmpe laserlysshow, der skal springe fra  

 bunker til bunker fra Skagen i nord til Sild i syd.
 Arrangementet har mødt stor modstand, ikke mindst blandt modstandsfolk.
 Da hele arrangementet er ment som en ære for netop disse modstandsfolk, er  

 det ikke rimeligt at gennemføre den del af arrangementet, der består af  

 laserlysshowet, når det i den grad krænker modstandsfolkene.
Pengene til arrangementet er allerede bevilget, hvorfor det kan være svært  

 at trække bevillingen tilbage.
Det betyder imidlertid mindre for  

 forslagsstillerne.
Det vigtige er, at laserlysshowet den 4. maj 1995 bliver  

 stoppet.
