Fremsat den 10. november 2000 af  

 socialministeren (Henrik Dam Kristensen) Forslag til Lov om ændring af lov om social  

 pension (Ophævelse af reglen om tillæg for fiktiv  

 indtægt og ændring af regler for beregning af  

 pensionstillæg til gifte m.v.) § 1 I lov om social pension, jf. lovbekendtgørelse nr. 385 af 26. maj  

 2000, foretages følgende ændringer:
 1. § 28, stk. 3, nr. 4, ophæves.
 Nr. 5-7 bliver herefter nr. 4-6.
 2. I § 29, stk. 1, udgår: », og bestemmelsen i § 28, stk. 3, nr. 4, anvendes for  

 begge ægtefæller eller samlevende«.
 3. § 29, stk. 2, affattes således:
» 4. I § 29, stk. 3, ændres »nr. 4« til: »nr. 5«.
 5. I § 29, stk. 4, ændres »nr. 5« til: »nr. 6«.
 6. I § 31, stk. 4, ændres »nr. 12« til: »nr. 13«.
 7. I § 49, stk. 1, indsættes efter nr. 3 som nyt  

 nummer:
» Nr. 4-12 bliver herefter nr. 5-13.
 8. I § 49, stk. 2, 2. pkt., ændres »nr. 4 og 5« til: »nr. 5 og 6«.
9. I § 49, stk. 3, indsættes som 3. pkt.: »Reguleringen af beløbet i § 49, stk. 1, nr. 4,  

 sker dog 1. gang den 1. januar 2002.« 10. I § 49, stk. 4, ændres »nr. 1, 3 og 6-12« til: »nr. 1, 3 og 7-13« og »nr. 2, 4 og 5 « ændres  

 til: »nr. 2 og 4-6«.
§ 2 Stk. 1. Loven træder i kraft den 1. april 2001, jf.  

 dog stk. 2.
 Stk. 2. § 1, nr. 1 og 2, træder i kraft den 1.  

 januar 2001. For bortgivelse eller lignende dispositioner, der er foretaget  

 inden den 1. januar 2001, finder de hidtil gældende regler i §§ 28 og  

 29 i lov om social pension dog fortsat anvendelse.
Bemærkninger til lovforslaget Almindelige bemærkninger Som et led i udmøntningen af satspuljen for 2001 er  

 der indgået aftale mellem satspuljepartierne om forskellige  

 forbedringer for folkepensionister og førtidspensionister.  

 Forbedringerne består dels i en ophævelse af reglen om  

 tillæg for fiktiv indtægt og en ændring af reglerne for  

 beregning af pensionstillæg til pensionister, der er gift eller  

 samlevende med en person, som ikke modtager social pension.
Merudgifterne,  

 der er forbundet med lovforslaget, finansieres over satspuljen.
Ophævelse af reglen om tillæg for fiktiv  

 indtægt Efter de gældende regler forhøjes  

 indtægtsgrundlaget for beregning af førtidspensionens  

 grundbeløb og for beregning af folke- og førtidspensionisters  

 pensionstillæg og personlige tillæg, hvis pensionisten har  

 forringet sin økonomiske stilling ved bortgivelse eller lignende  

 dispositioner.
Bestemmelsen om forhøjelse af indtægtsgrundlaget  

 omfatter - udover gaver og arveforskud   afkald på underholdsbidrag,  

 afkald på retten til at sidde i uskiftet bo og afkald på falden  

 arv.
 Indtægtsgrundlaget forhøjes ved bortgivelse  

 med 8 pct. af det beløb, hvormed formuen forringes, dog bortset fra et  

 grundbeløb på 45.200 kr. (i 2000-niveau). Forhøjelsen af  

 indtægtsgrundlaget  gælder for en periode af indtil 10 år  

 efter, at dispositionen er foretaget.
Da der kan bortgives relativt store beløb, uden at  

 det medfører forhøjelse af indtægtsgrundlaget, finder  

 reglen kun anvendelse i begrænset omfang.
Endvidere er  

 forhøjelsen, der beregnes med 8 pct., relativt høj set i  

 relation til det nuværende renteniveau.
 Der synes således ikke at være grundlag for at  

 opretholde reglen, og ved at ophæve reglen opnås en administrativ  

 forenkling.
 Forslaget har virkning for bortgivelse eller lignende  

 dispositioner, der foretages den 1. januar 2001 eller senere.
 Ændring af regler for beregning af pensionstillæg til gifte  

 m.v.
Efter lov om social pension gælder der en  

 særlig regel for opgørelse af indtægtsgrundlaget ved  

 beregning af pensionstillæg for pensionister, der er gift eller  

 samlevende med en person, der ikke modtager social pension.
Samlevende blev  

 ligestillet med gifte i forhold til opgørelse af  

 indtægtsgrundlag for pensionstillæg og personlige tillæg  

 ved lov nr. 914 af 16. december 1998.
Indtægtsgrundlaget for beregning af  

 pensionstillæg opgøres på grundlag af pensionistens og  

 dennes eventuelle ægtefælles eller samlevers samlede  

 indtægter.
Indtægtsgrundlaget nedsættes, hvis  

 ægtefællen eller samleveren har indtægter fra personligt  

 arbejde, delpension, kontanthjælp, sygedagpenge,  

 arbejdsløshedsdagpenge, efterløn eller overgangsydelse.  

 Indtægtsreguleringen er således mere lempelig, hvis  

 ægtefællen eller samleveren modtager en af disse  

 indtægtstyper.
 Baggrunden for denne lempeligere beregningsregel var den  

 skatte- og pensionsomlægning, der trådte i kraft den 1. januar  

 1994. Omlægningen kunne isoleret set medføre, at en mindre  

 gruppe af ægtepar kunne opnå meget beskedne reelle forbedringer  

 eller i særlige tilfælde direkte tab   hvis familiens indkomst  

 var sammensat af social pension hos den ene og en forholdsvis begrænset  

 arbejdsindkomst hos den anden ægtefælle.
 Der er mellem aftaleparterne enighed om, at der er behov  

 for at foretage en yderligere lempelse for de pensionister, der er gift eller  

 samlevende med en person, der ikke modtager social pension.
Mindre end 10 pct. af alle førtidspensionister, som  

 er gift eller samlevende med en ikke-pensionist, opnår fuldt  

 pensionstillæg, og mere end 50 pct. får ikke udbetalt  

 pensionstillæg.
Der kan således være tale om en relativt  

 stor nedsættelse af pensionstillægget for pensionister, der er  

 gift eller samlevende med fx en erhvervsaktiv, selvom sidstnævntes  

 indtægt er beskeden.
For begge personer reduceres således den  

 økonomiske fordel ved at arbejde.
Det foreslås derfor at ændre reglerne  

 således, at en større del af ægtefællens eller  

 samleverens indtægt ikke indgår i indtægtsreguleringen af  

 pensionstillægget til pensionister, der er gift eller samlevende med en  

 ikke-pensionist.
Der henvises i øvrigt til bemærkningerne til §  

 1, nr. 3.
Administrative konsekvenser for det offentlige Forslaget om ophævelse af reglen om tillæg for  

 fiktiv indtægt udgør en administrativ lettelse.
Forslaget om en  

 lempeligere indtægtsregulering af pensionstillæg skønnes  

 ligeledes at medføre en administrativ lettelse, ved at der ikke  

 længere skal skelnes mellem forskellige indtægtsformer.
 Samlet set skønnes forslaget således at  

 medføre en administrativ lettelse.
Økonomiske konsekvenser for det offentlige De økonomiske merudgifter ved forslaget finansieres  

 over satspuljen.
Det foreslås, at lovforslagets forbedringer for  

 pensionister ikke skal have betydning for størrelsen af de fremtidige  

 overførsler fra Den Sociale Pensionsfond til Socialministeriet.
 Merudgifter ved de to elementer i lovforslaget fordeler  

 sig således:
Ophævelse af reglen om tillæg for fiktiv indtægt Forslaget om at ophæve reglen om tillæg for  

 fiktiv indtægt for fremtidige pensionister skønnes at  

 medføre offentlige merudgifter på henholdsvis 1,0 mill. kr. i  

 2001, 2,0 mill. kr. i 2002, 3,0 mill. kr. i 2003 og 4,0 mill. kr. i 2004 til  

 social pension.
Staten afholder hele merudgiften, da forslaget hovedsageligt  

 skønnes at vedrøre pensioner, der er omfattet af 100 pct. s  

 refusion.
De kommunale merudgifter skønnes således at være  

 helt minimale.
 Ændring af regler for beregning af pensionstillæg til gifte  

 m.v.
Forslaget om at lempe indtægtsreguleringen af  

 pensionstillæg for pensionister, der er gift eller samlevende med  

 ikke-pensionister, skønnes samlet set at medføre offentlige  

 merudgifter på 367,5 mill. kr. til social pension i 2001, 2001-PL.  

 Heraf afholder staten 319,0 mill. kr. af merudgiften og kommunerne under  

 ét 48,5 mill. kr. af merudgiften.
I 2002 og årene frem  

 skønnes merudgiften til 490,0 mill. kr., hvoraf staten afholder  

 henholdsvis 420,3 mill. kr., 415,3 mill. kr. og 410,6 mill. kr. i årene  

 2002, 2003 og 2004 og kommunerne under ét afholder henholdsvis 69,7  

 mill. kr., 74,7 mill. kr. og 79,4 mill. kr.
Forslaget har afledte effekter med hensyn til boligydelse,  

 hvor der er mindreudgifter som følge af, at den personlige indkomst  

 øges for pensionister, der er gift eller samlevende med  

 ikke-pensionister.
Mindreudgiften anslås til 2,4 mill. kr. i 2001,  

 hvoraf 1,8 mill. kr. vedrører staten og 0,6 mill. kr. vedrører  

 kommunerne under ét.
I 2002-2004 er mindreudgifterne på  

 henholdsvis 31,7 mill. kr., 32,5 mill. kr. og 34,4 mill. kr., hvoraf  

 henholdsvis 23,8 mill. kr., 24,4 mill. kr. og 25,8 mill. kr. vedrører  

 staten, og henholdsvis 7,9 mill. kr., 8,1 mill. kr. og 8,6 mill. kr.  

 vedrører kommunerne.
 Forslagene skal forhandles med de kommunale parter.
Økonomiske og administrative konsekvenser for erhvervslivet og  

 miljømæssige konsekvenser Lovforslaget forventes ikke at medføre  

 erhvervsmæssige eller miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Høring Lovforslaget er samtidig med fremsættelsen sendt i  

 høring til Kommunernes Landsforening, Københavns Kommune,  

 Frederiksberg Kommune, Den Sociale Ankestyrelse, Den Sociale  

 Sikringsstyrelse, De Samvirkende Invalideorganisationer, Landsforeningen  

 Ældre Sagen og Ældremobiliseringen.
Lovforslagets konsekvenser i hovedtræk Socialministeriet Positive konsekvenser/Mindreudgifter (hvis ja, angiv omfang) Negative konsekvenser/Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Forslaget om ophævelse af tillæg for fiktiv  

 indtægt indebærer offentlige merudgifter på 1,0 mill. kr. i  

 2001, 2,0 mill. kr. i 2002, 3,0 mill. kr. i 2003 og 4,0 mill. kr. i 2004.
 Forslaget om ændring af regler for beregning af pensionstillæg  

 til gifte m.v. indebærer offentlige merudgifter på 367,5 mill.  

 kr. i 2001 og 490,0 mill. kr. i 2002 og årene frem.
Administrative konsekvenser for stat, kommuner og  

 amtskommuner Forslaget medfører samlet set en  

 administrative lettelse for kommunerne.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige  

 aspekter By- og Boligministeriet Positive konsekvenser/Mindreudgifter (hvis ja, angiv omfang) Negative konsekvenser/Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forslaget om ændring af regler for beregning af  

 pensionstillæg til gifte m.v. har afledte effekter på  

 boligydelse, hvor der er mindreudgifter på henholdsvis 2,4 mill. kr. i  

 2001, 31,7 mill. kr. i 2002, 32,5 mill. kr. i 2003 og 34,4 mill. kr. i  

 2004.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Til § 1 Til nr. 1 Forslaget medfører, at reglen om tillæg for  

 fiktiv indtægt ophæves.
Ophævelsen af reglen gælder  

 efter lovforslaget med virkning for bortgivelser eller lignende  

 dispositioner, der foretages den 1. januar 2001 eller senere, jf.  

 bemærkningerne til lovforslagets § 2, stk. 2. Bortgivelse eller  

 lignende dispositioner foretaget inden den 1. januar 2001 vil således  

 skulle behandles efter de gældende regler.
Til nr. 2 Der er tale om en konsekvensrettelse som følge af,  

 at reglen om tillæg for fiktiv indtægt foreslås  

 ophævet.
Til nr. 3 Forslaget medfører, at indtægtsreguleringen  

 for pensionister, der er gift eller samlevende med en person, som ikke  

 modtager social pension, bliver lempeligere.
 Indtægtsgrundlaget for beregning af  

 pensionstillæg opgøres på grundlag af pensionistens og  

 dennes eventuelle ægtefælles eller samlevers samlede  

 indtægter.
Efter de gældende regler nedsættes  

 indtægtsgrundlaget, hvis ægtefællen eller samleveren har  

 indtægter fra personligt arbejde, delpension, kontanthjælp,  

 sygedagpenge, arbejdsløshedsdagpenge, efterløn eller  

 overgangsydelse.
Det er alene disse indtægter, der kan medføre  

 nedsættelse af indtægtsgrundlaget.
Andre indtægtstyper  

 indgår fuldt ud.
Modtager ægtefællen eller samleveren de  

 nævnte indtægtstyper, ses der ved opgørelsen af  

 indtægtsgrundlaget bort fra indtægten op til 10.000 kr.  

 Overstiger ægtefællens eller samleverens indtægter af den  

 nævnte art herefter 135.000 kr., ses der bort fra den del af  

 indtægten, der overstiger 135.000 kr. og indtil 170.000 kr.
Den del af  

 indtægten, der efter fradrag af 10.000 kr. overstiger 170.000 kr.,  

 indgår fuldt ud i indtægtsgrundlaget ved beregningen af  

 pensionstillægget.
De nævnte beløb satsreguleres ikke.
For at opnå en lempeligere indtægtsregulering  

 af pensionstillæg foreslås det, at der indføres et  

 særligt fradrag, der svarer til halvdelen af ægtefællens  

 eller samleverens indtægter op til 150.000 kr., jf.  

 bemærkningerne til nr. 7. Udgangspunktet for beregningen er  

 ægtefællens eller samleverens samlede indtægt, og  

 indtægt over 150.000 kr. indgår fuldt ud ved  

 indtægtsreguleringen.
Nedsættelsen af indtægtsgrundlaget er  

 således efter forslaget ikke begrænset til at vedrøre  

 bestemte indtægtstyper.
Fradraget skal dog som minimum svare til  

 ægtefællens eller samleverens indtægter, der  

 hidrører fra personligt arbejde, delpension, kontanthjælp,  

 sygedagpenge, arbejdsløshedsdagpenge, efterløn eller  

 overgangsydelse, på op til 10.000 kr.
Derved sikres det, at der ikke  

 kan opstå situationer, hvor fradraget bliver mindre fordelagtigt end  

 efter de gældende regler.
 Med forslaget ændres der ikke på det  

 fradragsbeløb, der gælder for pensionisten, og  

 pensionstillægget vil fortsat blive nedsat med 30 pct. af den del af  

 indtægtsgrundlaget, der overstiger dette fradragsbeløb.  

 Fradragsbeløbet udgør 96.200 kr. i 2001.
 Forslaget indebærer en lempeligere  

 indtægtsregulering af pensionstillægget på følgende  

 måde: Forudsat at pensionisten ikke selv har supplerende  

 indtægter ud over den sociale pension, påbegyndes aftrapningen af  

 pensionstillægget, når ægtefællen eller samleveren  

 har en indtægt på 171.200 kr. (2001-pl). Pensionstillægget  

 bortfalder, hvis ægtefællens eller samleverens indtægt  

 overstiger 248.700 kr.
Til sammenligning kan det oplyses, at efter de  

 gældende regler, og under forudsætning af at  

 ægtefællens eller samleverens indtægter er omfattet af den  

 eksisterende særregel, påbegyndes aftrapningen af  

 pensionstillægget ved en indtægt på 106.200 kr. (2001-pl)  

 hos ægtefællen eller samleveren.
Aftrapningen påbegyndes,  

 når indtægten overstiger fradragsbeløbet på 96.200  

 kr. plus 10.000 kr., idet der skal ses bort fra de første 10.000 kr.,  

 for indkomster der er omfattet af særreglen.
Pensionstillægget  

 bortfalder, hvis ægtefællens eller samleverens indtægt  

 overstiger 218.700 kr.
 Forslaget har ingen konsekvenser for pensionister, der er  

 samlevende og har modtaget pension før den 1. marts 1999, medmindre de  

 har indledt/indleder et nyt samlivsforhold efter 1. marts 1999. Det skyldes,  

 at disse pensionister får indtægtsreguleret  

 pensionstillægget uafhængigt af en samlevers indtægter.
Til nr. 4-6 Der er tale om konsekvensrettelser.
Til nr. 7 Som det fremgår af bemærkningerne til nr. 3,  

 foreslås det, at for pensionister, der er gift eller samlevende med en  

 person, der ikke modtager social pension, skal den del af  

 ægtefællens eller samleverens indtægter, der indgår i  

 indtægtsgrundlaget for beregning af pensionstillæg,  

 nedsættes med et fradrag.
Det særlige fradrag udgør efter  

 forslaget halvdelen af ægtefællens eller samleverens  

 indtægter op til 150.000 kr.
Indtægter over 150.000 indgår  

 fuldt ud ved indtægtsreguleringen.
Hvis ægtefællens eller samleverens  

 indtægt er 140.000 kr. indgår 70.000 kr. således i  

 indtægtsreguleringen.
Er indtægten 160.000 kr. indgår  

 halvdelen af 150.000 kr. samt indtægten herover   dvs. 85.000 kr. i  

 alt.
 Grænsen på 150.000 kr. satsreguleres, jf.  

 bemærkningerne til nr. 9.
Til nr. 8 Der er tale om en konsekvensrettelse.
Til nr. 9 Den særlige regel, der gælder for  

 opgørelsen af ægtefællens eller samleverens  

 indtægter i forbindelse med beregningen af pensionstillæg til en  

 pensionist, som er gift eller samlevende med en person, som ikke modtager  

 social pension, indeholder en række beløb, som ikke  

 satsreguleres.
Som det fremgår af bemærkningerne til nr. 3, ses  

 ved bestemte indtægtstyper bort fra de første 10.000 kr. og  

 herefter fra den del, der overstiger 135.000 kr. og indtil 170.000 kr.
 Konsekvensen af at undlade satsregulering er, at  

 indtægtsreguleringen bliver mindre lempelig, i takt med at den  

 generelle lønudvikling betyder, at ægtefællens eller  

 samleverens indtægt stiger.
For at sikre at forslaget om de ændrede regler for  

 beregning af pensionstillæg - til pensionister der er gift eller  

 samlevende med en person, som ikke modtager social pension - medfører  

 en vedvarende lempeligere indtægtsregulering, foreslås det, at  

 det særlige fradragsbeløb satsreguleres.
Derved kompenseres der  

 for den fremtidige lønudvikling.
 Da det fradragsbeløb, der fremgår af  

 forslaget til affattelse af § 49, stk. 1, nr. 4, er anført med den  

 sats, der vil gælde for 2001, foreslås det, at beløbet  

 satsreguleres første gang den 1. januar 2002.
Til nr. 10 Der er tale om konsekvensrettelser.
Til § 2 Til stk. 1 Det foreslås, at loven træder i kraft den 1.  

 april 2001, jf. dog stk. 2.
Til stk. 2 Forslaget om ophævelse af reglen om tillæg for  

 fiktiv indtægt træder i kraft den 1. januar 2001 og har virkning  

 for bortgivelse eller lignende dispositioner foretaget den 1. januar 2001  

 eller senere.
Det betyder, at pensionister, der har foretaget  

 bortgivelse eller lignende dispositioner før den 1. januar 2001 og  

 derved forringet sin økonomiske stilling, fortsat skal have beregnet  

 tillæg for fiktiv indtægt i forbindelse med beregningen af social  

 pension efter de hidtil gældende regler.
Bortgivelse eller lignende  

 foretaget inden den 1. januar 2001 kan således medføre en  

 forhøjelse af indtægtsgrundlaget for en periode af indtil 10  

 år efter, at dispositionen er foretaget.
Bilag Lovforslaget sammenholdt med gældende lov Gældende formulering Lovforslaget § 1 I lov om social pension, jf. lovbekendtgørelse nr.  

 385 af 26. maj 2000, foretages følgende ændringer:
§ 28 Stk. 3. Til  

 indtægtsgrundlaget efter stk. 1 og 2 foretages følgende fradrag  

 og tillæg:
 1) Fradrag for skattepligtig pension efter denne lov og  

 fradrag for skattepligtig pension udbetalt efter lovgivningen i en anden  

 EU/EØS-medlemsstat og omfattet af og beregnet efter forordning nr.  

 1408/71 samt for pension udbetalt efter lovgivningen i et land, med hvilket  

 der er indgået overenskomst om samordning af pension.
 2) Socialministeren fastsætter nærmere regler  

 for, hvorledes fradrag for pensioner som nævnt i nr. 1, der ikke  

 er skattepligtige her i landet, skal fradrages.
 3) Pension udbetalt efter lov om Arbejdsmarkedets  

 Tillægspension fradrages.
4) Tillæg for fiktiv indtægt af beløb,  

 hvormed pensionisten har forringet sin økonomiske stilling ved  

 bortgivelse eller lignende dispositioner i løbet af de seneste 10  

 år.
Socialministeren kan fastsætte nærmere regler  

 herom.
 5) Ophørsstøtte efter lov om  

 ophørsstøtte til jordbrugere og lov om  

 ophørsstøtte til erhvervsfiskere fradrages.
 6) Sygedagpenge, arbejdsløshedsdagpenge og  

 kontanthjælp, der er udbetalt for samme periode, hvori der foretages  

 efterbetaling af pension, jf. § 32, stk. 1, fradrages.
 7) Efterlevelseshjælp efter § 85 a i lov om  

 aktiv socialpolitik fradrages.
Stk. 4 1. § 28, stk. 3, nr. 4, ophæves.
 Nr. 5-7 bliver herefter nr. 4-6.
 § 29.  

Indtægtsgrundlaget for pensionstillæg og personlige  

 tillæg efter § 17, stk. 1 og 2, opgøres på grundlag  

 af pensionistens og en eventuel ægtefælles eller samlevers  

 samlede indtægt, jf. stk. 2. Indtægten opgøres efter  

 § 28, stk. 1-4. Ved opgørelsen efter § 28, stk. 3, foretages  

 ikke fradrag efter nr. 3, og bestemmelsen i § 28, stk. 3, nr. 4,  

 anvendes for begge ægtefæller eller samlevende.
 2. I § 29, stk. 1, udgår: », og bestemmelsen i § 28, stk. 3, nr. 4, anvendes for  

 begge ægtefæller eller samlevende«.
 Stk. 2. For en pensionist,  

 der er gift eller samlevende med en person, som ikke modtager social pension,  

 ses der ved opgørelsen af indtægtsgrundlaget for beregning af  

 pensionstillæg bort fra ægtefællens eller samleverens  

 indtægter op til 10.000 kr., hvis disse indtægter hidrører  

 fra personligt arbejde, delpension, kontanthjælp, sygedagpenge,  

 arbejdsløshedsdagpenge, efterløn, eller overgangsydelse.  

 Overstiger ægtefællens eller samleverens indtægter, jf. 1.  

 pkt., herefter 135.000 kr., ses der bort fra indtægter, der overstiger  

 dette beløb op til en indtægt på 170.000 kr.
 3. § 29, stk. 2, affattes således:
» Stk. 3. Den opgjorte  

 indtægt nedsættes ved beregning af pensionstillæg med et  

 fradrag, jf. § 49, stk. 1, nr. 4.
 4. I § 29, stk. 3, ændres »nr. 4« til: »nr. 5«.
 Stk. 4. Den opgjorte indtægt nedsættes  

 ved beregning af personligt tillæg med et fradrag, jf. § 49, stk.  

 1, nr. 5.
 5. I § 29, stk. 4, ændres »nr. 5« til: »nr. 6«.
§ 31 Stk. 4. Pensionen udbetales  

 ikke, hvis den bliver mindre end et minimumsbeløb, jf. § 49, stk.  

 1, nr. 12.
 6. I § 31, stk. 4, ændres »nr. 12« til: »nr. 13«.
 § 49. Ved fastsættelse af pension  

 anvendes følgende beløb:
 1) Grundbeløb efter §§ 12 og 13 udgør  

 48.024 kr. årlig.
 2) Fradragsbeløb i den opgjorte indtægt for  

 grundbeløb efter § 27, stk. 5, udgør 204.100 kr.  

 Fradragsbeløb i den opgjorte indtægt for grundbeløb efter  

 § 28, stk. 5, udgør 204.100 kr. for enlige og 138.400 kr.  

 for gifte.
 3) Pensionstillæg efter §§ 12 og 13  

 udgør for enlige, jf. stk. 2, 2. pkt., 47.616 kr. årlig og  

 for andre 21.468 kr. årlig.
 4) Fradragsbeløb i den opgjorte indtægt for  

 pensionstillæg efter § 29, stk. 3, udgør 45.000 kr. for  

 enlige, 90.300 kr. for gifte og samlevende.
 5) Fradragsbeløb i den opgjorte indtægt for  

 personligt tillæg efter § 29, stk. 4, udgør 11.800 kr. for  

 enlige og 23.700 kr. for gifte og samlevende.
 6) Invaliditetsbeløb efter § 13, nr. 1 og 2,  

 udgør 23.364 kr. årlig, dog 19.896 kr., hvis pensionistens  

 ægtefælle modtager førtidspension efter § 14, stk. 1  

 eller 2, eller invaliditetsydelse.
 7) Invaliditetsydelse efter § 18 udgør 23.496  

 kr. årlig, dog 19.080 kr. årlig, hvis pensionistens  

 ægtefælle modtager førtidspension efter § 14, stk. 1  

 eller 2, eller invaliditetsydelse.
 8) Erhvervsudygtighedsbeløb efter § 13, nr. 1,  

 udgør 32.244 kr. årlig, dog 23.328 kr., hvis pensionistens  

 ægtefælle modtager førtidspension efter § 14, stk.  

 1.
 9) Førtidsbeløb efter § 13, nr. 3,  

 udgør 12.204 kr. årlig.
 10) Bistandstillæg efter § 16, stk. 1,  

 udgør 24.408 kr. årlig.
 11) Plejetillæg efter § 16, stk. 2,  

 udgør 48.696 kr. årlig.
 12) Minimumsbeløb for udbetalt pension efter  

 § 31, stk. 4, udgør 1/40 af grundbeløbet.
 7. I § 49, stk. 1, indsættes efter nr.  

 3 som nyt nummer:
» Nr. 4-12 bliver herefter nr. 5-13.
Stk. 2 Ved fastsættelse af pensionen anses  

 gifte og samlevende som enlige, hvis samlivet mellem parterne er  

 ophævet.
Personer, der lever i et samlivsforhold, betragtes ikke som  

 enlige ved udbetaling af pensionstillæg, jf. stk. 1, nr. 3, ved  

 opgørelse af indtægtsgrundlaget for pensionstillæg og  

 personligt tillæg, jf. § 29, og ved fradrag i den opgjorte  

 indtægt efter stk. 1, nr. 4 og 5.
 8. I § 49, stk. 2, 2. pkt., ændres »nr. 4 og 5« til: »nr. 5 og 6«.
Stk. 3. De beløb, der er nævnt i stk.  

 1, samt §§ 69-72, reguleres een gang årligt den 1. januar med  

 satsreguleringsprocenten, jf. lov om en satsreguleringsprocent.
Reguleringen  

 sker 1. gang den 1. januar 2000.
9. I § 49, stk. 3, indsættes som 3. pkt.: »Reguleringen af beløbet i § 49, stk. 1, nr. 4,  

 sker dog 1. gang den 1. januar 2002.« Stk. 4. De beløb,  

 der er nævnt i stk. 1, nr. 1, 3 og 6-12, samt §§ 69-72, afrundes  

 til nærmeste kronebeløb, der kan deles med 12. De beløb,  

 der er nævnt i stk. 1, nr. 2, 4 og 5, afrundes til nærmeste  

 kronebeløb, der kan deles med 100.
Stk. 5 10. I § 49, stk. 4, ændres »nr. 1, 3 og 6-12« til: »nr. 1, 3 og 7-13« og » nr. 2, 4 og 5« ændres  

 til: »nr. 2 og 4-6«.
