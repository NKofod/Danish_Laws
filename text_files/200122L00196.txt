Fremsat den 24. april 2002 af Jan  

 Trøjborg (S), Ole Vagn Christensen (S), Lissa Mathiasen (S), Frode  

 Sørensen (S)  

 og Marianne Jelved (RV) Forslag til Lov om ændring af lov om aktieselskaber,  

 lov om  

 anpartsselskaber, lov om værdipapirhandel m.v.  

 og skattekontrolloven (Udvidelse af selskabsregister med ejeroplysninger) § 1 I lov om aktieselskaber, jf. lovbekendtgørelse nr. 9 af 9.  

 september 2001, foretages følgende ændringer:
 1. I § 28 a, stk. 1, nr. 1, udgår »dog  

 mindst 100.000 kr.,«.
 2. I § 28 b, stk. 1, 1. pkt., ændres »4  

 uger« til: »2 uger«.
 3. § 28 b, stk. 1, 2. pkt., ophæves,  

 og i stedet indsættes:
»Meddelelsen skal indeholde oplysning om dato for erhvervelse eller  

 afhændelse af aktier, antallet af aktier med deres pålydende,  

 samt hvilken aktieklasse de tilhører.
Oplysning om navn, CPR-nummer og  

 bopæl eller for virksomheders vedkommende CVR-nummer og hjemsted skal  

 tillige være indeholdt i meddelelsen.
Er aktionæren en udenlandsk  

 statsborger eller et udenlandsk selskab, skal meddelelsen vedlægges  

 anden officiel dokumentation, der sikrer en entydig identifikation af  

 aktionæren.« 4. I § 28 b, stk. 3, ophæves 2. og 3.  

 pkt.
 5. Efter § 28 b indsættes:
»§ 28 c.
Selskabet skal straks efter, at selskabet har  

 modtaget meddelelse fra aktionæren og panthaveren, indberette  

 oplysningerne fra den særlige fortegnelse til Erhvervs- og  

 Selskabsstyrelsen, jf. § 28 b, stk. 1. Denne indberetningspligt  

 påhviler dog ikke selskaber, der har aktier optaget til notering  

 på en fondsbørs eller optaget til handel på en autoriseret  

 markedsplads, jf. § 7, stk. 1, i lov om værdipapirhandel  

 m.v.
 Stk. 2. Erhvervs- og Selskabsstyrelsen registrerer oplysninger  

 om de aktionærer og panthavere, der er indført i selskabets  

 særlige fortegnelse, jf. § 28 b, stk. 2.
Stk. 3. Oplysningerne offentliggøres i Erhvervs- og  

 Selskabsstyrelsens edb-informationssystem.
Oplysninger om CPR-numre er ikke  

 offentligt tilgængelige.
Reglerne i kapitel 19 om anmeldelse og  

 registrering m.m. finder tilsvarende anvendelse.« 6. § 28 d ophæves.
 7. I § 67 indsættes efter stk. 2 som  

 nyt stykke:
»Stk. 3. En aktionær kan ikke udøve stemmeret  

 på generalforsamlingen for de aktiebesiddelser, som selskabet ikke har  

 modtaget meddelelse om, jf. § 28 b, stk. 1.« Stk. 3 og 4 bliver herefter stk. 4 og 5.
 8. I § 161, stk. 1, indsættes efter  

 »§§ 28 a og 28 b,«: »§ 28 c, stk. 1,«.
 9. I § 161, stk. 3, udgår »§ 28  

 d,«.
 10. § 161, stk. 4, affattes således:
»Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 I lov om anpartsselskaber, jf. lovbekendtgørelse nr. 10 af 9.  

 januar 2002, foretages følgende ændringer:
 1. § 16 affattes således:
»§ 16. Det øverste ledelsesorgan skal straks efter  

 selskabets stiftelse oprette en fortegnelse over anpartshaverne.
Fortegnelsen  

 skal for alle anpartshavere og panthavere indeholde oplysning om dato for  

 erhvervelse eller afhændelse af anparter, anparternes størrelse  

 samt de stemmerettigheder, der er knyttet hertil.
Oplysning om navn,  

 CPR-nummer og bopæl eller for virksomheders vedkommende CVR-nummer og  

 hjemsted skal tillige fremgå af fortegnelsen.
Er anpartshaveren eller  

 panthaveren en udenlandsk statsborger eller et udenlandsk selskab, skal  

 meddelelsen vedlægges anden officiel dokumentation, der sikrer en  

 entydig identifikation af anpartshaveren.
Stk. 2. Meddelelse fra anpartshaveren og panthaveren om  

 ejerskifte eller pantsætning skal være modtaget i selskabet  

 senest 2 uger efter, at ejerskifte eller pantsætning er sket, hvis der  

 ikke efter vedtægterne er noget til hinder for erhvervelsen.  

 Meddelelsen skal indeholde de i stk. 1, 2. og 3. pkt., nævnte  

 oplysninger.
Indførelsen i fortegnelsen skal dateres.
Stk. 3. Selskabet udsteder bekræftelse på  

 indførelsen i fortegnelsen over anpartshavere.« 2. I § 17, stk. 1, udgår »eller  

 anpartskapitalen er 500.000 kr. eller mere«.
 3. I § 17, stk. 2, 1. pkt., udgår »under  

 alle omstændigheder«.
 4. § 17, stk. 3, ophæves.
 5. Efter § 17 indsættes:
»§ 17 a.
Selskabet skal straks efter indførelsen i  

 fortegnelsen indberette oplysningerne, jf. § 16, stk. 1 og 2, til  

 Erhvervs- og Selskabsstyrelsen, når en anpartshavers eller panthavers  

 besiddelser af anparter eller stemmerettigheder udgør eller overstiger  

 5 pct. af 1)	den samlede anpartskapital eller 2)	de samlede stemmerettigheder.
 Stk. 2. Selskabet skal endvidere straks indberette enhver  

 ændring til de i stk. 1 indberettede oplysninger, herunder  

 når besiddelse eller stemmerettigheder ikke længere udgør  

 5 pct.
Stk. 3. Til besiddelse efter stk. 1 og 2 medregnes 1)	anparter, hvis stemmeret tilkommer en virksomhed, som den  

 pågældende kontrollerer ved at have en forbindelse med  

 virksomheden som nævnt i § 3, stk. 2, jf. stk. 4 og 5,  

 og 2)	anparter, som den pågældende har stillet til sikkerhed,  

 medmindre panthaveren råder over stemmeretten og erklærer at have  

 til hensigt at udøve den.
 Stk. 4. Erhvervs- og Selskabsstyrelsen registrerer oplysninger  

 om de anpartshavere og panthavere, der er omfattet af stk. 1 og 2.
Stk. 5. Oplysninger modtaget i henhold til stk. 1 og 2  

 offentliggøres i Erhvervs- og Selskabsstyrelsens  

 edb-informationssystem.
Oplysninger om CPR-numre er ikke offentligt  

 tilgængelige.
Reglerne i kapitel 12 om anmeldelse og registrering m.m.  

 finder tilsvarende anvendelse.« 6. I § 28 indsættes efter stk. 1 som nyt  

 stykke:
»Stk. 2. En anpartshaver kan ikke udøve beslutningsret  

 for de anpartsbesiddelser, som selskabet ikke har modtaget meddelelse om, jf.  

 § 16, stk. 1 og 2.« Stk. 2 bliver herefter stk. 3.
 7. I § 80, stk. 1, udgår »§ 17,  

 stk. 3,«, og i stedet indsættes: »§ 17 a, stk. 1 og 2,«,  

 og »§ 28, stk. 2« ændres til: »§ 28, stk. 3«.
 8. § 80, stk. 3, affattes således:
»Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 3 I lov om værdipapirhandel m.v., jf. lovbekendtgørelse nr. 168  

 af 14. marts 2001, som senest ændret ved § 89 i lov nr. 501 af 7.  

 juni 2001, foretages følgende ændringer:
 1. I § 29 indsættes efter stk. 2 som nyt  

 stykke:
»Stk. 3. En aktionær kan ikke udøve stemmeret  

 på generalforsamlingen for de aktiebesiddelser, der ikke er givet  

 meddelelse om efter stk. 1.« Stk. 3 bliver herefter stk. 4.
 2. § 29, stk. 3, der bliver stk. 4, affattes  

 således:
»Stk. 4. Meddelelsen efter stk. 1 skal indeholde oplysning om  

 CPR-nummer eller for virksomheders vedkommende CVR-nummer.
Oplysninger om  

 CPR-numre er ikke offentligt tilgængelige.
Er aktionæren en  

 udenlandsk statsborger eller et udenlandsk selskab, skal meddelelsen  

 vedlægges anden officiel dokumentation, der sikrer en entydig  

 identifikation af aktionæren.
Erhvervs- og Selskabsstyrelsen  

 fastsætter i øvrigt regler om besiddelse og meddelelse om  

 besiddelse efter stk. 1 og 2. Erhvervs- og Selskabsstyrelsen kan  

 fastsætte regler om besiddelse og om meddelelse om besiddelse af aktier  

 i danske selskaber, der har aktier optaget til notering på en  

 fondsbørs i et andet land inden for Den Europæiske Union eller i  

 lande, som Fællesskabet har indgået samarbejdsaftale med.« § 4 I skattekontrolloven, jf. lovbekendtgørelse nr. 726 af 13. januar  

 2001, foretages følgende ændringer:
 1. § 3 A ophæves.
 2. I § 9, stk. 1, og § 14,  

 stk. 2, udgår »§ 3 A, stk. 1 og 3,«.
 3. I § 10 A, stk. 2, udgår »som angivet i § 34, stk.  

 2«.
§ 5 Stk. 1. Loven træder i kraft den 1. januar 2003, jf. dog  

 stk. 2-5.
 Stk. 2. Økonomi- og erhvervsministeren fastsætter  

 tidspunktet for ikrafttræden af § 1, nr. 4-10, § 3, nr. 1, og  

 § 2, nr. 2-8.
 Stk. 3. I perioden fra den 1. januar 2002 indtil  

 ikrafttræden af § 1, nr. 4-10, og § 2, nr. 2-8,  

 fastsætter økonomi- og erhvervsministeren, hvilke oplysninger  

 der ikke er tilgængelige efter aktieselskabslovens § 28 b,  

 stk. 3, 1. og 2. pkt., jf. lovbekendtgørelse nr. 9 af 9.  

 september 2001, og anpartsselskabslovens § 17, jf.  

 lovbekendtgørelse nr. 10 af 9. januar 2002.
 Stk. 4. I perioden fra den 1. januar 2002 indtil  

 ikrafttræden af § 3, nr. 1, fastsætter økonomi- og  

 erhvervsministeren, hvilke oplysninger der ikke er tilgængelige efter  

 værdipapirhandelslovens § 29, stk. 4, som affattet ved § 3,  

 nr. 2.
 Stk. 5. Skatteministeren fastsætter tidspunktet for  

 ikrafttræden af § 4.
 Stk. 6. Erhvervs- og Selskabsstyrelsen fastsætter  

 nærmere regler om selskabernes første indberetning til styrelsen  

 af de samlede aktie- og anpartsbesiddelser.
§ 6 Loven gælder ikke for Færøerne og Grønland, men  

 §§ 1-3 og § 5 kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.
Bemærkninger til lovforslaget Almindelige bemærkninger 1. Indledning Lovforslaget er en genfremsættelse af L 35 fra  

 folketingsåret 2001-2002, 1. samling, se Folketingstidende 2001-2002,  

 1. samling, tillæg A side 940.
Med denne ændring af selskabslovene udvides det  

 eksisterede selskabsregister i Erhvervs- og Selskabsstyrelsen til også  

 at omfatte oplysninger om ejer- eller besiddelsesforhold i danske aktie- og  

 anpartsselskaber.
Forslaget har grundlæggende to formål: For det  

 første er det et led i Socialdemokratiets og Det Radikale Venstres  

 fælles generelle målsætning om at styrke aktiemarkedet ved  

 hjælp af øget åbenhed og gennemsigtighed om selskabers  

 ejerforhold.
For det andet udspringer lovforslaget af Socialdemokratiets og  

 Det Radikale Venstres fælles ønske om at bekæmpe  

 økonomisk kriminalitet i samfundet.
 Behovet for åbenhed om ejerforhold skyldes  

 særligt hensynet til investorerne og værdipapirmarkedet, men  

 også princippet om, at udøvelse af virksomhed i selskabsform med  

 begrænset hæftelse skal ledsages af åbenhed over for  

 omverdenen.
En af målsætningerne i.dk.21 var at øge  

 informationsniveauet om selskaber og styrke aktiekulturen.
Offentligt  

 tilgængelige ejeroplysninger vil medvirke til at øge  

 informationsniveauet og gennemsigtigheden på markedet og vil samlet set  

 styrke tilliden til de virksomheder, der udøves i selskabsform, til  

 gavn for både investorer, aktionærer, medkontrahenter og  

 kreditorer.
Ved at styrke tilliden til selskaberne fremmes ønsket om  

 at handle med og investere i selskaber.
Investorer og aktionærer  

 får større kendskab til, hvem der står bag selskabet,  

 hvilket har betydning for deres investering i selskaberne.
Jo større  

 interesse der er for investering i selskaber, jo lettere og billigere  

 får selskaberne adgang til risikovillig kapital frem for at låne  

 kapitalen.
Dette vil kunne bidrage til en mere effektiv  

 kapitaltilvejebringelse for selskaberne og dermed skabe bedre  

 rammebetingelser for erhvervslivet.
Derudover må et øget  

 ønske om at investere i selskaber forventes at bidrage til en positiv  

 effekt på udviklingen af aktiemarkedet og styrke aktiekulturen.
Det er desuden af væsentlig betydning for alle  

 selskabets interessegrupper at have en aktuel viden om ejerforholdene i  

 selskabet, specielt i de tilfælde, hvor der er tale om aktionærer  

 eller anpartshavere eller grupperinger af aktionærer eller  

 anpartshavere, der vil kunne øve væsentlig indflydelse på  

 selskabets beslutninger.
Det er derfor vigtigt, at der er åbenhed om de  

 ejere, der må formodes at være aktive i selskabets  

 beslutningsproces, og som samtidig har så stor en ejerandel, at deres  

 indflydelse vil være af betydning.
Der er i dag begrænset åbenhed om ejerforhold  

 i Danmark i forhold til de øvrige nordiske lande.
Dette  

 fremhæves i en rapport fra december 2000 bestilt af  

 Økonomiministeriet: »Ekspertundersøgelse vedrørende  

 åbenhed om aktiebesiddelser«.
Rapporten sammenligner åbenheden i  

 lande, som Danmark normalt sammenligner sig med, og konkluderer, at der set i  

 forhold til de øvrige nordiske lande (Sverige, Norge og Finland) er  

 større lukkethed omkring danske selskabers ejerforhold.
Udvidelsen af  

 det eksisterende selskabsregister med ejeroplysninger skal derfor bl.a. ses  

 som en opfølgning på denne rapport.
Dette forslag om en udvidelse af det eksisterende  

 selskabsregister med ejeroplysninger vil medvirke til, at de danske regler  

 vil tilnærme sig den øvrige nordiske regulering, da  

 selskabsregistret vil omfatte åbenhed for større besiddelser i  

 såvel anpartsselskaber som børsnoterede og unoterede  

 aktieselskaber.
Det bemærkes, at der i Sverige er fuld åbenhed om  

 aktiebogen.
Lovforslaget bygger også på anbefalingerne fra  

 Koordineringsudvalget om bekæmpelse af økonomisk kriminalitet  

 mod det offentlige (Økokrim-udvalget) nedsat af Skatteministeriet.
I  

 udvalgets rapport fra foråret 1999 anbefales, at der som led i  

 bekæmpelsen af økonomisk kriminalitet oprettes et offentligt  

 tilgængeligt ejerregister over storaktionærer og  

 storanpartshavere for at forbedre opklaringsmulighederne med hensyn til  

 økonomisk kriminalitet mod det offentlige, herunder svig med  

 EU-midler.
Denne anbefaling er efterfølgende blevet  

 støttet af Justitsministeriets udvalg om økonomisk kriminalitet  

 og datakriminalitet (Brydensholtudvalget). Udvalget har til formål at  

 komme med forslag, der kan imødegå den udvikling, som de  

 ændrede økonomiske kriminalitetsmønstre og den moderne  

 teknologi fører til.
Ifølge delbetænkning IV, nr.  

 1388/2000, om transaktioner mellem nærtstående parter finder  

 udvalget det væsentligt, at der etableres et offentligt, tidsaktuelt  

 register over ejerforhold.
Dette vil ifølge udvalget give  

 større gennemsigtighed med hensyn til eventuelle  

 nærtståendes relationer til andre selskaber og vil samtidig kunne  

 mindske muligheden for misbrug af selskaber.
Udvalget påpeger  

 endvidere, at et ejerregister i sig selv vil have en vis præventiv  

 effekt, idet det vil mindske muligheden for at skjule, at der i virkeligheden  

 er tale om transaktioner mellem nærtstående parter.
Som  

 lovgivningen er i dag, kan sådanne oplysninger ikke indhentes hos  

 Erhvervs- og Selskabsstyrelsen, hvis der er tale om anpartsselskaber, eller  

 hvis en storaktionær i unoterede aktieselskaber har solgt aktier inden  

 tidspunktet for årsberetningen.
Myndighederne vil med udvidelsen af selskabsregistret  

 få adgang til aktuelle oplysninger om ejerforhold og vil derfor langt  

 hurtigere end i dag kunne reagere på begrundet mistanke om  

 økonomisk kriminalitet, hvorved opklaringsmulighederne forbedres.
Til  

 illustration kan eksempelvis Told og Skat opnå en hurtigere og mere  

 målrettet kontrol til imødegåelse af svig, herunder  

 konkursrytteri, momskarruselsvig m.v., mens politiet får bedre  

 efterforskningsmuligheder.
 Forslaget skal desuden ses som led i et øget  

 beredskab mod den grænseoverskridende kriminalitet, som forventes at  

 blive en stigende udfordring i takt med udvidelsen af antallet af  

 medlemslande i EU.
2. Lovforslagets indhold Lovforslaget indeholder regler om udvidelse af det  

 centrale, offentligt tilgængelige selskabsregister i Erhvervs- og  

 Selskabsstyrelsen med ejeroplysninger.
Lovforslaget betyder, at enhver kan  

 få adgang til aktuelle informationer online om ejer- og stemmeforhold  

 på 5 pct. eller mere i samtlige aktie- og anpartsselskaber registreret  

 i Danmark.
Selskabernes indberetning af aktuelle informationer om ejer- og  

 stemmeforhold kan ligeledes ske online eller ved papiranmeldelse.
Der er i dag ca. 300 børsnoterede selskaber, ca.  

 40.000 unoterede aktieselskaber og ca. 80.000 anpartsselskaber registreret i  

 Danmark.
Ejeroplysningerne i selskabsregistret vil omfatte alle fysiske og  

 juridiske personer, herunder udenlandske, som ejer eller besidder en  

 større andel i selskaberne.
Oplysningerne om samtlige aktie- og anpartsselskabers  

 ejerforhold på 5 pct. eller derover af aktie- eller anpartskapitalen  

 eller af stemmerettighederne vil blive en del af de samlede  

 selskabsoplysninger som f.eks. selskabets navn, kapital, bestyrelsesmedlemmer  

 m.v., der i dag registreres og offentliggøres i Erhvervs- og  

 Selskabsstyrelsen.
Oplysningerne har for mange mindre selskaber tæt  

 sammenhæng med selskabernes ledelsesforhold og ændringer heri.
I  

 forbindelse med opdatering af de selskabsoplysninger, som Erhvervs- og  

 Selskabsstyrelsen i øvrigt registrerer, vil en opdatering af  

 ejerforhold indgå i en naturlig sammenhæng.
Som følge af  

 forslaget vil brugerne kunne søge ejeroplysninger direkte på  

 internettet, og der vil kunne rekvireres en udskrift ved henvendelse til  

 Erhvervs- og Selskabsstyrelsen på linje med de øvrige centrale  

 selskabsoplysninger, der allerede i dag er tilgængelige på denne  

 måde.
2.1. Indberetning af storaktionærer og storanpartshavere Efter de gældende regler i aktie- og  

 anpartsselskabslovene har aktionærer og anpartshavere som udgangspunkt  

 ikke pligt til at give sig til kende over for selskabet eller offentligheden.  

 Der er dog visse situationer, hvor aktionærerne og anpartshaverne er  

 forpligtede hertil.
2.1.1. Unoterede aktieselskaber Efter de gældende regler i aktieselskabsloven har  

 aktionærer, som ejer 5 pct. eller derover af kapitalen, dog minimum  

 100.000 kr., eller 5 pct. af stemmerne, pligt til at give meddelelse om deres  

 ejerforhold til selskabet.
Efterfølgende ændringer, der passerer  

 en 5 pct.-grænse, samt når 1/3 eller 2/3 af kapitalen eller  

 stemmerne passeres, medfører ligeledes pligt for aktionærerne  

 til at give meddelelse til selskabet.
Selskabet skal føre en  

 storaktionærfortegnelse over disse aktionærer.  

 Storaktionærfortegnelsen er alene offentligt tilgængelig på  

 selskabets kontor for offentlige myndigheder, aktionærer,  

 bestyrelsesmedlemmer samt en repræsentant for medarbejderne i  

 selskaber, hvor der ikke er valgt medarbejderrepræsentanter til  

 bestyrelsen.
Andre kan ved at rette henvendelse til selskabet bestille en  

 udskrift mod betaling af et eventuelt gebyr.
Herudover har unoterede selskaber pligt til at føre  

 en aktiebog over alle aktier.
Ejere af navneaktier skal lade sig notere i  

 aktiebogen for at opnå forvaltningsmæssige rettigheder, herunder  

 ret til at stemme på generalforsamlingen.
Aktiebogen er alene  

 åben på selskabets kontor for selskabets ledelse og for  

 offentlige myndigheder.
Efter aktieselskabsloven skal revisor påse, at  

 ledelsen fører storaktionærfortegnelsen.
Endvidere skal  

 storaktionærernes navn, bopæl og for virksomheders vedkommende  

 hjemsted fremgå af selskabernes ledelsesberetning.
Oplysningerne om  

 storaktionærer skal gives pr. den dato, hvor bestyrelsen aflægger  

 årsregnskabet.
De eksisterende regler medfører, at oplysninger om  

 ejerforhold er vanskeligt tilgængelige.
Det er derfor ikke altid muligt  

 at få et aktuelt billede af ejerforholdene i selskaberne.
 Forslaget betyder, at selskaberne straks efter, at der er  

 modtaget meddelelse til selskabets storaktionærfortegnelse, skal  

 videregive disse oplysninger til selskabsregistret, f.eks. via elektronisk  

 indberetning, hvorved oplysningerne bliver umiddelbart tilgængelige for  

 offentligheden.
Lovforslaget indfører dermed en pligt for  

 selskaberne til løbende at indberette identiteten af ejere af 5 pct.  

 eller mere af kapitalen eller stemmerne i selskabet, samt hver gang en ny 5  

 pct.-grænse passeres.
Grænser forekommer således med 5  

 pct.s mellemrum fra 5 til 100 pct., samt når 1/3 eller 2/3 af kapitalen  

 eller stemmerne passeres.
Der udløses indberetningspligt, hver gang en  

 af de nævnte grænser passeres, hvad enten disse grænser  

 passeres opad eller nedad.
 For at pålægge aktieselskaberne færrest  

 mulige administrative byrder, er der valgt en grænse på 5 pct.  

 frem for at indføre indberetningspligt for samtlige handler.  

 Investorer og kreditorer har hovedsagelig interesse i oplysninger om ejere,  

 der har en kvalificeret indflydelse på selskabet, og det samme  

 gælder de offentlige myndigheder.
 Forslaget viderefører dermed de grundlæggende  

 principper i værdipapirhandelsloven om meddelelse og  

 offentliggørelse af betydelige andele i børsnoterede selskaber  

 til også at gælde unoterede aktieselskaber.
Aktionærens meddelelse til selskabet er en  

 forudsætning for, at selskabet kan indberette ejeroplysninger til  

 Erhvervs- og Selskabsstyrelsen.
På den baggrund foreslås det at  

 sanktionere aktionærens manglende meddelelse til selskabet med  

 suspension af aktionærens stemmeret for de aktier, hvorom der ikke er  

 givet meddelelse.
Lignende sanktionsmulighed kendes allerede for  

 aktionærens manglende anmeldelse til selskabets aktiebog for  

 navneaktier.
2.1.2. Børsnoterede selskaber eller selskaber, der er optaget  

 til handel på en autoriseret markedsplads For selskaber, der har aktier optaget til notering  

 på en fondsbørs eller optaget til handel på en autoriseret  

 markedsplads, gælder der i dag mere vidtgående regler om  

 oplysningspligt for storaktionærer end for storaktionærer i  

 unoterede selskaber, der alene er omfattet af reglerne i aktieselskabsloven.  

 Børsnoterede selskaber og selskaber, der er optaget til handel  

 på en autoriseret markedsplads, er foruden at være omfattet af  

 aktieselskabsloven tillige omfattet af værdipapirhandelsloven.
Aktionærer, der besidder aktier i selskaber, der har  

 aktier optaget til notering på en fondsbørs eller optaget til  

 handel på en autoriseret markedsplads, har således ifølge  

 værdipapirhandelslovens § 29 og bekendtgørelse nr. 615 af  

 26. juni 2001 pligt til straks at underrette fondsbørsen eller den  

 autoriserede markedsplads og selskabet om ejerforhold på 5 pct. eller  

 derover, samt hver gang en 5 pct.-grænse eller en 1/3- eller  

 2/3-grænse passeres.
Fondsbørsen og den autoriserede  

 markedsplads giver herefter meddelelse om ejerforholdene til Erhvervs- og  

 Selskabsstyrelsen.
Disse regler er indført som følge af EU s  

 direktiv om offentliggørelse af oplysninger ved erhvervelse og  

 afhændelse af en betydelig andel i et børsnoteret selskab  

 (88/627/EØF).
Oplysningerne om storaktionærers navn, bopæl  

 og for virksomheders vedkommende hjemsted skal endvidere fremgå af  

 selskabernes årsregnskab.
Ved aflæggelsen af årsregnskab  

 for regnskabsår, som starter den 1. januar 2002 eller senere, skal  

 også de enkelte storaktionærers nøjagtige ejer- og  

 stemmeandele oplyses.
Børsnoterede selskaber og selskaber, der har  

 aktier optaget til handel på en autoriseret markedsplads, er desuden i  

 henhold til værdipapirhandelslovens § 28 pålagt en  

 særlig oplysningspligt ved handel med egne aktier.
Lovforslaget medfører ikke nye løbende  

 indberetningspligter for selskaber, der har aktier optaget til notering  

 på en fondsbørs eller optaget til handel på en autoriseret  

 markedsplads, eller for aktionærerne i disse selskaber.  

 Aktionærerne indberetter allerede i dag oplysninger om ejer- og  

 besiddelsesforhold samt ændringer til fondsbørsen eller den  

 autoriserede markedsplads, jf. værdipapirhandelslovens § 29,  

 stk. 1, som videreformidler oplysningerne til Erhvervs- og  

 Selskabsstyrelsen.
Der vil således ikke forekomme dobbeltregistrering i  

 forhold til i dag.
Det er hensigten at indarbejde de nuværende  

 oplysninger om storaktionærer i børsnoterede selskaber og  

 selskaber med aktier optaget til handel på en autoriseret markedsplads  

 i selskabsregistret, så brugerne får samme lettilgængelige  

 adgang til informationer om ejerforhold for samtlige selskaber, uanset om de  

 er noteret på en fondsbørs henholdsvis en autoriseret  

 markedsplads eller ej.
For at starte med et korrekt grundlag vil der derfor  

 ved lovens ikrafttræden være behov for at anmode alle  

 børsnoterede selskaber og selskaber, som har aktier optaget til handel  

 på en autoriseret markedsplads, om statusoplysninger om samtlige  

 aktionærer og panthavere, der besidder 5 pct. eller derover.  

 Statusoplysningerne skal meddeles til fondsbørsen eller den  

 autoriserede markedsplads, som videregiver oplysningerne til Erhvervs- og  

 Selskabsstyrelsen.
2.1.3. Anpartsselskaber Efter den gældende anpartsselskabslov skal  

 anpartsselskaber føre en fortegnelse over alle anpartshavere samt  

 størrelsen af deres anparter.
Dermed kender anpartsselskaberne alle  

 anpartshavere, herunder de anpartshavere, der ejer 5 pct. eller derover af  

 kapitalen eller stemmerne.
Anpartshaverfortegnelsen er ikke offentligt  

 tilgængelig, medmindre vedtægterne bestemmer andet eller  

 anpartskapitalen er over 500.000 kr. eller alle anparter ejes af én  

 anpartshaver.
Fortegnelsen er dog under alle omstændigheder  

 tilgængelig for alle anpartshavere i selskabet, for offentlige  

 myndigheder og for en repræsentant for medarbejderne i selskaber og  

 koncerner, hvor medarbejderne ikke har udnyttet mulighederne for  

 medarbejdervalgte bestyrelsesmedlemmer.
Der er ikke krav om oplysninger om  

 større anpartshavere i årsregnskabet.
Lovforslaget betyder, at anpartsselskaber i lighed med  

 unoterede aktieselskaber underlægges generel offentlighed om  

 besiddelser på 5 pct. eller derover af kapitalen eller stemmerne i  

 selskabet.
Hvis anpartens størrelse er eller overstiger 5 pct., skal  

 alle ændringer uanset størrelse indberettes til  

 selskabsregistret.
Det skal endvidere indberettes, hvis anpartens  

 størrelse nedbringes til under 5 pct.
I lighed med suspension af aktionærers stemmeret i  

 aktieselskaber foreslås anpartshaverens stemmeret suspenderet, hvis  

 vedkommende ikke giver meddelelse til anpartshaverfortegnelsen.
Suspensionen  

 gælder udelukkende for den del af anparterne, som der ikke er givet  

 meddelelse om.
Selskabets ledelse har allerede i dag mulighed for at beslutte  

 suspension, men ved forslaget gøres dette obligatorisk, da  

 anpartshaverens meddelelse til selskabet er en forudsætning for, at  

 selskabet kan indberette ejeroplysninger til Erhvervs- og Selskabsstyrelsen.  

 Suspension af stemmeretten gælder på generalforsamlingen samt ved  

 andre former for beslutningsprocedurer, som selskabet måtte have  

 besluttet at anvende, jf. § 28.
Forslaget medfører en ændring for  

 anpartsselskaber med en anpartskapital under 500.000 kr., hvor informationer  

 om ejerforhold i selskabernes anpartshaverfortegnelse i dag ikke er  

 offentligt tilgængelige, men alene tilgængelige for  

 anpartshaverne m.fl.
Arbejdet med opklaring af økonomisk kriminalitet  

 viser kombineret med det store antal anpartsselskaber, at der  

 erfaringsmæssigt er størst behov for oplysninger om ejerforhold  

 i anpartsselskaber.
2.2 Ophævelse af 100.000 kr.-grænsen for  

 aktionærer Efter de gældende regler har en aktionær, der  

 besidder en kapitalandel på under 100.000 kr., ikke pligt til at give  

 meddelelse til selskabet, uanset at ejerandelen er 5 pct. eller derover af  

 kapitalen eller stemmerne.
Da formålet med lovforslaget er at skabe øget  

 åbenhed om alle ejerforhold på 5 pct. eller derover af kapitalen  

 eller stemmerne, foreslås det at ophæve  

 beløbsgrænsen på 100.000 kr. i aktieselskabsloven.
Det  

 findes, at alle aktieposter med en væsentlig indflydelse har  

 interesse.
2.3. Forkortelse af tidsfrister For at oplysningerne om selskabernes ejerforhold i  

 selskabsregistret kan være så aktuelle som muligt, foreslås  

 det at ændre den nuværende frist for aktionærer,  

 anpartshavere og panthavere med hensyn til at give meddelelse om  

 ændringer i ejerforholdene til selskaberne fra 4 uger til 2 uger.
 Den samlede frist for meddelelse om ejerforhold  

 foreslås dermed til at være identisk med fristen for meddelelse  

 af ledelsesændringer ud fra det samme hensyn til oplysningernes  

 aktualitet i forbindelse med undersøgelse af økonomisk  

 kriminalitet.
 2.4. Suspensionsregel i lov om værdipapirhandel m.v.
 Aktionærer i børsnoterede selskaber og  

 selskaber, der er optaget til handel på en autoriseret markedsplads,  

 har ifølge værdipapirhandelslovens § 29, stk. 1, pligt  

 til straks at underrette fondsbørsen eller den autoriserede  

 markedsplads og selskabet om ejerforhold på 5 pct. eller derover, samt  

 hver gang en 5 pct.-grænse eller en 1/3- eller 2/3-grænse  

 passeres.
 Aktionærens manglende meddelelse om betydelige  

 andele efter værdipapirhandelslovens § 29, stk. 1, straffes  

 med bøde, jf. værdipapirhandelslovens § 93. Det  

 foreslås at udvide sanktionsmuligheden med fratagelse af  

 aktionærens stemmeret for de aktiebesiddelser, som aktionæren  

 ikke har givet meddelelse om i henhold til værdipapirhandelslovens  

 § 29, stk. 1. Ændringen foreslås for at præcisere, at  

 aktionæren i børsnoterede selskaber og aktionæren i  

 selskaber optaget til handel på en autoriseret markedsplads på  

 lige fod med aktionæren i unoterede selskaber får suspenderet  

 stemmeretten ved manglende meddelelse til selskabet.
2.5. Ophævelse af indberetningspligt til Told og Skat Efter skattekontrolloven skal fysiske personer selvangive,  

 hvis de er hovedaktionærer eller hovedanpartshavere som defineret i  

 aktieavancebeskatningslovens § 11.
 Endvidere skal sådanne hovedaktionærer eller  

 -anpartshavere efter skattekontrolloven identificere sig over for selskabet  

 inden for en måned efter, at denne ejerstatus er opnået, og  

 selskabet skal i forbindelse med den årlige selvangivelse oplyse  

 skattemyndighederne om identiteten af sådanne hovedaktionærer  

 eller -anpartshavere.
 Den foreslåede udvidelse af selskabsregistret i  

 Erhvervs- og Selskabsstyrelsen vil muliggøre, at skattemyndighederne  

 gennem dette register og de oplysninger, som den enkelte selvangiver, i de  

 fleste tilfælde kan få tilstrækkelige oplysninger om  

 ejerforhold i selskaber til at administrere værnsreglen i  

 aktieavancebeskatningslovens § 11.
 Som følge heraf foreslås  

 indberetningsordningen efter skattekontrolloven om hovedaktionærforhold  

 m.v. ophævet, således at disse ejere fremover ikke efter  

 skattekontrolloven skal oplyse selskabet om ejerstatus og selskabet ikke skal  

 selvangive herom, jf. lovforslagets § 3.
3. Høring Lovforslaget har forud for den tidligere  

 fremsættelse, jf.
L 35, folketingsåret 2001-2002, 1. samling,  

 været sendt til høring hos Advokatrådet,  

 Amtsrådsforeningen i Danmark, Arbejderbevægelsens  

 Erhvervsråd, Arbejdsmarkedets Tillægspension, Arbejdsministeriet,  

 By- og Boligministeriet, Byggeriets Arbejdsgivere,  

 Børsmæglerforeningen, Danmarks Nationalbank, Danmarks  

 Rederiforening, Danmarks Skibskreditfond, Danmarks Skibsmæglerforening,  

 Dansk Aktionærforening, Dansk Arbejdsgiverforening, Dansk Autoriseret  

 Markedsplads A/S, Dansk Ejendomsmæglerforening, Dansk Handel &  

 Service, Dansk Industri, Dansk Standard, Danske Andelsselskaber,  

 Datatilsynet, De Danske Landboforeninger, Den Danske  

 Finansanalytikerforening, Det Danske Handelskammer, Det Kooperative  

 Fællesforbund, Det Økonomiske Råds Sekretariat,  

 Entreprenørforeningen, Finansministeriet, Finansrådet,  

 Finanssektorens Arbejdsgiverforening, Forbrugerrådet, Foreningen af  

 Firmapensionskasser, Foreningen af JAK andelskasser, Foreningen af  

 Statsautoriserede Revisorer, Foreningen Danske Revisorer, Foreningen  

 Registrerede Revisorer (FRR), Forsikring & Pension, Forsvarsministeriet,  

 Frederiksberg Kommune, Funktionærernes og Tjenestemændenes  

 Fællesråd, Færøernes landsstyre, Grønlands  

 hjemmestyre, Håndværksrådet, Indenrigsministeriet,  

 Ingeniørforeningen i Danmark, IT- og Forskningsministeriet,  

 Justitsministeriet, Kirkeministeriet, Kommunernes Landsforening,  

 Konkurrencerådet, Kulturministeriet, Københavns Fondsbørs  

 A/S, Københavns Magistrat, Landbrugsrådet, Landsorganisationen i  

 Danmark, Liberale Erhvervs Råd, Lokale Pengeinstitutter,  

 Lønmodtagernes Dyrtidsfond, Miljø- og Energiministeriet,  

 Ministeriet for Fødevarer, Landbrug og Fiskeri, Realkreditrådet,  

 REVIFORA (Foreningen for revision, økonomi og ledelse),  

 Rigsadvokaturen, Rigspolitichefen, Afdeling E, Rigsrevisionen,  

 Sammenslutningen af Danske Andelskasser, Skatteministeriet,  

 Skibsværftsforeningen, Socialministeriet, Statsadvokaturen for  

 Særlig Økonomisk Kriminalitet, Statsministeriet,  

 Sundhedsministeriet, Trafikministeriet, Udenrigsministeriet,  

 Undervisningsministeriet, Værdipapircentralen,  

 Økonomiministeriet.
4. Økonomiske og administrative konsekvenser for stat, kommuner  

 og amtskommuner Lovforslaget forventes at få økonomiske og  

 administrative konsekvenser for staten.
 Forslaget vil medføre en merudgift for staten  

 fordelt på følgende:
 Erhvervs- og Selskabsstyrelsen skal til etablering af en  

 edb-løsning til indberetning og håndtering af ejeroplysninger  

 baseret på det eksisterende system i styrelsen bruge ca. 6 mio. kr.  

 Heraf skønnes det at koste Erhvervs- og Selskabsstyrelsen ca. 500.000  

 kr. at informere og udsende vejledningsmateriale til selskaberne om brug af  

 den nye del af selskabsregistret.
Dertil kommer, at Erhvervs- og Selskabsstyrelsen skal  

 bruge ca. 500.000 kr. pr. år til drift, fejlretning, vedligeholdelse  

 m.v. af edb-systemet i Erhvervs- og Selskabsstyrelsen samt 3  

 årsværk (kontorfunktionærer) eller 1 mio. kr. pr. år  

 i 2 år, da der i forbindelse med lovens ikrafttræden skal  

 indsendes status over alle selskabers ejerforhold.
Dette kræver  

 ressourcer til vejledning og opfølgende sagsbehandling for både  

 dem, der anvender webregistreringen, og dem, der vælger  

 papirindberetning.
Styrelsen vil forestå registrering af  

 statusoplysninger for de selskaber, der indsender oplysningerne ved  

 papiranmeldelse.
 Told og Skat skal til etablering bruge ca. 5,1 mio. kr.  

 på en tilretning af Erhvervssystemet, som skal modtage oplysninger fra  

 ejerregistret.
 Det vurderes, at den øgede åbenhed om  

 ejerforhold i selskaberne vil have en provenuskabende effekt på to  

 niveauer:
 For det første vil en mere målrettet og  

 effektiv lignings- og kontrolindsats kunne forøge det offentliges  

 indtægter i form af skatter, afgifter og told.
For det andet vil registrering af opdaterede  

 ejeroplysninger virke forebyggende, dels fordi oplysningerne vil forbedre  

 Told og Skats risikovurdering og dermed mulighederne for at gribe hurtigere  

 og mere effektivt ind mod uregelmæssigheder og svig, dels fordi  

 borgerne vil have en viden om den øgede risiko ved f.eks. at undlade  

 at selvangive udbytter og avancer vedrørende unoterede aktier og  

 anparter.
Samlet vil det således betyde, at offentlige tab i  

 højere grad kan undgås eller begrænses.
Herudover vil oplysningerne kunne bidrage til at styrke  

 Told og Skats opkrævnings- og inddrivelsesarbejde, herunder  

 bestræbelserne på at forebygge restancer.
Anvendelse af  

 oplysninger fra Erhvervs- og Selskabsstyrelsens selskabsregister vil betyde,  

 at ressourcer, der i dag bruges af Told og Skat og kommunerne til at  

 registrere og undersøge ejerforhold i selskaber, kan anvendes til en  

 mere målrettet lignings- og kontrolindsats, hvorved indsatsen mod  

 uregelmæssigheder og svig kan styrkes.
 Det er imidlertid ikke muligt at foretage en  

 talmæssig opgørelse af de samfundsøkonomiske virkninger  

 af at udvide det eksisterende selskabsregister med de nævnte  

 ejeroplysninger.
 Forslaget forventes ikke at få økonomiske  

 eller administrative konsekvenser for kommuner eller amtskommuner.
5. Økonomiske og administrative konsekvenser for  

 erhvervslivet Lovforslaget vurderes at have visse administrative  

 konsekvenser for erhvervslivet.
Udvidelsen af selskabsregistret betyder, at  

 der indføres pligt for unoterede aktieselskaber og anpartsselskaber  

 til løbende at indberette om ejerforhold på 5 pct. eller derover  

 til Erhvervs- og Selskabsstyrelsen.
Der sker samtidig en begrænset  

 udvidelse af kravene om oplysninger fra aktionærerne eller  

 anpartshaverne til selskaberne.
For selskaberne er der tale om videregivelse  

 af eksisterende information, som selskaberne allerede er i besiddelse af fra  

 aktionærerne eller anpartshaverne.
Samtidig vil en ændring i  

 ejerforhold især for mindre anpartsselskaber ofte falde sammen med en  

 ledelsesændring, som i dag er anmeldelsespligtig til Erhvervs- og  

 Selskabsstyrelsen.
 Et udvidet selskabsregister vil imidlertid også  

 medføre lettelser for kreditorer og investorer, idet de får en  

 meget let adgang til ajourført viden om selskabernes ejerforhold.
 Som led i udvidelsen af selskabsregistret skal alle  

 anpartsselskaber og aktieselskaber, herunder de børsnoterede  

 selskaber, indberette statusoplysninger om ejerforhold på 5 pct. eller  

 derover for at opnå et fuldstændigt udgangspunkt.
For at estimere omfanget af den løbende  

 indberetning har Told og Skat skønnet, at antallet af handler med  

 unoterede aktier og anparter gennemgående ligger i  

 størrelsesordenen 25.000 handler pr. år.
Visse af disse handler  

 skal ikke indberettes som følge af 5 pct.-grænsen.
For at lette selskabernes indberetning til Erhvervs- og  

 Selskabsstyrelsen vil der blive udviklet en webløsning.
Erhvervs- og  

 Selskabsstyrelsen skønner, at en indberetning af ca. 6 oplysninger  

 baseret på en web-systemløsning vil tage ca. 5 minutter.  

 Såfremt selskabet allerede bruger Erhvervs- og Selskabsstyrelsens  

 eksisterende webregistrering af selskabsoplysninger, vil det kunne  

 gøres på under 5 minutter.
Tilsvarende antages det at tage ca. 5  

 minutter for de selskaber, som foretager en papiranmeldelse.
 Ophævelse af 100.000 kr.-grænsen betyder  

 samtidig, at flere aktionærer i aktieselskaber bliver omfattet af  

 pligten til at give meddelelse til selskabet om deres  

 storaktionærforhold.
Lovforslaget ophæver samtidig pligten for både  

 hovedaktionærer og hovedanpartshavere i skattekontrollovens forstand  

 til at give meddelelse til selskaberne samt selskabernes pligt til at  

 indberette oplysninger om hovedaktionærer og hovedanpartshavere i  

 forbindelse med selvangivelsen.
Dette vil være en administrativ  

 lettelse for erhvervslivet.
 Lovforslagets administrative konsekvenser for  

 erhvervslivet har gennem Erhvervsministeriet været vurderet af et  

 fokuspanel bestående af 101 virksomheder (anpartsselskaber, unoterede  

 aktieselskaber og børsnoterede aktieselskaber). 98 af virksomhederne  

 forventer at være omfattet af lovforslaget.
 Samlet set er ca. 40.000 unoterede aktieselskaber, 80.000  

 anpartsselskaber og 300 børsnoterede aktieselskaber omfattet af  

 lovforslaget.
 64 virksomheder i fokuspanelet, svarende til 66 pct. af de  

 omfattede virksomheder, forventer ikke at blive berørt af  

 lovforslaget.
 33 virksomheder, svarende til ca. 34 pct. af de omfattede  

 virksomheder, forventer, at lovforslaget medfører administrative  

 aktiviteter.
6 pct. af de omfattede virksomheder forventer, at  

 lovforslaget vil medføre administrative omstillingsbyrder.  

 Omstillingsbyrden pr. virksomhed er gennemsnitligt ca. 1 time og hovedsagelig  

 knyttet til indberetning af statusoplysninger i forbindelse med opstarten af  

 det udvidede selskabsregister.
Opregning på samfundsniveau har ikke  

 været mulig på grund af for få besvarelser.
Ca. en tredjedel af virksomhederne inden for hver  

 selskabsform forventer at få løbende administrative byrder.  

 Samlet set forventer 9 pct. af de omfattede virksomheder løbende  

 administrative byrder på gennemsnitligt ca. 6 timer årligt.
De  

 løbende byrder relaterer sig til den løbende  

 indberetningspligt.
Da der kun er 9 virksomheder, der har angivet, at de  

 forventer løbende byrder, og der samtidig er en stor spredning  

 på virksomhedernes angivelser af det forventede tidsforbrug, er  

 gennemsnittet på 6 timer behæftet med væsentlig usikkerhed.  

 Det har derfor ikke været muligt at opregne de løbende byrder  

 på samfundsniveau.
6. Konsekvenser for miljøet Lovforslaget har ikke miljømæssige  

 konsekvenser.
7. Forholdet til EU-retten Forslaget indeholder ikke EU-retlige aspekter.
8. Oversigt over konsekvenser af lovforslaget Positive konsekvenser/ Mindre omkostninger Negative konsekvenser/ Meromkostninger Økonomiske konsekvenser for stat, kommuner og  

 amtskommuner Nej Udvidelsen af det eksisterende selskabsregister samt  

 tilretning af Told og Skats Erhvervssystem vil medføre  

 etableringsudgifter for staten på ca. 11 mio. kr. det første  

 år.
 Herefter vil driftsudgifterne for staten være ca. 500.000 kr.  

 årligt.
 Derudover medfører forslaget udgifter til 3 årsværk  

 (kontorfunktionærer) i Erhvervs- og Selskabsstyrelsen i 2  

 år.
Administrative konsekvenser for stat, kommuner og  

 amtskommuner De ressourcer, der i dag bruges af Told og Skat og kommunerne  

 til at registrere og undersøge ejerforhold i selskaber, kan anvendes  

 til en mere målrettet lignings- og kontrolindsats, hvorved indsatsen  

 mod uregelmæssigheder og svig kan styrkes.
Nej Økonomiske konsekvenser for erhvervslivet Nej Nej Administrative konsekvenser for erhvervslivet Det vil blive lettere for kreditorer og investorer at  

 få adgang til ajourført viden om selskabernes ejerforhold.
 Skattekontrollovens § 3 A ophæves, hvilket betyder, at  

 hovedaktionærer og hovedanpartshavere (juridiske personer) ikke  

 længere har pligt til at give meddelelse om ejerforhold til  

 selskaberne.
 Samtidig betyder ophævelse af § 3 A, at aktie- og  

 anpartsselskaber ikke længere har pligt til at indberette oplysninger  

 om hovedaktionærer og hovedanpartshavere i forbindelse med  

 selvangivelsen.
Der indføres en pligt for unoterede aktieselskaber og  

 anpartsselskaberne til at indberette løbende om ændringer af  

 storaktionær- og storanpartshaverforhold.
Der er dog tale om  

 videregivelse af allerede eksisterende oplysninger i selskaberne.
 Der sker en begrænset udvidelse af oplysningspligten for  

 aktionærer/anpartshavere (juridiske personer) til selskaberne.
 Samtlige aktie- og anpartsselskaber skal indberette statusoplysninger om  

 storaktionær- og storanpartshaverforhold.
 Ophævelse af 100.000 kr.-grænsen betyder, at flere  

 storaktionærer (juridiske personer) i aktieselskaber bliver omfattet af  

 pligten til at give meddelelse til selskabet om deres  

 storaktionærforhold.
Miljømæssige konsekvenser Nej Nej Administrative konsekvenser for borgerne Skattekontrollovens § 3 A ophæves, hvilket  

 betyder, at hovedaktionærer og hovedanpartshavere (fysiske personer)  

 ikke længere har pligt til at give meddelelse om ejerforhold til  

 selskaberne.
 Der sker en begrænset udvidelse af oplysningspligten  

 for aktionærer/anpartshavere (fysiske personer) til selskaberne.
 Ophævelse af 100.000 kr.-grænsen betyder, at flere  

 storaktionærer (fysiske personer) i aktieselskaber bliver omfattet af  

 pligten til at give meddelelse til selskabet om deres  

 storaktionærforhold.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Ifølge den gældende bestemmelse i § 28  

 a, stk. 1, skal enhver, der besidder aktier i et aktieselskab, give  

 meddelelse herom til selskabet, når aktiernes stemmeret udgør  

 mindst 5 pct. af aktiekapitalens stemmerettigheder eller deres  

 pålydende værdi udgør mindst 5 pct. af aktiekapitalen, dog  

 mindst 100.000 kr.
Med den gældende regel indtræder pligten til  

 at give meddelelse i praksis først ved en registreret kapital på  

 2.000.000 kr. i og med, at aktiens pålydende skal udgøre mindst  

 5 pct. og minimum 100.000 kr.
Dermed vil en aktionær, der ejer op til  

 20 pct. af en samlet aktiekapital på 500.000 kr., ikke skulle  

 indberette efter de gældende regler.
Denne gruppe af aktionærer  

 vil imidlertid kunne udøve en væsentlig indflydelse på  

 selskabets beslutninger, og det er derfor i offentlighedens interesse, at der  

 bliver åbenhed også om disse ejerforhold.
 Med ændringen af § 28 a, stk. 1, nr. 1,  

 fjernes minimumsgrænsen på 100.000 kr. Ændringen betyder,  

 at enhver aktionær, der ejer 5 pct. af den registrerede kapital, skal  

 give meddelelse til selskabet.
Til nr. 2 Efter den gældende bestemmelse har aktionæren  

 4 uger til at give meddelelse til selskabet om storaktionærbesiddelser.  

 Med ændringen af § 28 b, stk. 1, 1. pkt., nedsættes  

 tidsfristen fra 4 til 2 uger. Ændringen skal sikre aktualiteten af de  

 oplysninger om ejer- og stemmeandele, som aktionæren meddeler  

 selskabet, jf. de almindelige bemærkninger s. 7.
Selskabet skal straks efter at have modtaget meddelelsen  

 foretage indberetning til styrelsen, jf. forslaget til ny § 28 c,  

 stk. 1. Se nærmere herom under bemærkningerne til nr. 5 Til nr. 3 Efter den gældende bestemmelse skal  

 aktionærernes meddelelse til selskabet ved  

 storaktionærbesiddelser indeholde oplysning om fulde navn, bopæl  

 eller for virksomheders vedkommende hjemsted, antallet af aktier med deres  

 pålydende, samt hvilken aktieklasse de tilhører.
 Den foreslåede ændring i § 28 b,  

 stk. 1, 2. pkt., udvider oplysningspligten for aktionærerne, idet  

 der udover de oplysninger, der skal gives i dag, også skal oplyses om  

 CPR-nummer eller CVR-nummer og datoen for erhvervelse eller afhændelse  

 af aktier.
De udvidede oplysningskrav foreslås for at kunne  

 identificere aktionæren, når der sker indberetning til styrelsen.  

 Identifikation af aktionærer, som ikke er danske statsborgere, og  

 juridiske personer, som ikke er registreret under dansk CVR-nummer, kan ikke  

 ske ved hjælp af CPR- eller CVR-nummer.
Denne gruppe aktionærer  

 skal derfor identificere sig på anden entydig måde.
For  

 udenlandske personer kan det f.eks. ske ved kopi af pas, og for udenlandske  

 selskaber kan det f.eks. ske ved officielt bevis for, at de er lovligt  

 bestående i hjemlandet.
Dato for erhvervelse eller afhændelse af aktier er  

 en nødvendig oplysning for at få fastlagt ejerforholdet i et  

 selskab.
Særligt i sager om undersøgelse af økonomisk  

 kriminalitet er oplysningen vigtig.
Desuden kan åbenhed om ejerkredsen  

 bag selskabet på et givet tidspunkt øge tilliden til selskabet  

 og dermed fremme interessen for at handle med selskabet og eventuelt  

 indgå som selskabsdeltager.
Til nr. 4 Storaktionærfortegnelsen skal efter den  

 gældende bestemmelse være tilgængelig på selskabets  

 hovedkontor.
På hovedkontoret er det som udgangspunkt en  

 begrænset kreds, der har adgang til at se fortegnelsen.
Alle andre kan  

 ved at rette skriftlig henvendelse til selskabet bestille en udskrift mod  

 betaling af et eventuelt gebyr.
Disse oplysninger foreslås fremover  

 samlet i et offentligt register, jf. forslagets § 28 c.
Som følge af, at § 28 b, stk. 3, 2. og 3.  

 pkt., ophæves, er det ikke længere muligt at bestille udskrifter  

 over storaktionærer hos selskabet.
Forslaget er en konsekvens af, at  

 enhver i henhold til forslagets § 28 c, stk. 3, kan få  

 oplysninger om storaktionærer, jf. § 28 a, direkte hos  

 Erhvervs- og Selskabsstyrelsen.
Til nr. 5 Aktionærerne i unoterede selskaber skal efter de  

 gældende bestemmelser i §§ 28 a og 28 b give selskabet meddelelse  

 om aktiebesiddelser på 5 pct. eller mere af kapitalen eller stemmerne i  

 selskabet, og hver gang en ny 5 pct.-grænse passeres, samt når  

 1/3- eller 2/3-grænsen passeres.
 Meddelelsen skal efter de foreslåede ændringer  

 i § 28 b, stk. 1, 2. pkt., desuden indeholde oplysninger  

 om aktionærens navn, bopæl, CPR-nummer eller for virksomheders  

 vedkommende CVR-nummer og hjemsted, dato for erhvervelsen eller  

 afhændelsen af aktierne, antallet af aktier med deres pålydende,  

 samt hvilken aktieklasse de tilhører.
Efter forslagets § 28 c, stk. 1,  

 pålægges selskaberne en pligt til straks at indberette  

 aktionærernes meddelelser om betydelige andele eller ændringer i  

 allerede meddelte oplysninger, jf. § 28 b, stk. 1, til Erhvervs- og  

 Selskabsstyrelsen.
Ved straks forstås, at indberetningen skal ske i  

 umiddelbar forlængelse af, at selskabet har modtaget meddelelsen fra  

 aktionæren.
Meddelelsen skal indeholde de i § 28 b, stk. 1,  

 indeholdte oplysninger.
Fristen skal sikre, at de oplysninger, offentligheden  

 får adgang til i Erhvervs- og Selskabsstyrelsen, er aktuelle.
Indberetningspligten er uafhængig af, om  

 aktionæren er dansk eller udenlandsk statsborger, og om vedkommende har  

 bopæl eller hjemsted i Danmark eller udlandet.
Selskabet skal  

 tilsvarende indberette til Erhvervs- og Selskabsstyrelsen om erhvervelse  

 eller afhændelse af egne aktier, som ligger inden for den fastsatte  

 ramme i § 28 a.
Aktionærer i selskaber, der har aktier optaget til  

 notering på en fondsbørs eller optaget til handel på en  

 autoriseret markedsplads, har allerede i dag ifølge  

 værdipapirhandelslovens § 29 pligt til straks at underrette  

 fondsbørsen eller den autoriserede markedsplads om oplysninger om  

 ejerforhold på 5 pct. eller mere af kapitalen eller af stemmerne i  

 selskabet, og hver gang en ny 5 pct.-grænse passeres, samt når  

 1/3- eller 2/3-grænsen passeres.
Oplysninger om børsnoterede  

 selskaber og om selskaber med aktier noteret til handel på en  

 autoriseret markedsplads videresendes i dag fra fondsbørsen og den  

 autoriserede markedsplads til Erhvervs- og Selskabsstyrelsen, hvor de er  

 offentligt tilgængelige.
Efter forslagets § 28 c, stk. 1, 2. pkt.,  

 påhviler indberetningspligten til Erhvervs- og Selskabsstyrelsen ikke  

 selskaber, der har aktier optaget til notering på en fondsbørs  

 eller optaget til handel på en autoriseret markedsplads.
Forslaget er  

 en konsekvens af, at det findes unødvendigt at pålægge  

 disse selskaber pligt til at indberette oplysningerne til Erhvervs- og  

 Selskabsstyrelsen, da styrelsen allerede modtager oplysningerne fra  

 fondsbørsen eller den autoriserede markedsplads, jf.  

 værdipapirhandelslovens § 29, stk. 1.
 Forslaget til § 28 c, stk. 2, fastsætter,  

 at det eksisterende selskabsregister i Erhvervs- og Selskabsstyrelsen  

 udvides, således at enhver kan få aktuel information online om  

 ejer- og stemmeforhold på 5 pct. eller mere i samtlige aktie- og  

 anpartsselskaber.
 Med den foreslåede udvidelse af selskabsregistret  

 samles og offentliggøres oplysninger om større kapital- og  

 stemmeandele i samtlige aktie- og anpartsselskaber, herunder  

 børsnoterede aktieselskaber, i Erhvervs- og Selskabsstyrelsens  

 edb-informationssystem.
De almindelige regler om anmeldelse og registrering i  

 lovens kapitel 19 finder tilsvarende anvendelse.
Dette gælder ligeledes  

 hjemmelen til at fastsætte nærmere regler herom.
Til nr. 6 Med den gældende bestemmelse er de statslige  

 aktieselskaber i princippet ligestillet med børsnoterede selskaber,  

 således at oplysninger om større aktiebesiddelser i statslige  

 aktieselskaber foruden til selskabet indberettes til Erhvervs- og  

 Selskabsstyrelsen, som herefter offentliggør disse oplysninger.
Da  

 større statslige aktieselskaber typisk har relativt få  

 aktionærer sammenlignet med børsnoterede selskaber, vil det som  

 led i indførelsen af de nye regler være naturligt at forenkle  

 reglerne for de statslige aktieselskaber.
Ved udvidelse af det eksisterende selskabsregister kan  

 enhver få oplysninger om ejer- og stemmeforhold på mere end 5  

 pct. i samtlige aktie- og anpartsselskaber, herunder også de statslige  

 aktieselskaber.
På den baggrund findes der ikke grundlag for at  

 opretholde særbestemmelsen i § 28 d.
 Der vil fortsat i medfør af § 157 c,  

 stk. 2, være mulighed for at fastsætte nærmere regler  

 om meddelelser fra statslige aktieselskaber.
Til nr. 7 Efter den gældende § 161, stk. 1, straffes  

 aktionærens manglende meddelelse til selskabet om de i §§ 28 a og  

 28 b omhandlede oplysninger med bøde.
Bødebestemmelsen  

 bibeholdes, men med forslagets § 67 stk. 3, indføres som  

 noget nyt, at aktionæren ikke har stemmeret på  

 generalforsamlingen for den del af den samlede aktiebeholdning, som  

 aktionæren ikke har givet selskabet meddelelse om.
Denne  

 suspensionsbestemmelse er foreslået for at sikre, at aktionæren  

 meddeler oplysningerne til selskabet, så selskabet bliver i stand til  

 at indberette oplysningerne til Erhvervs- og Selskabsstyrelsen.
 Hvis der på generalforsamlingen skal stemmes om  

 f.eks. vedtægtsændringer, hvor forslaget for at være  

 vedtaget skal opnå 2/3 af både de afgivne stemmer og af den  

 repræsenterede stemmeberettigede kapital, jf. § 78, skal de  

 aktier, hvor stemmeretten er suspenderet, anses for »repræsenteret«.  

 Det samme gælder i andre situationer, hvor det er afgørende,  

 hvilket aktiebeløb der er repræsenteret, herunder når det  

 skal afgøres, om quorumkravet er opfyldt, samt i relation til det  

 dobbelte 9/10 majoritetskrav i § 79. Bestemmelsen finder anvendelse  

 på såvel ihændehaveraktier som navneaktier.
Suspensionen af stemmeretten ophæves, i det  

 øjeblik meddelelsen om ejerbesiddelserne gives til selskabet.
I  

 henhold til § 65, stk. 2, kan vedtægterne bestemme, at en  

 aktionær skal have anmeldt sin deltagelse hos selskabet en vis tid, dog  

 højst 5 dage, før generalforsamlingen for at kunne møde  

 på denne.
Hvis det viser sig, at der ikke er givet meddelelse til  

 storaktionærfortegnelsen, har aktionæren frem til  

 generalforsamlingen mulighed for at rette op på den manglende  

 meddelelse, således at suspensionen bortfalder.
Lignende forhold  

 gør sig gældende, hvis aktionæren møder på  

 generalforsamlingen ved fuldmægtig.
Bestemmelse om suspension af stemmeret findes allerede i  

 aktieselskabsloven.
I henhold til § 27 kan erhververen af en navneaktie  

 således ikke udøve de rettigheder, herunder stemmeret, som  

 tilkommer en aktionær, medmindre denne er noteret i aktiebogen eller  

 har anmeldt og dokumenteret sin erhvervelse.
Dette gælder dog ikke  

 retten til udbytte og andre udbetalinger samt retten til nye aktier ved  

 kapitalforhøjelse.
 Endvidere kan selskabet efter § 67, stk. 2,  

 vedtægtsmæssigt bestemme, at en aktionær ikke kan  

 udøve stemmeret for sine erhvervede aktier på en  

 generalforsamling, der er indkaldt, uden at aktionæren har anmeldt og  

 dokumenteret sin erhvervelse eller er blevet noteret i aktiebogen.  

 Noteringsfristen kan være mellem 8 dage og 4 uger i henhold til  

 § 73, stk. 1. Såfremt noteringen eller anmeldelsen herom ikke  

 er foretaget på tidspunktet for indkaldelsen til generalforsamlingen,  

 har aktionæren ikke stemmeret på denne.
 Særlige vedtægtsbestemte noteringsfrister  

 efter § 67, stk. 2, skal iagttages uafhængigt af  

 indberetningen efter § 28 b.
I situationer, hvor en aktionær ikke selv handler  

 aktivt (køber eller sælger aktier), indtræder  

 meddelelsespligten, når aktionæren bliver bekendt med, at en af  

 grænserne i § 28 a passeres.
Det betyder imidlertid ikke, at  

 aktionæren kan undgå meddelelsespligten ved at holde sig  

 uvidende.
Aktionæren må løbende sikre sig kendskab til de  

 faktiske kapital- og stemmeforhold i selskabet.
 Konstatering af, hvornår en meddelelsespligt  

 indtræder efter § 28 a, kan ske ved, at selskabets vedtægter  

 sammenholdes med oplysninger i Erhvervs- og Selskabsstyrelsens  

 selskabsregister om f.eks. kapitalforhold og andre storaktionærer.
Aktionæren kan ved at sammenholde sine aktuelle  

 stemmerettigheder eller kapitalandele med vedtægternes oplysninger om  

 det samlede antal stemmer eller aktiekapitalen i selskabet konstatere, om en  

 af grænserne i § 28 a er passeret.
Har selskabet A- og B-aktier eller  

 bestemmelser om stemmeloft, vil det tillige fremgå af selskabets  

 vedtægter.
De stemmer, der er tilknyttet selskabets egne aktier,  

 medregnes ikke ved opgørelsen af det samlede antal stemmer i  

 selskabet.
Ved selskabets erhvervelse af egne aktier sker der således  

 en ændring i den forholdsmæssige fordeling af stemmerne blandt de  

 øvrige aktionærer.
Oplysninger om selskabets beholdning af egne  

 aktier med stemmerettigheder over 5 pct. fremgår af Erhvervs- og  

 Selskabsstyrelsens selskabsregister.
For børsnoterede selskaber og  

 selskaber optaget til handel på en autoriseret markedsplads er  

 grænsen 2 pct.
Oplysninger om egne aktier med stemmerettigheder under 5  

 pct. må aktionæren få hos selskabet.
Generalforsamlingen ledes af en dirigent, der tager  

 stilling til eventuelle tvivlsspørgsmål i forbindelse med  

 generalforsamlingens afholdelse, herunder stemmeafgivelse.
Afgørelse  

 af, hvorvidt der er tale om suspenderede eller ikke suspenderede  

 stemmerettigheder, er ikke forskellig fra andre situationer på  

 generalforsamlinger, som dirigenten skal tage stilling til.
Hvis det  

 efterfølgende konstateres, at en beslutning på en  

 generalforsamling er vedtaget med suspenderede stemmer, vil  

 spørgsmål om eventuel ugyldighed opstå.
Har de  

 suspenderede stemmer ikke haft betydning for beslutningens udfald, får  

 det ingen konsekvenser for beslutningens gyldighed.
Hvis de suspenderede  

 stemmer derimod har været udslagsgivende, må rækkevidden af  

 de trufne beslutninger konkret vurderes i forhold til eventuelle  

 ugyldighedsvirkninger.
Herunder må der tages hensyn til sagens  

 omstændigheder, beslutningens væsentlighed og proportionalitet.  

 Berører beslutningen tredjemand, må det tillige tillægges  

 betydning, hvorvidt denne har været i god tro.
Den endelige  

 afgørelse om spørgsmålets ugyldighed henhører  

 under domstolene.
 Suspension af stemmeretten afskærer ikke  

 aktionæren fra at udnytte sine øvrige forvaltningsmæssige  

 og økonomiske beføjelser.
Til nr. 8 Selskabets tilsidesættelse af selskabets nye pligt  

 til at indberette til Erhvervs- og Selskabsstyrelsen om ejeroplysninger, jf.  

 § 28 c, stk. 1, foreslås ifølge denne bestemmelse  

 straffet med bøde.
Til nr. 9 Som konsekvens af forslagets § 1, nr. 6, hvorefter  

 § 28 d ophæves, udgår § 28 d af  

 straffebestemmelsen.
Til nr. 10 Efter den gældende bestemmelse kan et aktieselskab,  

 andelsselskab eller lignende, som optræder som stifter eller revisor,  

 pålægges bødeansvar for overtrædelse af lovens  

 bestemmelser.
 Den foreslåede ændring i stk. 4 er i  

 overensstemmelse med forudsætningerne om en ensartet affattelse af  

 hjemmel til strafansvar for juridiske personer, jf. lov nr. 474 af 12. juni  

 1996 om ændring af straffeloven.
Til § 2 Til nr. 1 Efter den gældende bestemmelse skal  

 anpartshaverfortegnelsen indeholde oplysning om navn og bopæl for alle  

 anpartshavere samt om størrelsen af deres anparter.
Med den  

 foreslåede ændring udvides oplysningskravet, således at  

 bestemmelsen også vil omfatte anpartshaverens CPR-nummer eller  

 CVR-nummer, dato for erhvervelsen eller afhændelsen af anparter,  

 anparternes størrelse og de stemmerettigheder, der er knyttet  

 hertil.
Det udvidede oplysningskrav foreslås for at kunne  

 identificere anpartshaveren, når der sker indberetning til styrelsen.  

 Identifikation af anpartshavere, som ikke er danske statsborgere, og  

 juridiske personer, som ikke er registreret under dansk CVR-nummer, kan ikke  

 ske ved hjælp af CPR- eller CVR-nummer.
Denne gruppe anpartshavere skal  

 derfor identificere sig på anden entydig måde.
For udenlandske  

 personer kan det f.eks. ske ved kopi af pas, og for udenlandske selskaber kan  

 det f.eks. ske ved officielt bevis for, at de er lovligt bestående i  

 hjemlandet.
Dato for erhvervelse eller afhændelse af anparter er  

 en nødvendig oplysning for at få fastlagt ejerforholdet i et  

 selskab.
Særligt i sager om undersøgelse af økonomisk  

 kriminalitet er oplysningen vigtig.
Desuden kan åbenhed om ejerkredsen  

 bag selskabet på et givet tidspunkt øge tilliden til selskabet  

 og dermed fremme interessen for at handle med selskabet og eventuelt  

 indgå som selskabsdeltager.
Af redaktionelle grunde foreslås det at supplere  

 kravet om at oprette en anpartshaverfortegnelse i den nuværende  

 § 16, stk. 1, med beskrivelsen af, hvilke oplysninger fortegnelsen  

 skal indeholde.
Dette punkt er i den gældende lov reguleret i  

 § 16, stk. 2, 1. pkt.
Bestemmelsen om senere ændringer i  

 forbindelse med ejerskifte eller pantsætning bevares i stk. 2.
Efter gældende § 16, stk. 2, har  

 anpartshaverne og panthaverne 4 uger til at give selskabet meddelelse om  

 ejerskifte eller pantsætning.
Med ændringen af § 16,  

 stk. 2, nedsættes tidsfristen fra 4 til 2 uger. Ændringen  

 skal sikre aktualiteten af de oplysninger om ejer- og stemmeandele, som  

 anpartshaveren eller panthaveren meddeler selskabet, jf. de almindelige  

 bemærkninger s. 7.
I forbindelse med ejerskifte eller pantsætning skal  

 de oplysninger, der er nævnt i stk. 1, meddeles til selskabet,  

 således at de kan indføres i anpartshaverfortegnelsen.
Da de  

 oplysninger, der skal meddeles selskabet, er de samme ved ændringer i  

 ejerforhold som ved stiftelse af selskabet, er der i stk. 2 indsat en  

 henvisning til stk. 1.
 En anpartshaver eller panthaver skal meddele enhver  

 ændring til selskabet, jf. § 18. Meddelelsen til selskabet er en  

 sikringsakt, der har retsstiftende virkning overfor tredjemand.
 Bekræftelse af indførelse i fortegnelsen skal  

 også gives til eventuelle panthavere.
Til nr. 2 Efter den gældende § 17, stk. 1, er  

 anpartshaverfortegnelsen kun offentligt tilgængelig, hvis  

 vedtægterne bestemmer det eller anpartskapitalen er 500.000 kr. eller  

 mere.
Med den foreslåede ændring af § 17,  

 stk. 1, følger, at fortegnelsen ikke er offentligt  

 tilgængelig uanset anpartskapitalens størrelse, medmindre  

 vedtægterne bestemmer det. Ændringen skal ses som en konsekvens  

 af, at der i praksis ofte vil være overensstemmelse mellem de  

 oplysninger, der er offentligt tilgængelige i anpartshaverfortegnelsen  

 i selskaber med en kapital på mere end 500.000 kr., og oplysningerne i  

 selskabsregistret, da det typiske anpartsselskab består af få  

 ejere.
Med forslaget bliver den nuværende bestemmelse med andre ord  

 overflødig.
 I forhold til de eksisterende regler, hvor oplysninger om  

 alle anpartshavere er offentligt tilgængelige, når kapitalen  

 overstiger 500.000 kr., vil det med forslaget alene være oplysninger om  

 storanpartshavere, der bliver tilgængelige i selskabsregistret.
 Ejer anpartshaveren under 5 pct. af stemmerettighederne er  

 det begrænset, hvilken indflydelse denne har i selskabet, hvorfor  

 offentligheden ikke har væsentlig interesse i åbenhed om  

 sådanne besiddelser.
 Det typiske anpartsselskab består af få ejere,  

 og risikoen for, at ejere af et anpartsselskab ønsker at undgå  

 oplysningskravet til registret om storanpartshavere ved at sprede anparter  

 på mange ejere, vurderes derfor at være lille.
Til nr. 3 Det foreslås, at der foretages en sproglig  

 tilretning, således at de overflødige ord »under alle  

 omstændigheder« udgår.
Til nr. 4 Hvis alle anparter forenes på én hånd  

 eller ikke længere er forenet på én hånd, skal  

 selskabet efter den gældende § 17, stk. 3, senest 4 uger efter have  

 meddelelse herom samt om eneanpartshaverens fulde navn og bopæl eller  

 for virksomheders vedkommende hjemsted.
Oplysningerne er offentligt  

 tilgængelige.
Den hidtidige § 17, stk. 3, foreslås  

 ophævet, idet oplysninger om eneanpartshavere med forslaget vil blive  

 offentligt tilgængelige i selskabsregistret.
Bestemmelsen er derfor  

 overflødig.
Bestemmelsen følger af EU s 12. selskabsdirektiv  

 (88/627/EØF) om enkeltmandsselskaber med begrænset ansvar  

 artikel 3, EF-Tidende nr.
L 348 af 17. december 1988. Med forslaget om  

 udvidelse af selskabsregistret med ejeroplysninger vil der blive  

 meroffentlighed i forhold til direktivets krav.
Til nr. 5 Efter den nuværende § 16 skal anpartsselskabets  

 ledelse straks ved selskabets stiftelse oprette en anpartshaverfortegnelse.  

 Fortegnelsen skal til enhver tid indeholde detaljerede oplysninger om alle  

 anpartshavere og panthavere.
Med den foreslåede § 17 indføres der en  

 ny pligt for anpartsselskaber til straks at indberette oplysninger til  

 Erhvervs- og Selskabsstyrelsen om anparter og stemmerettigheder på 5  

 pct. og derover.
Ved straks forstås, at indberetningen skal ske i  

 umiddelbar forlængelse af, at selskabet har modtaget meddelelsen fra  

 anpartshaveren om betydelige andele eller ændringer heri, jf.  

 § 16, stk. 1 og 2.
Hvis anpartens størrelse eller stemmeret er eller  

 overstiger 5 pct., skal alle senere ændringer uanset størrelse  

 indberettes til Erhvervs- og Selskabsstyrelsen.
Det skal endvidere  

 indberettes, hvis anpartens størrelse eller stemmeret nedbringes til  

 under 5 pct.
Anpartshaverfortegnelsen indeholder oplysninger om alle  

 anpartshavere og størrelsen af deres anparter.
For at undgå at  

 pålægge anpartsselskaberne at foretage yderligere beregninger ud  

 over de oplysninger, selskaberne i forvejen modtager fra anpartshaverne, er  

 det valgt, at anpartsselskaber skal indberette alle bevægelser over 5  

 pct. frem for de nævnte intervaller, som gælder for  

 aktieselskaber.
De almindelige regler om anmeldelse og registrering i  

 lovens kapitel 12 finder tilsvarende anvendelse.
Dette gælder ligeledes  

 hjemmelen til at fastsætte nærmere regler herom.
Til nr. 6 Efter den gældende § 80, stk. 1, straffes  

 anpartshaverens manglende indberetning til selskabet om betydelige andele med  

 bøde.
Bødebestemmelsen bevares, men som noget nyt  

 foreslås det i § 28, stk. 2, at anpartshaveren kun kan  

 udøve sin beslutningsret, hvis anpartshaveren har givet selskabet  

 meddelelse om de i § 16, stk. 1, omhandlede oplysninger.  

 Anpartshaveren kan således ikke udøve sin beslutningsret for de  

 anparter, hvorom der ikke er givet meddelelse.
Denne sanktion er  

 foreslået for at sikre, at anpartshaveren meddeler oplysningerne til  

 selskabet, så selskabet bliver i stand til at videregive oplysningerne  

 til Erhvervs- og Selskabsstyrelsen.
Manglende meddelelse betyder, at anpartshaverens  

 beslutningskompetence på generalforsamlingen eller ved andre former for  

 beslutningsprocedurer, som anpartsselskabet har vedtaget at anvende, jf.  

 § 28, er suspenderet for den del af anpartshaverens anpartsbeholdning,  

 som anpartshaveren ikke har givet meddelelse om til selskabet.
Suspensionen  

 ophæves, i det øjeblik meddelelsen om ejerbesiddelserne gives  

 til selskabet.
Hvis det efterfølgende konstateres, at en  

 beslutning på en generalforsamling eller en beslutning vedtaget  

 på anden vis er vedtaget under medvirken af suspenderede  

 stemmerettigheder, vil spørgsmål om eventuel ugyldighed  

 opstå.
Har de suspenderede stemmer ikke haft betydning for  

 beslutningens udfald, får det ingen konsekvenser for beslutningens  

 gyldighed.
Hvis de suspenderede stemmer derimod har været  

 udslagsgivende, må rækkevidden af de trufne beslutninger konkret  

 vurderes i forhold til eventuelle ugyldighedsvirkninger.
Herunder må  

 der tages hensyn til sagens omstændigheder, beslutningens  

 væsentlighed og proportionalitet.
Såfremt tredjemand har  

 været i god tro, må dette tillige tillægges betydning.
Den  

 endelige afgørelse om spørgsmålets ugyldighed  

 henhører under domstolene.
 Suspension af beslutningsretten afskærer ikke  

 anpartshaveren fra at udnytte sine øvrige forvaltningsmæssige og  

 økonomiske beføjelser.
Til nr. 7 Som en konsekvens af forslagets § 2, nr. 4, hvorefter  

 § 17, stk. 3, ophæves, udgår § 17, stk. 3, af  

 straffebestemmelsen.
Det er af stor betydning, at selskabsregistret indeholder  

 oplysninger om de aktuelle ejerforhold.
På denne baggrund  

 foreslås det indsat i § 80, stk. 1, at selskabets manglende  

 indberetning til Erhvervs- og Selskabsstyrelsen om ejeroplysninger efter  

 forslagets § 17 a, stk. 1 og 2, straffes med bøde.
 Som en konsekvens af, at § 28, stk. 2, bliver § 28, stk.  

 3, ændres § 80, stk. 1.
Til nr. 8 Efter den gældende bestemmelse kan et anpartsselskab  

 eller en anden juridisk person, som optræder som stifter eller revisor,  

 pålægges bødeansvar for overtrædelse af lovens  

 bestemmelser.
 Den foreslåede ændring i stk. 3 er i  

 overensstemmelse med forudsætningerne om en ensartet affattelse af  

 hjemmel til strafansvar for juridiske personer, jf. lov nr. 474 af 12. juni  

 1996 om ændring af straffeloven.
Til § 3 Til nr. 1 Efter den gældende § 93, stk. 1, 1. pkt.,  

 straffes aktionæren med bøde, såfremt aktionæren  

 ikke giver meddelelse til fondsbørsen eller den autoriserede  

 markedsplads og selskabet om betydelige andele.
Med den foreslåede  

 § 29, stk. 3, suppleres denne sanktion med, at aktionæren  

 fratages stemmeretten for de aktier, der ikke er givet meddelelse om efter  

 stk. 1. Suspensionsreglen er indsat for at præcisere, at  

 aktionærerne i børsnoterede selskaber eller i selskaber, der er  

 optaget til handel på en autoriseret markedsplads, på lige fod  

 med aktionærer i unoterede selskaber får supsenderet stemmeretten  

 ved manglende meddelelse.
Til nr. 2 Den foreslåede ændring af § 29,  

 stk. 3, der bliver til stk. 4, har til formål at sikre, at  

 aktionæren kan identificeres, når der sker indberetning til  

 Erhvervs- og Selskabsstyrelsen.
Identifikation af aktionærer, som ikke  

 er danske statsborgere, og juridiske personer, som ikke er registreret under  

 dansk CVR-nummer, kan ikke ske ved hjælp af CPR- eller CVR-nummer.  

 Denne gruppe af aktionærer skal derfor identificere sig på anden  

 entydig måde.
For udenlandske personer kan det f.eks. ske ved kopi af  

 pas, og for udenlandske selskaber kan det f.eks. ske ved officielt bevis for,  

 at de er lovligt bestående i hjemlandet.
Børsnoterede selskaber og selskaber, der har aktier  

 optaget til handel på en autoriseret markedsplads, skal indberette  

 statusoplysninger om samtlige aktionærer, der besidder 5 pct. eller  

 derover af aktiekapitalen eller af stemmerettighederne, ved starten af det  

 udvidede selskabsregister for at sikre, at registret bygger på et  

 korrekt grundlag.
Indberetningen skal ske til henholdsvis fondsbørsen  

 og den autoriserede markedsplads, som videregiver oplysningerne til Erhvervs-  

 og Selskabsstyrelsen, jf. § 29, stk. 1.
Til § 4 Efter skattekontrollovens § 3 A skal den, der  

 erhverver mindst 25 pct. af kapitalen i et selskab eller retten til at  

 råde over mere end 50 pct. af stemmeværdien i et selskab  

 (hovedaktionær) senest en måned derefter skriftligt identificere  

 sig over for selskabet.
Ved opgørelse af ejerforholdet respektive  

 rådeforholdet for fysiske personer medregnes de nærmeste  

 familiemedlemmers ejerandele respektive råderet i selskabet.
 Efter samme bestemmelse skal selskaber i forbindelse med  

 selvangivelsen oplyse skattemyndighederne om identiteten af sådanne  

 hovedaktionærer.
 Skattemyndighederne bruger disse oplysninger til  

 administration af værnsreglen i aktieavancebeskatningslovens § 11  

 samt til understøttelse af ligningen af selskaber.
Med udvidelsen af selskabsregistret i Erhvervs- og  

 Selskabsstyrelsen bortfalder behovet for, at selskaberne særskilt  

 oplyser skattemyndighederne årligt om identiteten af eventuelle  

 hovedaktionærer og hovedanpartshavere.
Skattemyndighederne kan fremover  

 i det fleste tilfælde få de fornødne oplysninger herom fra  

 selskabsregistret.
Dermed bortfalder også behovet for, at  

 hovedaktionærer og hovedanpartshavere efter skattekontrolloven giver  

 meddelelse om ejerforhold til selskabet.
 Det nuværende hovedaktionærregister i Told og  

 Skat kan derfor nedlægges.
 Det udvidede selskabsregister i Erhvervs- og  

 Selskabsstyrelsen vil dog ikke indeholde de oplysninger om familiemedlemmers  

 aktie- eller anpartsbesiddelser, der er nødvendige til administration  

 af værnsreglen i aktieavancebeskatningslovens § 11. Derfor vil der  

 i Told og Skat på baggrund af skattepligtige personers selvangivne  

 oplysninger blive dannet et register over hovedaktionærer og  

 hovedanpartshavere som defineret i aktieavancebeskatningslovens § 11,  

 stk. 3.
 Som konsekvens af, at § 3 A ophæves, ændres §  

 10 A.
Til § 5 Det foreslås, at loven træder i kraft den 1.  

 januar 2003, for så vidt angår § 1, nr. 1-3, og § 2,  

 nr. 1.
Den delvise ikrafttræden primo januar 2003  

 foreslås for at øge åbenheden og gennemsigtigheden om  

 selskabernes ejerforhold på et så tidligt tidspunkt som muligt.  

 Selskaberne skal således fra den 1. januar 2003 tillige indføre  

 CPR-nummer og for selskabers vedkommende CVR-nummer og dato for erhvervelse  

 eller afhændelse af aktier eller anparter i henholdsvis  

 storaktionærfortegnelsen og anpartshaverfortegnelsen.
Det  

 præciseres, at selskaberne ikke må videregive CPR-numre ved  

 anmodning fra offentligheden om oplysninger fra  

 storaktionærfortegnelsen efter § 28 b, stk. 3, eller fra  

 anpartshaverfortegnelsen efter § 17.
Når den sidste del af loven træder i kraft,  

 vil det ikke længere være muligt for enhver at få en  

 udskrift af storaktionærfortegnelsen hos selskabet, idet oplysningerne  

 kan findes i Erhvervs- og Selskabsstyrelsens selskabsregister.
Erhvervs- og  

 Selskabsstyrelsen videregiver ikke oplysninger om CPR-numre.
Det foreslås, at økonomi- og  

 erhvervsministeren bemyndiges til at fastsætte det nærmere  

 tidspunkt for ikrafttræden af § 1, nr. 4-10, § 3, nr. 1, og  

 § 2, nr. 2-8, af hensyn til den tekniske udvidelse og integration af  

 styrelsens edb-baserede selskabsregister.
Det forventes, at loven vil kunne  

 sættes i kraft og oplysningerne være tilgængelige i  

 2004.
 Efter forslaget bestemmer skatteministeren tidspunktet for  

 ophør af indberetninger til hovedaktionærregistret i Told og  

 Skat.
Det er tanken at bringe indberetningerne til  

 hovedaktionærregistret i Told og Skat efter skattekontrollovens  

 § 3 A til ophør, når indberetningerne til det  

 foreslåede selskabsregister i Erhvervs- og Selskabsstyrelsen er  

 indarbejdet.
Det vil sige, når kvaliteten af de oplysninger, der  

 registreres i selskabsregistret, er tilfredsstillende.
 En hensigtsmæssig start vil  

 nødvendiggøre, at indberetninger af statusoplysninger efter  

 lovens ikrafttræden sker ved, at man inddeler de ca. 120.000 selskaber  

 i mindre grupper, som får forskellige tidsfrister til at foretage  

 indberetningen.
Tidsforskydningen af selskabernes indberetningspligt til  

 styrelsen af statusoplysninger bevirker tilsvarende, at selskabernes videre  

 indberetning af aktionærernes meddelelser forskydes til det tidspunkt,  

 som nærmere angives ved bekendtgørelsen.
Det vil dog blive  

 muligt for selskaberne at foretage indberetning fra tidspunktet for lovens  

 ikrafttræden og indtil en nærmere af styrelsen fastsat frist.
Der er derfor behov for at give bemyndigelse til Erhvervs-  

 og Selskabsstyrelsen til i en bekendtgørelse nærmere at  

 fastlægge den praktiske tilrettelæggelse af indberetning af  

 statusoplysninger, f.eks. om tidspunkt og form for selskabernes indberetning  

 af oplysninger om ejerforhold.
Overgangsreglen er derfor indsat af hensyn til  

 arbejdet med at behandle statusoplysningerne fra samtlige selskaber.  

 Ejeroplysninger vedrørende børsnoterede selskaber vil blive  

 indsamlet i samarbejde med fondsbørsen, jf. de almindelige  

 bemærkninger side 6.
Til § 6 Det er hensigten snarest at søge de  

 færøske og de grønlandske myndigheders tilslutning til,  

 at ændringerne i aktie- og anpartsselskabslovene sættes i kraft  

 for disse landsdele, således at den selskabsretlige retsenhed kan  

 bevares og udbygges.
Skriftlig fremsættelse Jan Trøjborg Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 aktieselskaber, lov om anpartsselskaber, lov om værdipapirhandel m.v.  

 og skattekontrolloven. (Udvidelse af selskabsregister med  

 ejeroplysninger).
(Lovforslag nr.
L 196).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om aktieselskaber, jf. lovbekendtgørelse nr. 9 af 9.  

 september 2001, foretages følgende ændringer:
§ 28 a, stk. 1, nr. 1 Enhver, der besidder aktier i et aktieselskab, skal give meddelelse herom  

 til selskabet, når 1)	aktiernes stemmeret udgør mindst 5 pct. af aktiekapitalens  

 stemmerettigheder eller deres pålydende værdi udgør mindst  

 5 pct. af aktiekapitalen, dog mindst 100.000 kr., eller 1. I § 28 a, stk. 1, nr. 1, udgår »dog  

 mindst 100.000 kr.,«.
 § 28 b, stk. 1, 1. pkt.
 Meddelelse skal gives til selskabet senest 4 uger efter, at en af  

 grænserne i § 28 a nås eller ikke længere er  

 nået.
 2. I § 28 b, stk. 1, 1. pkt., ændres »4  

 uger« til: »2 uger«.
 § 28 b, stk. 1, 2. pkt.
 Meddelelsen skal indeholde oplysning om fulde navn, bopæl eller for  

 virksomheders vedkommende hjemsted, antallet af aktier med deres  

 pålydende, samt hvilken aktieklasse de tilhører.
 3. § 28 b, stk. 1, 2. pkt., ophæves, og i  

 stedet indsættes:
»Meddelelsen skal indeholde oplysning om dato for erhvervelse eller  

 afhændelse af aktier, antallet af aktier med deres pålydende,  

 samt hvilken aktieklasse de tilhører.
Oplysning om navn, CPR-nummer,  

 bopæl eller for virksomheders vedkommende CVR-nummer og hjemsted, skal  

 tillige være indeholdt i meddelelsen.
Er aktionæren en udenlandsk  

 statsborger eller et udenlandsk selskab, skal meddelelsen vedlægges  

 anden officiel dokumentation, der sikrer en entydig identifikation af  

 aktionæren.« § 28 b, stk. 3, 2. og 3. pkt.
 Enhver kan skriftligt bestille udskrift mod betaling af et eventuelt gebyr  

 til dækning af udskriftens fremstilling og forsendelse.  

 Erhvervsministeren kan fastsætte nærmere regler herom.
 4. I § 28 b, stk. 3, ophæves 2. og 3.  

 pkt.
 5. Efter § 28 b indsættes:
»§ 28 c.
Selskabet skal straks efter, at selskabet har  

 modtaget meddelelse fra aktionæren og panthaveren, indberette  

 oplysningerne fra den særlige fortegnelse til Erhvervs- og  

 Selskabsstyrelsen, jf. § 28 b, stk. 1. Denne indberetningspligt  

 påhviler dog ikke selskaber, der har aktier optaget til notering  

 på en fondsbørs eller optaget til handel på en autoriseret  

 markedsplads, jf. § 7, stk. 1, i lov om værdipapirhandel  

 m.v.
 Stk. 2. Erhvervs- og Selskabsstyrelsen registrerer oplysninger  

 om de aktionærer og panthavere, der er indført i selskabets  

 særlige fortegnelse, jf. § 28 b, stk. 2.
Stk. 3. Oplysningerne offentliggøres i Erhvervs- og  

 Selskabsstyrelsens edb-informationssystem.
Oplysninger om CPR-numre er ikke  

 offentligt tilgængelige.
Reglerne i kapitel 19 om anmeldelse og  

 registrering m.m. finder tilsvarende anvendelse.« § 28 d Erhvervsministeren fastsætter regler om meddelelse om besiddelse af  

 aktier efter §§ 28 a og 28 b i statslige aktieselskaber, herunder  

 om 1)	hvad der skal medregnes som besiddelse og 2)	øjeblikkelig meddelelse til selskabet og Erhvervs- og  

 Selskabsstyrelsen.
 6. § 28 d ophæves.
 7. I § 67 indsættes efter stk. 2 som nyt  

 stykke:
»Stk. 3. En aktionær kan ikke udøve stemmeret  

 på generalforsamlingen for de aktiebesiddelser, som selskabet ikke har  

 modtaget meddelelse om.« § 67, stk. 3 Stk. 3. For egne aktier samt for et datterselskabs aktier i  

 moderselskabet kan stemmeret ikke udøves.
Sådanne aktier  

 medregnes ikke, når der til en beslutnings gyldighed eller  

 udøvelse af en beføjelse kræves samtykke af samtlige  

 aktionærer eller en vis stemmeflerhed enten af de på  

 generalforsamlingen repræsenterede aktier eller af selskabets hele  

 aktiekapital.
 Stk. 3 og 4 bliver herefter stk. 4 og 5.
 Stk. 4. En aktionær må ikke selv, ved  

 fuldmægtig eller som fuldmægtig for andre deltage i afstemning  

 på generalforsamlingen om søgsmål mod aktionæren  

 selv eller om aktionærens eget ansvar over for selskabet og heller ikke  

 søgsmål mod andre eller andres ansvar, hvis aktionæren  

 deri har en væsentlig interesse, der kan være stridende mod  

 selskabets.
§ 161, stk.1 Overtrædelse af § 6 c, stk. 1 - 2 og stk. 5,  

 § 12, stk. 4, § 13, stk. 1, § 23 a, § 25,  

 § 25 a, stk. 1, §§ 28 a og 28 b, § 48, stk. 1 - 2,  

 §§ 48 c - 48 f, § 48 h, stk. 1, § 48 i, §§ 53 - 55,  

 § 56, stk. 2 og 6, § 69 a, § 75, stk. 2 - 3,  

 § 109, § 111, § 115, stk. 1 - 2, § 115 a,  

 stk. 2, 2. pkt., § 116, stk. 4, § 117, stk. 3,  

 § 118 a, stk. 6, 1. pkt., § 128, stk. 1, § 151,  

 stk. 2, § 153, § 157 b, § 157 d og § 173,  

 stk. 3, straffes med bøde.
 8. I § 161, stk. 1, indsættes efter  

 »§§ 28 a og 28 b,«: »§ 28 c, stk. 1,«.
§ 161, stk. 3 I forskrifter, der udstedes i medfør af § 1, stk. 3, 4.  

 pkt., § 25, stk. 1, § 28 d, § 41 a, § 154,  

 stk. 2, 2. og 4. pkt., eller § 178, kan der fastsættes straf  

 af bøde for overtrædelse af bestemmelser i forskrifterne.
 9. I § 161, stk. 3, udgår »§ 28  

 d,«.
§ 161, stk. 4 Hvor aktieselskab, andelsselskab og lignende optræder som stifter  

 eller revisor, kan der pålægges det pågældende  

 selskab som sådant bødeansvar for overtrædelse af lovens  

 bestemmelser.
 10. § 161 stk. 4, affattes således:
»Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 I lov om anpartsselskaber, jf. lovbekendtgørelse nr. 10 af 9.  

 januar 2002, foretages følgende ændringer:
§ 16 Det øverste ledelsesorgan skal straks efter selskabets stiftelse  

 oprette en fortegnelse over anpartshaverne.
 1. § 16 affattes således:
»§ 16. Det øverste ledelsesorgan skal straks efter  

 selskabets stiftelse oprette en fortegnelse over anpartshaverne.
Fortegnelsen  

 skal for alle anpartshavere og panthavere indeholde oplysning om dato for  

 erhvervelse eller afhændelse af anparter, anparternes størrelse  

 samt de stemmerettigheder, der er knyttet hertil.
Oplysning om navn,  

 CPR-nummer og bopæl eller for virksomheders vedkommende CVR-nummer og  

 hjemsted skal tillige fremgå af fortegnelsen.
Er anpartshaveren eller  

 panthaveren en udenlandsk statsborger eller et udenlandsk selskab, skal  

 meddelelsen vedlægges anden officiel dokumentation, der sikrer en  

 entydig identifikation af anpartshaveren.
Stk. 2. Fortegnelsen skal indeholde oplysning om navn og  

 bopæl for alle anpartshavere samt om størrelsen af deres  

 anparter.
Underretning om ejerskifte eller pantsætning indføres  

 i fortegnelsen med oplysning om den nye anpartshavers eller panthaverens navn  

 og bopæl samt størrelsen af anparten, hvis der ikke efter  

 vedtægterne er noget til hinder for erhvervelsen.
Underretning skal  

 være modtaget i selskabet senest 4 uger efter, at ejerskifte eller  

 pantsætning er sket.
Indførelsen i fortegnelsen skal  

 dateres.
Stk. 2. Meddelelse fra anpartshaveren og panthaveren om  

 ejerskifte eller pantsætning skal være modtaget i selskabet  

 senest 2 uger efter, at ejerskifte eller pantsætning er sket, hvis der  

 ikke efter vedtægterne er noget til hinder for erhvervelsen.  

 Meddelelsen skal indeholde de i stk. 1, 2. og 3. pkt., nævnte  

 oplysninger.
Indførelsen i fortegnelsen skal dateres.
 Stk. 3. Selskabet udsteder bekræftelse på  

 indførelsen i fortegnelsen over anpartshaverne.
Stk. 3. Selskabet udsteder bekræftelse på  

 indførelsen i fortegnelsen over anpartshavere.« § 17, stk. 1 Fortegnelsen over anpartshaverne er ikke offentligt tilgængelig,  

 medmindre vedtægterne bestemmer andet eller anpartskapitalen er 500.000  

 kr. eller mere.
 2. I § 17, stk. 1, udgår »eller  

 anpartskapitalen er 500.000 kr. eller mere«.
 § 17, stk. 2, 1. pkt.
 Fortegnelsen over anpartshaverne skal under alle omstændigheder  

 være tilgængelig for enhver anpartshaver og for offentlige  

 myndigheder.
 3. I § 17, stk. 2, 1. pkt., udgår »under  

 alle omstændigheder«.
§ 17, stk. 3 Hvis alle anparter forenes på en hånd eller ikke længere  

 er forenet på en hånd, skal der senest 4 uger efter være  

 givet meddelelse herom til selskabet samt om eneanpartshaverens fulde navn og  

 bopæl eller for virksomheders vedkommende hjemsted.
Oplysningerne skal  

 være offentligt tilgængelige.
 4. § 17, stk. 3 ophæves.
 5. Efter § 17 indsættes:
»§ 17 a.
Selskabet skal straks efter indførelsen i  

 fortegnelsen indberette oplysningerne, jf. § 16, stk. 1 og 2, til  

 Erhvervs- og Selskabsstyrelsen, når en anpartshavers eller panthavers  

 besiddelser af anparter eller stemmerettigheder udgør eller overstiger  

 5 pct. af 1)	den samlede anpartskapital eller 2)	de samlede stemmerettigheder.
 Stk. 2. Selskabet skal endvidere straks indberette enhver  

 ændring til de i stk. 1 indberettede oplysninger, herunder  

 når besiddelse eller stemmerettigheder ikke længere udgør  

 5 pct.
Stk. 3. Til besiddelse efter stk. 1 og 2 medregnes 1)	anparter, hvis stemmeret tilkommer en virksomhed, som den  

 pågældende kontrollerer ved at have en forbindelse med  

 virksomheden som nævnt i § 3, stk. 2, jf. stk. 4 og 5,  

 og 2)	anparter, som den pågældende har stillet til sikkerhed,  

 medmindre panthaveren råder over stemmeretten og erklærer at have  

 til hensigt at udøve den.
 Stk. 4. Erhvervs- og Selskabsstyrelsen registrerer oplysninger  

 om de anpartshavere og panthavere, der er omfattet af stk. 1 og 2.
Stk. 5. Oplysninger modtaget i henhold til stk. 1 og 2  

 offentliggøres i Erhvervs- og Selskabsstyrelsens  

 edb-informationssystem.
Oplysninger om CPR-numre er ikke offentligt  

 tilgængelige.
Reglerne i kapitel 12 om anmeldelse og registrering m.m.  

 finder tilsvarende anvendelse.« 6. I § 28 indsættes efter stk. 1 som nyt  

 stykke:
»Stk. 2. En anpartshaver kan ikke udøve beslutningsret  

 for de anpartsbesiddelser, som selskabet ikke har modtaget meddelelse om, jf.  

 § 16, stk. 1 og 2.« § 28 Stk. 2. Alle beslutninger indføres i selskabets  

 forhandlingsprotokol.
Protokollen eller en bekræftet udskrift af denne  

 skal være tilgængelig for anpartshaverne på selskabets  

 kontor.
 Stk. 2 bliver herefter stk. 3.
§ 80, stk. 1 Overtrædelse af § 2, § 9, § 12, stk. 4,  

 § 13, stk. 1, § 16, § 17, stk. 3, § 20,  

 § 28, stk. 2, § 44, § 49, stk. 1 og 2, § 50,  

 stk. 2, 2. pkt., § 51, § 52, § 53, stk. 4,  

 § 60, stk. 3, § 63, stk. 6, 1. pkt., § 64,  

 stk. 4, og § 68, stk. 2, straffes med bøde.
 7. I § 80, stk. 1, udgår »§ 17,  

 stk. 3,«, og i stedet indsættes: »§ 17 a, stk. 1 og 2,«, og  

 »§ 28, stk. 2« ændres til: »§ 28, stk. 3«.
§ 80, stk. 3 Hvor et anpartsselskab eller anden juridisk person optræder som  

 stifter eller revisor, kan der pålægges det  

 pågældende selskab som sådant bødeansvar for  

 overtrædelse af lovens bestemmelser.
 8. § 80, stk. 3, affattes således:
»Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 3 I lov om værdipapirhandel m.v., jf. lovbekendtgørelse nr. 168  

 af 14. marts 2001, som senest ændret ved § 89 i lov nr. 501 af 7.  

 juni 2001, foretages følgende ændringer:
 1. I § 29 indsættes efter stk. 2 som nyt  

 stykke:
»Stk. 3. En aktionær kan ikke udøve stemmeret  

 på generalforsamlingen for de aktiebesiddelser, der ikke er givet  

 meddelelse om efter stk. 1.« Stk. 3 bliver herefter til stk. 4.
 § 29, stk. 3.
 Erhvervs- og Selskabsstyrelsen fastsætter regler om besiddelse og om  

 meddelelse om besiddelse af aktier efter stk. 1 og 2. Erhvervs- og  

 Selskabsstyrelsen kan fastsætte regler om besiddelse og om meddelelse  

 om besiddelse af aktier i danske selskaber, der har aktier optaget til  

 notering på en fondsbørs i et andet land inden for Den  

 Europæiske Union eller i lande, som Fællesskabet har  

 indgået samarbejdsaftale med.
 2. § 29, stk. 3, der bliver stk. 4, affattes  

 således:
»Stk. 4. Meddelelsen efter stk. 1 skal indeholde  

 oplysning om CPR-nummer eller for virksomheders vedkommende CVR-nummer.  

 Oplysninger om CPR-numre er ikke offentligt tilgængelige.
Er  

 aktionæren en udenlandsk statsborger eller et udenlandsk selskab, skal  

 meddelelsen vedlægges anden officiel dokumentation, der sikrer en  

 entydig identifikation af aktionæren.
Erhvervs- og Selskabsstyrelsen  

 fastsætter i øvrigt regler om besiddelse og meddelelse om  

 besiddelse efter stk. 1 og 2. Erhvervs- og Selskabsstyrelsen kan  

 fastsætte regler om besiddelse og om meddelelse om besiddelse af aktier  

 i danske selskaber, der har aktier optaget til notering på en  

 fondsbørs i et andet land inden for Den Europæiske Union eller i  

 lande, som Fællesskabet har indgået samarbejdsaftale med.« § 4 I skattekontrolloven, jf. lovbekendtgørelse nr. 726 af 13. august  

 2001, foretages følgende ændringer:
§ 3 A.
Alle, der i et selskab som nævnt i  

 selskabsskattelovens § 1, stk. 1, nr. 1 eller 2, ejer mindst 25  

 pct. af selskabskapitalen eller råder over mere end 50 pct. af den  

 samlede stemmeværdi i selskabet, skal senest en måned efter  

 ejerrettens respektive råderettens indtræden underrette selskabet  

 skriftligt om ejerens m.v. identitet.
For fysiske personer opgøres  

 ejerforholdet respektive rådeforholdet som nævnt i  

 aktieavancebeskatningslovens § 11, stk. 2, sidste pkt., og  

 stk. 3 og 4.
 1. § 3 A ophæves.
Stk. 2. Identitetsoplysningerne skal omfatte navn, adresse og  

 personnummer (CPR-nr.). Har ejeren m.v. ikke CPR-nr., men virksomhedsnummer  

 (CVR-nr.), oplyses CVR-nr.
Har ejeren m.v. heller ikke CVR-nr., men  

 stamnummer som erhvervsdrivende (SE-nr.), oplyses dette.
Har ejeren m.v.  

 hverken CPR-nr., CVR-nr. eller SE-nr., oplyses fødselsdatoen,  

 når ejeren m.v. er en fysisk person.
 Stk. 3. Selskabet skal vedlægge selvangivelsen  

 oplysninger som nævnt i stk. 1 og 2 om dem, der i  

 indkomståret har haft den i stk. 1 nævnte ejerret respektive  

 råderet.
§ 9, stk. 1 Vægrer nogen sig ved at efterkomme bestemmelserne i § 3 A,  

 stk. 1 og 3, § 6, stk. 1-3, § 6 A, stk. 2, § 6  

 B, §§ 7-8 H, stk. 1-3, § 8 L, § 8 P, stk. 1,  

 § 8 Q, stk. 1, § 8 S, § 8 T, stk. 1 og 3, § 8  

 U, stk. 1 og 3, §§ 10, 10 A, stk. 1, og 10 B, stk. 1,  

 1.-3. pkt., § 11 A, stk. 4-6, § 11 B, stk. 4-6, § 11  

 C, stk. 3-5 og § 11 D, afgør skatteministeren, hvorvidt han  

 er pligtig dertil, og kan om fornødent fremtvinge pligtens  

 efterkommelse ved pålæg af en daglig bøde.
 2. § 9, stk. 1, og § 14, stk. 2,  

 udgår »§ 3 A, stk. 1 og 3,«.
§ 14, stk. 2 Den, der, uden at forholdet omfattes af stk. 1,  

 forsætligt eller af grov uagtsomhed undlader rettidigt at opfylde en  

 pligt, der påhviler ham i medfør af § 3 A, stk. 1 og 3, § 6,  

 stk. 1-3, § 6 A, § 6 B, § 7, § 7 A, § 7 B, § 7 C, § 7 E, § 7 G,  

 § 7 H, §§ 8 A-8 H, stk. 1-4, § 8 J, stk. 3, § 8 L, § 8 P, stk. 1-4, §  

 8 Q, stk. 1-3, § 8 R, stk. 3, § 8 S, § 8 T, stk. 1 og 3, § 8 U, stk. 1 og 3,  

 § 9 A, §§ 10, 10 A, stk. 1, og 10 B, stk. 1, 1.-3. pkt., eller § 11 straffes  

 med bøde.
§ 10 A, stk. 2 Den, der begærer indløsning af rente- eller  

 udbyttekupon eller oprettelse af en konto i en værdipapircentral, skal  

 i en af skatteministeren fastsat form underrette indløsningsstedet  

 eller det kontoførende institut om ejerens identitet som angivet i § 3  

 A, stk. 2, og godtgøre rigtigheden af de givne oplysninger.
Kuponen  

 må ikke indløses og renten ikke udbetales, før  

 indløsningsstedet eller det kontoførende institut har  

 fået de nævnte oplysninger.
 3. I § 10 A, stk. 2, udgår »som angivet i § 3 A, stk.  

 2«.
§ 5 Stk. 1. Loven træder i kraft den 1. januar 2002, jf. dog  

 stk. 2-5.
 Stk. 2. Økonomi- og erhvervsministeren fastsætter  

 tidspunktet for ikrafttræden af § 1, nr. 4-10, § 3, nr. 1 og  

 § 2, nr. 2-8.
 Stk. 3. I perioden fra den 1. januar 2002 indtil  

 ikrafttræden af § 1, nr. 4-10, og § 2, nr. 2-8,  

 fastsætter økonomi- og erhvervsministeren, hvilke oplysninger  

 der ikke er tilgængelige efter aktieselskabslovens § 28 b,  

 stk. 3, 1. og 2. pkt., jf. lovbekendtgørelse nr. 9 af 9.  

 september 2001, og anpartsselskabslovens § 17, jf.  

 lovbekendtgørelse nr. 10 af 3. januar 2002.
 Stk. 4. I perioden fra den 1. januar 2002 indtil  

 ikrafttræden af § 3, nr. 1, fastsætter økonomi- og  

 erhvervsministeren, hvilke oplysninger der ikke er tilgængelige efter  

 værdipapirhandelslovens § 29, stk. 4, som affattet ved § 3,  

 nr. 2.
 Stk. 5. Skatteministeren fastsætter tidspunktet for  

 ikrafttræden af § 4.
 Stk. 6. Erhvervs- og Selskabsstyrelsen fastsætter  

 nærmere regler om selskabernes første indberetning til styrelsen  

 af de samlede aktie- og anpartsbesiddelser.
§ 6 Loven gælder ikke for Færøerne og Grønland, men  

 §§ 1-3 og § 5 kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.
