 Arbejdsmarkedets Ankenævn har truffet afgørelse om, at en person som her  

 en uddannelse som pressefotograf er omfattet af målgruppen for  

 arbejdsmarkedsuddannelserne, jf. § 1, stk. 6.
 Ankenævnet lagde til grund for sin afgørelse, at personen havde en  

 erhvervsuddannelse og at denne uddannelse er afløst af en mellemlang  

 videregående uddannelse til billedjournalist.
 Der kræves ingen speciel uddannelse for at blive optaget på  

 billedjournalistuddannelsen og der forudsættes ikke en bestået gymnasial  

 uddannelse.
 Arbejdsministeriet har den 13. februar 1998 meddelt Styrelsen, at § 1,  

 stk. 6 i fremtiden skal fortolkes derhen, at når der ikke er et  

 gymnasialt adgangskrav til en ny videregående uddannelse, er der adgang for  

 personer med en tidligere uddannelse på erhvervsuddannelsesniveau.
På denne baggrund skal Styrelsen anmode uddannelsesstederne om at være  

 opmærksomme på at hvis en person har en »gammel« uddannelse på  

 erhvervsuddannelsesniveau og der efterfølgende er kommet en ny videregående  

 uddannelse og den ny videregående uddannelse ikke stiller krav om  

 forudgående gymnasial uddannelse så har personen med den »gamle« uddannelse på  

 erhvervsuddannelsesniveau adgang til arbejdsmarkedsuddannelserne.
 Omvendt har personer med en »ny videregående uddannelse,  

 f.eks. billedjournalistudddannelsen ikke adgang, fordi uddannelsen i  

 niveau og længde overstiger niveauet og længden er erhvervsuddannelserne, jf.  

 bekendtgørelsens § 1, stk. 5.
I det omfang uddannelsstederne er i tvivl om, hvorvidt en person tilhører  

 målgruppen eller ikke, kan der rettes henvendelse til fuldmægtig Rikke A.
H.  

 Olsen eller undertegnede.
