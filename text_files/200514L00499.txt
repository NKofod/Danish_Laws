Betænkning afgivet af Miljø- og Planlægningsudvalget den 10.  

 maj 2006 Betænkning over Forslag til lov om ændring af lov om  

 beskyttelse af havmiljøet,  

  

 straffeloven og lov om ændring af en række love på miljøområdet (Præcisering af reglerne om retsforfølgning af udenlandske  

 skibe, skærpelse af straffe for  

  

 miljøkriminalitet m.v.) [af  

 miljøministeren (Connie Hedegaard)] 1. Ændringsforslag Miljøministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 9. februar 2006 og var til 1.  

 behandling den 24. februar 2006. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 7 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 5. oktober 2005 dette udkast til  

 udvalget, jf. alm. del  bilag 7. Den 9. februar 2006 sendte  

 miljøministeren de  

 indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Danmarks Rederiforening, Maskinmestrenes Forening  

 og  

 Søfartens Ledere.
Miljøministeren har over for udvalget kommenteret den  

 skriftlige henvendelse til udvalget.
Samråd Udvalget har stillet 1 spørgsmål til miljøministeren til  

 mundtlig besvarelse.
Ministeren har besvaret spørgsmålet i et åbent samråd  

 med  

 udvalget den 26. april 2006. Ministeren har efterfølgende sendt udvalget det  

 talepapir, der lå til grund for ministerens mundtlige besvarelse af  

 samrådsspørgsmålet.  

 Talepapiret er optrykt som bilag 2 til betænkningen.
Udvalget har endvidere stillet 2 spørgsmål til  

 forsvarsministeren og yderligere 1 spørgsmål til miljøministeren til mundtlig  

 besvarelse.
Spørgsmålene forventes besvaret i et samråd med udvalget inden  

 lovforslagets 2. behandling.
Spørgsmål Udvalget har stillet 12 spørgsmål til miljøministeren til  

 skriftlig besvarelse, som denne har besvaret.
3. Udtalelse fra miljøministeren Miljøministeren har over for udvalget oplyst følgende:
Regeringen ønsker at sikre et så højt niveau som muligt i  

 beskyttelsen af havmiljøet mod forurening.
Det er den bestræbelse, der ligger  

 i  

 lovforslaget.
Som det fremgår af mit svar på samrådsspørgsmål B, må det  

 vurderes konkret, om en given udtømning må karakteriseres som en »betydelig  

 udtømning«.
Det fremgår ligeledes, at denne vurdering kan munde ud i, at selv  

 små mængder olie betragtes som en »betydelig udtømning«.
Hertil kommer, at der  

 ikke synes at være tvivl om, at der på internationalt plan sker en positiv  

 udvikling i opfattelsen af, hvad en »betydelig udtømning« er, således at  

 stadig  

 mindre mængder olie betragtes som en »betydelig udtømning«.
Regeringen  

 noterer  

 sig denne udvikling med tilfredshed.
Den er til fordel for miljøet og  

 understøtter regeringens ønske om at sikre den størst mulige beskyttelse af  

 havmiljøet mod forurening.
4. Indstillinger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 miljøministeren,  

  

 tiltrådt af  

  

 udvalget:
Til § 1 1)  

  

 I det under  

  

 nr. 22  

  

 foreslåede  

  

 § 63 b,  

 stk. 7,  

  

 ændres »ransagning« til: »tilbageholdelse«.
[Korrektion af fejl] Bemærkninger Til nr. 1 Ændringsforslaget retter en fejl, der opstod ved lovforslagets  

 korrektur, hvor der blev byttet om på begreberne »tilbageholdelse« og  

 »ransagning«.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Ole Vagn Christensen (S)   

 Torben Hansen (S)   

 Pia Gjellerup (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 158 Bilagsnr.
Titel 1 Høringssvar og høringsnotat, fra miljøministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 27/3-06 fra Danmarks Rederiforening,  

 Maskinmestrenes Forening og Søfartens Ledere 5 1. udkast til betænkning 6 Revideret tidsplan for udvalgets behandling af  

 lovforslaget 7 Talepapir fra samråd 26/4-06, fra miljøministeren 8 Betænkningsbidrag fra miljøministeren 9 2. udkast til betænkning 10 Ændringsforslag fra miljøministeren 11 3. udkast til betænkning Oversigt over spørgsmål og svar vedrørende L 158 Spm.nr.
Titel 1 Spm. om håndhævelsen over for udenlandske skibe, til  

 miljøministeren, og ministerens svar herpå 2 Spm. om forholdet mellem »betydelig forurening« og havretskonventionens  

 artikel 220, til miljøministeren, og ministerens svar herpå 3 Spm. om ministerens kommentar til henvendelsen af 27/3-06  

 fra Danmarks Rederiforening, Maskinmestrenes Forening og Søfartens Ledere,  

 til miljøministeren, og ministerens svar herpå 4 Spm. om det juridiske og erstatningsmæssige ansvar i  

 tilfælde af uheld, til miljøministeren, og ministerens svar herpå 5 Spm. om kontrol, der udføres af danske myndigheder eller  

 andre landes myndigheder i forbindelse med omlastning af olie til havs, til  

 miljøministeren, og ministerens svar herpå 6 Spm. om særlige forholdsregler i forbindelse med  

 transporten af olie gennem danske farvande, til miljøministeren, og  

 ministerens svar herpå 7 Spørgsmålet tilbagetaget 8 Spm. om prøver ved hver enkelt STS-operation i danske  

 farvande, til miljøministeren, og ministerens svar herpå 9 Spm. om forhandlinger om formaliserede samarbejdsaftaler  

 med andre lande med henblik på at opnå samtykke til ransagninger af fremmede  

 skibe i forbindelse med havmiljøovertrædelser, til miljøministeren, og  

 ministerens svar herpå 10 Spm. om en nærmere redegørelse for, hvad der kræves for,  

 at Danmark kan indgå bilaterale aftaler om ransagning af fremmede skibe i  

 forbindelse med havmiljøovertrædelser, til miljøministeren, og ministerens  

 svar herpå 11 Spm. om initiativ til en drøftelse af det samlede  

 olieberedskab, til miljøministeren, og ministerens svar herpå 12 Spm. om, i hvilke flagstater skibe, der passerer dansk  

 farvand, er hjemmehørende, til miljøministeren, og ministerens svar herpå 13 Spm. om tilkendegivelse fra forsvarsministeren om, at  

 forsvarsministeren vil tage en drøftelse med Miljø- og Planlægningsudvalget,  

 når den af Forsvarsministeriet igangsatte risikoanalyse (inklusive  

 STS-operationer) samt kapacitetsundersøgelse foreligger, til miljøministeren,  

 og ministerens svar herpå Oversigt over samrådsspørgsmål vedrørende L 158 Samråds-spm.nr.
Titel A Samrådsspm. tilbagetaget B Samrådsspm. om ændringsforslag, sådan at selv små mængder  

 olie igen betragtes som betydelig forurening, til miljøministeren C Samrådsspm. tilbagetaget D Samrådsspm., om danske myndigheder i dag har en samlet,  

 konkret viden om, i hvilke flagstater skibe, der sejler i danske farvande, er  

 hjemmehørende, til forsvarsministeren, kopi til miljøministeren E Samrådsspm. om udarbejdelse af en statistik over, i  

 hvilke flagstater skibe, der sejler i danske farvande, er hjemmehørende, til  

 forsvarsministeren, kopi til miljøministeren F Samrådsspm., om regeringen vil påbegynde arbejdet med at  

 indgå formaliserede samtykkeaftaler med flagstater, som dækker hovedparten af  

 de skibe, der sejler i danske farvande, til miljøministeren Bilag 2 Miljøministerens talepapir til brug for  

 besvarelse af samrådsspørgsmål B den 26. april 2006 Talepapiret er optrykt efter ønske fra SF.
Samrådsspørgsmål B Vil ministeren fremsætte ændringsforslag, sådan at selv små  

 mængder olie igen betragtes som betydelig forurening? Svar:
 Indledningsvis vil jeg gerne beklage, at arbejdet med  

 lovforslaget har givet anledning til, at der er opstået usikkerhed omkring  

 forståelsen af lovforslagets implementering af Havretskonventionens artikel  

 220.
En del af forvirringen skyldes en fejl i høringsnotatet, hvor  

 Miljøstyrelsen et enkelt sted er kommet til at skrive »forurening« i stedet  

 for  

 »udtømning«, og denne vildfarelse videreføres i min besvarelse af spørgsmål  

 nr.  

 2, der er stillet til lovforslag L 158. Jeg tillader mig derfor i det  

 følgende  

 kun at omtale de rigtige begreber som »betydelig udtømning« og »væsentlig  

 forurening«, da det ikke giver mening at omtale begrebet »betydelig  

 forurening«,  

 som slet ikke anvendes i Havretskonventionen eller i lovforslaget i øvrigt Når det så er sagt, så er det rigtig observeret, at der i  

 bemærkningerne til lovforslaget er en forskel i formuleringen om, hvad en  

 betydelig udtømning er, i det lovforslag, som blev sendt ud i høring, og i  

 det  

 lovforslag, som er fremsat i Folketinget.
 Det, der skete, var følgende:
 I den første version af lovforslaget  den, der blev sendt ud i  

 høring  var Miljøstyrelsen tvetydig i sine formuleringer af, hvordan  

 Havretskonventionen skal fortolkes i spørgsmålet om, hvad en betydelig  

 udtømning  

 er.
 Det fremgik nemlig af bemærkningerne, både at »det altid må bero  

 på en konkret vurdering om der er tale om en betydelig udtømning«, og at  

 »selv  

 meget små mængder olie er at betragte som en betydelig udtømning«.
 I høringen bliver Miljøstyrelsen opmærksom på, at man næppe har  

 belæg for formuleringen om, at selv meget små mængder olie er at betragte som  

 en betydelig udtømning.
Den formulering bliver derfor taget ud af bemærkningerne til  

 lovforslaget, inden dette fremsættes.
Forslaget lægger herefter alene op til,  

 at det altid må bero på en konkret vurdering, om der er sket en betydelig  

 udtømning.
 Jeg vil i denne forbindelse gerne pege på, at der ikke synes at  

 herske tvivl om, at der internationalt er sket et skred i opfattelsen af,  

 hvad  

 en »betydelig udtømning« er, siden Havretskonventionens tilblivelse i 1982.  

 Tendensen er, at stadig mindre mængder olie kan betragtes som en betydelig  

 udtømning.  

 Det er et skred, der er til fordel for miljøet.
 Det synes jeg er en positiv udvikling, og jeg håber på, det er  

 en udvikling, vi vil se fortsætte.
 Afslutningsvis vil jeg gerne benytte lejligheden til at redegøre  

 for, hvorfor denne ændring, der er foretaget i lovbemærkningerne, ikke har  

 nogen indholdsmæssig betydning; det vil sige ikke nogen betydning for ønsket  

 om  

 at opretholde et højt miljøbeskyttelsesniveau; det højest mulige rent  

 faktisk,  

 jf. bestræbelserne i lovforslaget som helhed.
 Årsagen er følgende:
   

 	  

 Som grundlæggende  

 princip er det som hidtil forbudt at udtømme olie i havet.
   

 	  

 Udtømmes der olie  

 alligevel, så er udgangspunktet, at der skal ske strafforfølgning.
  

 	  

 Som vi alle ved,  

 gælder der ifølge Havretskonventionen nogle begrænsninger i håndhævelsen over  

 for udenlandske skibe.
Populært sagt kan begrænsningen udtrykkes således, at  

 jo  

 længere væk fra havn et udenlandsk skib befinder sig, desto flere  

 begrænsninger  

 er der i håndhævelsen.  

  

 Ifølge Havretskonventionen skal vi, hver gang der sker olieudtømning fra et  

 udenlandsk skib, der befinder sig i den eksklusive økonomiske zone (dvs.  

 12-200  

 sømil fra kysten) foretage en konkret vurdering af, om der er tale om en  

 betydelig udtømning, samt af, om denne udtømning har medført eller truer med  

 at  

 medføre en væsentlig forurening af havmiljøet.  

  

 Denne konkrete vurdering kan selvfølgelig sagtens munde ud i, at små mængder  

 olie kan betragtes som en betydelig udtømning, men den kan også munde ud i  

 det  

 modsatte.
For det siger sig selv, at en lille olieplet 150 sømil ude i  

 Nordsøen  

 ikke umiddelbart kan sammenlignes med den samme mængde olie f.eks. 13 sømil  

 fra  

 land og midt ude i Vadehavet, som er et særlig følsomt område.
Et af formålene med lovændringen har været at få indskrevet i  

 havmiljøloven, hvilke begrænsninger artikel 220 i FNs Havretskonvention  

 stiller i forhold til håndhævelsen over for udenlandske skibe, for at have et  

 tydeligere grundlag for indgreb mod sådanne skibe, når disse forurener i  

 danske  

 farvande.
Jeg vil godt understrege, at der ikke er tale om, at vi hermed  

 indfører en ny retstilstand, da konventionens regler allerede efterleves i  

 dag.  

 Indskrivningen af Havretskonventionens regler indebærer således ikke en  

 ringere  

 beskyttelse af havmiljøet end i dag.
 Jeg må konstatere, at det ud fra en juridisk vurdering ikke vil  

 være holdbart at udarbejde den ønskede ændring, idet det er vurderingen, at  

 der  

 næppe er belæg for i Havretskonventionen at foretage en generel fastlæggelse  

 af, hvornår der er tale om en betydelig udtømning.
 Hverken Havretskonventionen eller forarbejderne indeholder  

 definitioner af begreberne »betydelig udtømning«, »væsentlig forurening« m.v.  

 Udenrigsministeriet har også udtalt  jf. også mit svar på spørgsmål nr.  

 2 ad L  

 158  at der følgelig må anlægges en konkret vurdering i hvert enkelt  

 tilfælde.
 Jeg vil derfor anbefale, at vi lader teksten stå, som den er.
