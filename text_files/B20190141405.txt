Bekendtgørelse om ændring af bekendtgørelse om udbetaling af dagpenge § 1 I bekendtgørelse nr. 1588 af 18. december 2018 om udbetaling af dagpenge, som ændret ved bekendtgørelse nr. 1203 af 25. november 2019, foretages følgende ændringer:
 1. I § 2, stk. 4, indsættes som 2. pkt.:
»Udbetalingen sker aconto.« 2. Efter § 3 indsættes:
»§ 3 a.
Medlemmet kan supplere oplysninger om arbejde, indtægter og andre forhold, der er afgivet efter § 2, stk. 3, for udbetalingsperioden.
Det kan ske i perioden, fra medlemmet afleverer dagpengekortet til tidspunktet for samkøringen af oplysninger i den efterfølgende måneden, jf. § 7. Oplysninger, som a-kassen modtager fra DFDG om ferie, sygdom og afmelding fra jobcenteret sidestilles med oplysninger modtaget fra medlemmet.
Stk. 2. A-kassen skal behandle medlemmets oplysninger jf. stk.1, i forbindelse med samkøringen med oplysningerne i indkomstregisteret, jf. § 7.« 3. Overskriften før § 7 affattes således:
»Samkøring med indkomstregisteret og behandling af oplysninger fra medlemmet« 4. I § 7 stk. 1, 1. pkt., ændres »udbetalingen« til: »acontoudbetalingen«.
 5. I § 7 indsættes efter stk. 1 som nyt stykke:
»Stk. 2. A-kassen skal senest på tidspunktet for samkøringen jf. stk. 1, behandle de supplerende oplysninger om arbejde, indtægter og andre forhold, som medlemmet har afgivet efter § 3 a, stk. 1.« Stk. 2-5 bliver herefter stk. 3-6.
 6. I § 7, stk. 5, der bliver stk. 6, ændres »stk. 1-4« til: »stk. 1 og 2-5«.
 7. § 8, stk. 1, affattes således:
»Hvis den månedlige samkøring med indkomstregisteret samt de supplerende oplysninger om arbejde, indtægter og andre forhold efter § 7, viser en forskel i antallet af timer, skal der ske en efterregulering af udbetalingen af dagpengene.
Efterreguleringen sker med det samlede antal timer, som forskellen udgør.« 8. I § 8, stk. 5, indsættes efter »§ 7, stk. 1«: »og 2«, og »stk. 6« ændres til: »stk. 7«.
 9. I § 8 indsættes efter stk. 5 som nyt stykke:
»Stk. 6. Når samkøringen er foretaget og en eventuel efterregulering indeholdende medlemmets eventuelle egne oplysninger, jf. § 3 a, stk. 1, er gennemført, ændres udbetalingen fra acontoudbetaling til endelig udbetaling.
Det gælder, uanset om efterreguleringen af dagpengeudbetalingen i månedens udbetaling ikke kan gennemføres.« Stk. 6-7 bliver herefter stk. 7-8.
 10. § 8, stk. 7, som bliver § 8, stk. 8, ophæves.
 11. I § 11, stk. 1, indsættes efter »§ 8, stk. 4 «: »og 7«.
 12. I § 11, stk. 2, ændres »og træffe afgørelse efter § 8, stk. 6.« til: »og give den tidligere a-kasse besked, hvis efterreguleringen ikke er gennemført og den tidligere a-kasse derfor skal træffe afgørelse efter § 8, stk. 7.«.
§ 2 Bekendtgørelsen træder i kraft den 1. januar 2020.
