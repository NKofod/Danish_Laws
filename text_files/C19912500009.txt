 Kommandoforhold mv.
 § 1.  Forsvarschefen har under ansvar over for  

 Forsvarsministeren kommandoen (fuld kommando) over hærens, søværnets og  

 flyvevåbnets myndigheder samt myndigheder til støtte for disse.
 § 2.  Forsvarschefen har over for Forsvarsministeren  

 ansvaret for, at de militære enheder opstilles, uddannes og udrustes, således  

 at de er brugbare til løsning af forsvarets fredstids- og krigsopgaver.
§ 3.  Forsvarschefen har over for Forsvarsministeren  

 ansvaret for den overordnede planlægning af forsvarets udvikling og  

 virksomhed, herunder anvendelsen af de rådige ressourcer.
Resultatet heraf  

 forelægges Forsvarsministeriet til godkendelse i form af planer, bidrag til  

 finanslovforslag mv.
 § 4.  Forsvarschefen skal holde Forsvarsministeren  

 underrettet om tilstanden i forsvaret, herunder hændelser, der skønnes at  

 have Forsvarsministerens interesse.
 § 5.  Forsvarschefen bistås ved løsningen af de ham  

 påhvilende opgaver af Forsvarsstaben mfl.
§ 6.  Chefen for Forsvarsstaben er stedfortræder for  

 Forsvarschefen.
Chefen for Forsvarsstaben er over for Forsvarschefen  

 ansvarlig for, at de til forsvaret anviste ressourcer udnyttes bedst muligt  

 gennem en tilstrækkelig styring, koordinering og kontrol, idet størst mulig  

 delegering af ledelsesfunktionerne gennemføres.
Operative forhold § 7.  Forsvarschefen kan efter bemyndigelse fra  

 Forsvarsministeren overdrage den operative ledelse af (operative kommando  

 over) danske styrker til Chefen for Forsvarets Operative Styrker.
§ 8.  Efter overdragelsen af den operative ledelse  

 (operative kommando) til Chefen for Forsvarets Operative Styrker og efter at  

 det allierede militære kommandosystem har overtaget den operative ledelse af  

 (operative kommando over) danske styrker, skal Forsvarschefen følge og  

 vurdere den militære situation for fortsat at kunne orientere  

 Forsvarsministeren.
Forsvarschefen varetager i givet fald fortsat det  

 nationale ansvar for logistiske forhold.
Beredskab og mobilisering § 9.  Forsvarschefen har over for Forsvarsministeren  

 ansvaret for det militære beredskab, herunder logistiske forhold.
Forinden  

 udsendelse af beredskabsbestemmelser orienteres Forsvarsministeren om disses  

 indhold.
 Stk. 2.  Iværksættelsen af disse bestemmelser skal  

 forelægges Forsvarsministeren.
 § 10.  Forsvarschefen fastsætter og koordinerer  

 bestemmelser for forsvarets overvågningstjeneste samt træffer generelle  

 aftaler med politiet, toldvæsenet og andre offentlige myndigheder om gensidig  

 bistand ved overvågningstjenestens tilrettelæggelse og gennemførelse.
 § 11.  Forsvarschefen varetager den militærfaglige  

 behandling af sager vedrørende totalforsvaret og fører de herfor fornødne  

 forhandlinger om koordination og samarbejde med vedkommende civile  

 myndigheder.
Efterretnings- og sikkerhedstjeneste § 12.  Forsvarschefen prioriterer Forsvarets  

 Efterretningstjenestes militære opgaver efter forhandling med Forsvarets  

 Efterretningstjeneste.
 § 13.  Forsvarschefen har ansvaret for den militære  

 sikkerhedstjeneste inden for forsvaret samt ved de øvrige institutioner mv.  

 under Forsvarsministeriet og udøver denne gennem Forsvarets  

 Efterretningstjeneste inden for rammerne af Forsvarsministeriets Direktiv for  

 Forsvarets Efterretningstjenestes virksomhed.
Personel § 14.  Forsvarschefen har over for Forsvarsministeren  

 ansvaret for personelplanlægningen og personelforvaltningen i forsvaret.
Økonomi § 15.  Forsvarschefen har over for Forsvarsministeren  

 ansvaret for anvendelsen af de midler, der bevilges til Forsvarskommandoens  

 og underlagte myndigheders mfl. virksomhed, samt for den hermed forbundne  

 regnskabsaflæggelse.
Anskaffelses- og anlægsvirksomhed Forvaltning af materiel, bygninger mv.
 § 16.  Forsvarschefen har over for Forsvarsministeren  

 ansvaret for planlægning og gennemførelse af forsvarets materielanskaffelser  

 samt forvaltning, drift og vedligeholdelse af materiel.
 Stk. 2.  Forsvarschefen har endvidere overfor  

 Forsvarsministeren ansvaret for planlægning af forsvarets anlægsvirksomhed,  

 for drift og vedligeholdelse af ibrugværende etablissementer og tekniske  

 anlæg samt for dele af ejendomsforvaltningen.
Øvelsesvirksomhed § 17.  Forsvarschefen indstiller om godkendelse af  

 øvelsesvirksomhed omfattende NATO-øvelser med dansk deltagelse, bilaterale  

 øvelser og udenlandsk deltagelse i nationale øvelser samt danske enheders  

 deltagelse i øvelser i udlandet.
Andre opgaver § 18.  Forsvarschefen er dansk medlem af NATOs  

 Militærkomite og repræsenterer forsvaret i internationale råd og  

 forsamlinger, hvor Danmark skal repræsenteres ved ledende militær sagkyndig.
 Stk. 2.  Forsvarschefen holder Forsvarsministeren  

 løbende orienteret om alle væsentlige spørgsmål, der behandles i NATOs  

 militærkomite og i relevante NATO-kommandoer.
 Forsvarschefen drager omsorg for, at dokumenter, aftaler mv. af større  

 økonomisk betydning og af politisk interesse forelægges Forsvarsministeren  

 forinden godkendelse.
 Stk. 3.  Forsvarschefen godkender allierede  

 forsvarsplaner, der vedrører danske forhold, idet disse forinden godkendelse  

 i fornødent omfang forelægges Forsvarsministeren.
 § 19.  Forsvarschefen varetager efter nærmere direktiv  

 fra Forsvarsministeren den militærfaglige behandling af Danmarks  

 forpligtelser i forbindelse med våbenkontrol- og nedrustningsaftaler og de  

 dertil knyttede forhandlinger.
 § 20.  Forsvarschefen kan lade foretage  

 organisatoriske justeringer i Forsvarsstaben og i øvrige underlagte  

 myndigheder og enheder inden for de til enhver tid af lovgivningen,  

 bevillinger, bestemmelser mv. og af Forsvarsministeren i øvrigt afstukne  

 rammer.
 Ikrafttrædelse mv.
 § 21.  Cirkulæret træder i kraft den 1. januar 1991.
 Stk. 2.  Cirkulære af 1. juli 1989 om Forsvarschefens  

 ansvarsområde, KFF B. 2-7, ophæves.
 P.M.V.
 E.B.
