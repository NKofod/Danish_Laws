Nr BTL 44 Betænkning over Forslag til lov om ændring af lov om jagt og  

 vildtforvaltning (Jagt på små arealer)   

 Nr L 44 1996-97, 1. samling Afgivet af Miljø- og Planlægningsudvalget Afgivet: 19961204 Udvalget har behandlet lovforslaget i nogle møder og har herunder stillet  

 spørgsmål til miljø- og energiministeren, som denne har besvaret skriftligt.
 Der er af miljø- og energiministeren og af to mindretal stillet  

 ændringsforslag, hvorom henvises til de ledsagende bemærkninger.
 Endvidere har udvalget modtaget en skriftlig henvendelse fra Jægerne -  

 Danmarks Jægerforbund.
 Ministeren har over for udvalget oplyst følgende:
 Med henblik på at sikre, at udvidelsen af jagtmulighederne på de små øer  

 under 1 ha, hvor det i øvrigt er tilladt at jage på det omkringliggende  

 fisketerritorium, ikke - mod forventning - udvikler sig uhensigtsmæssigt i  

 form af f.eks. et uacceptabelt jagttryk på udsat vildt, vil miljø- og  

 energiministeren efter en 3-års periode fra lovændringens ikrafttræden lade  

 udarbejde en status herfor og oversende denne til Folketingets Miljø- og  

 Planlægningsudvalg med henblik på at vurdere, om bestemmelsen skal  

 opretholdes.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med det af miljø-  

 og energiministeren stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med det af miljø- og  

 energiministeren og de under nr. 1 og 4 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 1-7 stillede  

 ændringsforslag.
 Baggrunden for Fremskridtspartiets ændringsforslag er, at loven kun giver  

 mulighed for, at ejeren og dennes husstand må drive jagt på arealer, der er  

 mindre end 5 ha.
 5 ha er et ret stort jordområde, faktisk på størrelse med mange  

 husmandsbrug, og det er urimeligt, at ejeren af en sådan ejendom ikke må  

 leje/låne den ud til sin svoger, postbudet eller andre, der ikke har de store  

 midler til at investere i jagt.
Med ændringsforslaget sikres det, at ejeren af et areal, der er større end  

 1 ha, hvor der må drives jagt, selv kan bestemme, om det er ejeren selv eller  

 en lejer/låner, der skal drive jagten.
Ejeren er således ikke tvunget til at  

 indgå naboaftaler, hvis ejeren vil lade andre udnytte jagten på arealer, der  

 er mellem 1 og 5 ha.
Ændringsforslag Til § 1Af et mindretal (V, KF og FP):
 1) I det under nr. 1 foreslåede § 18, stk. 1,  

 affattes 2. pkt. således:
»Et areal anses for sammenhængende, uanset om det gennemskæres af vej  

 eller dobbeltsporet jernbane, når disse lovligt kan krydses til fods, eller  

 af enkeltsporet jernbane.« Af et mindretal (FP):
 2) Nr. 2 udgår.
 3) Efter nr. 2 indsættes som nye numre:
 »01. § 18, stk. 2, ophæves.
 Stk. 3-6 bliver herefter stk. 2-5.
02. I § 18, stk. 3, der bliver stk. 2, ændres  

 »Begrænsningerne i stk. 1 og 2« til: »Begrænsningen i stk.  

 1«, og »de nævnte arealgrænser« ændres til: »den nævnte  

 arealgrænse«.' Af et mindretal (V, KF og FP):
 4) Det under nr. 3 foreslåede § 18, stk. 3, 2. pkt.,  

 affattes således:
»Tilstedeværelsen mellem arealerne af vej eller dobbeltsporet  

 jernbane, der lovligt kan krydses til fods, eller af enkeltsporet jernbane  

 medfører ingen begrænsninger i adgangen til at indgå aftale.« Af et mindretal (FP):
 5) Efter nr. 4 indsættes som nyt nummer:
»03. I § 18, stk. 5, ændres i 2. pkt.  

 »stk. 1-3« til: »stk. 1 og 2«.' 6) Efter nr. 5 indsættes som nyt nummer:
»04. I § 46 ændres »§ 18, stk. 1 og 2« til:  

 »§ 18, stk. 1«.' 7) Efter nr. 5 indsættes som nye numre:
»05. I § 54, stk. 1, nr. 1, ændres »§ 18, stk. 1,  

 2 og 5, 2. pkt.« til: »§ 18, stk. 1 og 5, 2. pkt.« 06. I § 58, stk. 2, ændres »§ 18, stk. 1, 2 og 5, 2.  

 pkt.« til: »§ 18, stk. 1 og 5, 2. pkt.«» Af miljø- og energiministeren, tiltrådt af et flertal  

 (udvalget med undtagelse af FP):
 8) Efter nr. 5 indsættes som nye numre:
»07. I § 54, stk. 1, nr. 1, ændres »§ 18, stk. 1,  

 2 og 5, 2. pkt.« til: »§ 18, stk. 1, 2 og 6, 2. pkt.« 08. I § 54, stk. 1, nr. 4, ændres »§ 18, stk. 4«  

 til: »§ 18, stk. 5«.
09. I § 58, stk. 2, ændres »§ 18, stk. 1, 2 og 5, 2.  

 pkt.« til: »§ 18, stk. 1, 2 og 6, 2. pkt.«» Bemærkninger Til nr. 1 og 4 Hensigten med ændringsforslagene er at sikre, at  

 enkeltsporet jernbane, uanset om den lovligt kan krydses eller ej, ikke  

 adskiller et areal i jagtmæssig henseende.
Til nr. 2 Formålet med ændringsforslaget er at ophæve begrænsningen på,  

 hvem der må drive jagt på arealer, der er mindre end 5 hektar.
Med  

 ændringsforslaget åbnes der mulighed for, at andre end ejeren af ejendommen,  

 dennes husstand eller den, som har brugsretten, kan drive jagt på arealet.
 Til nr. 3, 5, 6 og 7 Der er tale om tekniske konsekvensændringer som følge  

 af ændringsforslag nr. 2.
 Til nr. 8 Ændringsforslaget, der omfatter konsekvensændringer som følge af  

 lovforslagets § 1, nr. 4, var ved en fejltagelse ikke indarbejdet i det  

 fremsatte lovforslag.
Martin Glerup (S) Helen Beim (S) Dorte Dinesen (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Sonja Albrink (CD) Hans Christian Schmidt (V)  

 Hanne Severinsen (V) Peter Hansen-Nord (V) Jens Vibjerg (V) Niels Jørgen  

 Langkilde (KF) Gitte Seeberg (KF) Jens Jørgensen (KF) Aage Brusgaard (FP)  

 nfmd.
Dansk Folkeparti havde ikke medlemmer i udvalget.
