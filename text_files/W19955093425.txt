Skattefri ombytning af aktier Reference: ABL § 13 LV 1993 S.G.3.6 En anmodning om tilladelse til skattefri aktieombytning af hele  

 aktiekapitalen efter ABL § 13, stk. 3, blev imødekommet.
Det var dog  

 et vilkår for tilladelsen, at det nye moderselskabs helejerskab af det  

 nye datterselskab bevares i mindst 3 år fra aktieombytningen,  

 således at helejerskabet af det nye datterselskab hverken måtte  

 ændres ved moderselskabets salg af aktier eller ved udvidelse af  

 aktiekapitalen i det nye datterselskab.
To brødre anmodede, under henvisning til Told- og Skattestyrelsens  

 ændrede praksis, om tilladelse til skattefri ombytning af aktierne i S  

 A/S med aktier i et nystiftet Holdingselskab, jf.
ABL § 13, stk. 3.
 Praksisændringen indebærer, at i det omfang en aktieombytning  

 efter lovteksten kan være omfattet af såvel ABL § 13, stk. 1 og 2  

 på den ene side og stk. 3 på den anden side, kan der søges  

 om Ligningsrådets tilladelse til at gennemføre aktieombytningen  

 efter stk. 3. Det er dog en forudsætning for at opnå tilladelse  

 efter stk. 3, at aktieombytningen opfylder betingelserne i stk. 3. Det  

 understreges, at en aktieombytning efter ABL § 13, stk. 3, kræver  

 Ligningsrådets tilladelse.
Brødrene havde tidligere af Told- og Skattestyrelsen fået  

 tilladelse til aktieombytningen.
Det var dog et vilkår for tilladelsen,  

 at det nye moderselskabs helejerskab af det nye datterselskab bevares i  

 mindst 3 år fra aktieombytningen.
Told- og Skattestyrelsen havde i øvrigt bemærket, at  

 anskaffelsestidspunktet for de ombyttede aktier, er ombytningsdagen, jf.
TfS  

 1994, 57. Aktieombytningen kan således ikke i skattemæssig  

 henseende ske med tilbagevirkende kraft.
De to brødre A og B, ejer den samlede aktiekapital i selskabet S  

 A/S.
De ejer hver halvdelen af aktiekapitalen på i alt 500.000 kr.
 Det er brødrenes ønske, at en tredje broder, C, skal  

 indtræde på lige fod med de nuværende ejere.
Før udvidelse af ejerkredsen, er det hensigten at foretage en  

 aktieombytning, hvorved et nystiftet Holdingselskab erhverver A og B's andele  

 i S A/S ved til gengæld for disse at tildele dem tilsvarende andele i  

 Holdingselskabet.
Der vil ikke ved aktieombytningen blive udbetalt kontante  

 udligningssummer.
 Vilkåret i den tidligere af givne tilladelse til aktieombytning,  

 hvorefter det nye moderselskabshelejerskab af det nye datterselskab skal  

 bevares i mindst 3 år fra aktieombytningen, blokerer for en  

 efterfølgende udvidelse af ejerkredsen, idet der hverken kan foretages  

 salg af en tredjedel af aktierne i S A/S ud af Holdingselskabet, eller  

 foretages kapitaludvidelse tegnet af C i S A/S.
Brødrene finder det forståeligt, at der i betingelserne for  

 aktieombytning kan indlægges ejertidsvilkår vedrørende det  

 nye Holdingselskabs aktiebesiddelse.
Der ses derfor i nærværende  

 fornyede ansøgning bort fra muligheden for salg af en tredjedel af  

 aktiekapitalen i S A/S ud af Holdingselskabet.
 De anmoder derfor om, at den fornyede ansøgning alene vurderes  

 på baggrund af den efterfølgende beskrivelse af  

 fremgangsmåden ved indtræden af ny aktionær.
Aktieombytningen sker til handelsværdi på ombytningsdagen, der  

 samtidig vil være stiftelsesdagen for Holdingselskabet.
Selskabsretligt  

 vil stiftelse af Holdingselskabet således ske ved apportindskud.  

 Holdingselskabets erhvervelse af aktierne i S A/S vil i Holdingselskabet  

 blive bogført som aktiekapital med kr. 500.000, og restbeløbet  

 vil blive henlagt til en overkursfond, som kun kan anvendes i  

 overensstemmelse med aktieselskabslovens § 111, stk. 3. Det understreges, at  

 det ikke er hensigten at udnytte muligheden for udlodning af overkursfonden  

 til aktionærerne via bestemmelserne i aktieselskabslovens § 111, stk.  

 3, pkt. 3, jf. samme lovs § 46, stk. 1 og § 44, stk. 1, nr. 2.
 På førstkommende ordinære generalforsamling i S A/S i  

 1995, er det hensigten at udlodde de frie reserver i S A/S til  

 Holdingselskabet (det nye moderselskab). En passende del af beløbet  

 vil blive genudlånt fra Holdingselskabet til S A/S på  

 markedsvilkår til sikring af likviditetsberedskab heri.
Det er herefter hensigten, at udvidelse af ejerkredsen i S A/S skal ske  

 gennem en udvidelse af aktiekapitalen i S A/S med nom. kr. 250.000 til  

 markedskurs, der tegnes alene af C.
Markedskursen vil være reduceret  

 svarende til den forudgående udlodning.
 Det er planlagt, at kapitaludvidelsen vil blive vedtaget på  

 selskabets ordinære generalforsamling i 1995, og vil blive  

 gennemført umiddelbart i forlængelse heraf.
 Formålet med at udlodde de frie reserver inden kapitaludvidelsen er  

 at reducere C's investeringsbeløb og dermed finansieringsomkostninger,  

 og der skabes således betingelser svarende til gennemførsel af  

 et generationsskifte med succession.
Brødrene er bekendt med det fremsatte lovforslag nr.
L 35 af 2/11  

 1994, hvoraf der til bemærkningerne vedrørende ændring af  

 aktieavancebeskatningslovens § 13, stk. 1, fremgår følgende:
» Brødrene håber på Ligningsrådets positive  

 behandling af nærværende ansøgning, idet udskydelse af  

 beskatning alene sker for den nuværende aktiebesiddelse i S A/S.
Det  

 understreges, at der ikke sker noget efterfølgende salg af  

 Holdingselskabets aktiebesiddelse, hvorved aktieavancebeskat ningslovens  

 bestemmelser kunne have været omgået, jf. bemærkningerne  

 til lovforslagets § 4.
Told- og Skattestyrelsen bemærker, at nærværende sag  

 alene behandles efter regler i aktieavance beskatningslovens § 13, stk. 3, og  

 ikke efter de foreslåede regler i L 35. Efter den praksis der er  

 udviklet omkring § 13, stk. 3 (tidl. § 13, stk. 2) er det en  

 forudsætning for dispensation, at den koncerndannelse som  

 aktieombytningen indebærer, bibeholdes.
Den forudsætning er ikke  

 opfyldt i den foreliggende situation.
Ligningsrådet har på sit møde den 31. januar 1995  

 truffet beslutning om at tiltræde Told- og Skattestyrelsens tidligere  

 afgørelse.
Det betyder bl.a., at aktieombytning efter  

 aktieavancebeskat ningslovens § 13, stk. 3, kan tillades, men kun  

 såfremt det nye moderselskabs helejerskab af det nye datterselskab  

 bevares i mindst 3 år fra aktieombytningen, således at  

 helejerskabet af det nye datterselskab hverken må ændres ved  

 Holdingselskabets salg af aktier eller ved udvidelse af aktiekapitalen i S  

 A/S.
