 Bekendtgørelse om ændring af bekendtgørelse om offentliggørelse af virksomhedernes arbejdsmiljø m.v.
(Ændring af lysningstiden for gul smiley i visse situationer) § 1 I bekendtgørelse nr. 1276 af 8. december 2011 om offentliggørelse af virksomhedernes arbejdsmiljø m.v., som ændret ved bekendtgørelse nr. 1197 af 9. oktober 2013, bekendtgørelse nr. 479 af 15. april 2015, bekendtgørelse nr. 1906 af 29. december 2015, bekendtgørelse nr. 481 af 25. maj 2016 og bekendtgørelse nr. 535 af 22. maj 2018, foretages følgende ændring:
 1. § 5, stk. 2, affattes således:
»Stk. 2. Gul smiley tildeles i en minimumsperiode på 3 måneder, medmindre afgørelsen er omfattet af § 6, når Arbejdstilsynet i forbindelse med tilsynsbesøg på produktionsenheden har truffet afgørelse om overtrædelse af arbejdsmiljølovgivningen vedrørende 1) arbejdsmiljøorganisationen, jf. bekendtgørelse om samarbejde om sikkerhed og sundhed, 2) arbejdspladsvurdering, jf. kap. 2 a i bekendtgørelse om arbejdets udførelse, 3) arbejdspladsbrugsanvisninger, jf. kap. 8 i bekendtgørelse om arbejde med stoffer og materialer (kemiske agenser) eller 4) brugsanvisninger, jf. § 7 i bekendtgørelse om brug af personlige værnemidler eller § 8 i bekendtgørelse om anvendelse af tekniske hjælpemidler.« § 2 Bekendtgørelsen træder i kraft den 1. januar 2019.
