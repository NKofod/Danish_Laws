Betænkning afgivet af Kirkeudvalget den 6. december 2006 Betænkning over Forslag til lov om ændring af lov om  

 folkekirkens økonomi og lov om domstolsbehandling af gejstlige læresager (Finansiering af præstestillinger m.v.) [af kirkeministeren (Bertel Haarder)] 1. Udvalgsarbejdet Lovforslaget blev fremsat den 25. oktober 2006 og var til 1.  

 behandling den 9. november 2006. Lovforslaget blev efter 1. behandling  

 henvist  

 til behandling i Kirkeudvalget.
Møder Udvalget har behandlet lovforslaget i 3 møder.
Høring Den 25. oktober 2006 sendte kirkeministeren de indkomne  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Den danske Præsteforening.
Kirkeministeren har over  

 for udvalget kommenteret henvendelsen.
Spørgsmål Udvalget har stillet 7 spørgsmål til kirkeministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens  

 svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget (udvalget med  

 undtagelse af EL) indstiller lovforslaget til  

  

 vedtagelse uændret.
 Venstres, Socialdemokratiets, Dansk Folkepartis, Det  

 Konservative Folkepartis, Det Radikale Venstres og Socialistisk Folkepartis  

 medlemmer  

 af udvalget bemærker, at ministeren i svaret på spørgsmål 2 bl.a. har  

 oplyst, at der med bestemmelsen i lovforslagets § 1, nr. 1, gives en generel  

 mulighed  

 for, at menighedsrådene kan finansiere præster i nye stillinger oprettet af  

 kirkeministeren efter ansøgning fra menighedsråd og med tilslutning fra  

 provstiudvalg  

 og biskop.
 Lovforslagets bemærkninger vedrører alene fastansættelser,  

 men flertallet forstår ministerens svar således, at der vil blive  

 administreret  

 i overensstemmelse med ønsker fra et flertal i Folketinget.
 I den anledning udtaler flertallet, at de finder, at  

 muligheden for lokalt finansierede stillinger med tidsbegrænset ansættelse i  

 særlige tilfælde bør være til stede.
 Flertallet finder således, at der i et begrænset tidsrum i et  

 eller flere sogne i samarbejde eller i et provsti skal være mulighed for at  

 oprette tidsbegrænsede stillinger, som skal være begrundet i opgaver, der  

 nødvendiggør en opprioritering af den gejstlige betjening.
 Der kan være tale om, at der f. eks. i udflyttersogne kan være  

 et særligt behov for en udvidelse af den gejstlige betjening i en begrænset  

 periode, f. eks. på grund af mange tilflyttere, der ikke er fortrolige med  

 kirken, eller på grund af mange minikonfirmander og konfirmander eller på  

 grund  

 af andre særlige opgaver eller et projekt, som et provsti eller et eller  

 flere  

 sogne ønsker fremmet.
Flertallet understreger, at ordningen ikke kan anvendes til  

 prøveansættelse eller til at udfylde huller i tilfælde af andre præsters  

 sygdom  

 eller orlov.
De opgaver, der skal udføres, skal have en sådan vægt,  

 og opgaverne skal være af en sådan karakter og formuleret således i  

 ansøgningen,  

 at tidsrummet kan fastsættes til ikke under 4 år.
Også af hensyn til præstens  

 mulighed for at indrette sig finder flertallet, at ansættelsesperioden ikke  

 bør  

 være under 4 år.
Flertallet finder derudover, at der bør være mulighed for en  

 forlængelse af perioden op til yderligere 4 år.
Derefter må stillingen enten  

 nedlægges eller ændres til varig ansættelse.
Dette indebærer, at det ikke vil  

 være muligt at udskifte præsten ved periodens udløb undtagen ved dennes  

 opsigelse af stillingen.
Med hensyn til overenskomstansatte præster henvises  

 til svaret på spørgsmål 3, der er optrykt som bilag 2 i betænkningen.
 Flertallet ønsker at understrege, at også præster ansat for en  

 tidsbegrænset periode er beskyttet af menighedsrådslovens § 37, således at  

 præsten i udøvelsen af sine pastorale forpligtelser, herunder forkyndelse,  

 sjælesorg og undervisning, er uafhængig af menighedsrådet.
 Flertallet bemærker, at lovforslagets § 2 tillige sikrer,  

 at også præster i tidsbegrænset ansættelse får den samme beskyttelse med  

 hensyn  

 til læresager som andre præster.
Ved finansieringsformen ændres ikke ved ansættelsesformen og  

 retsstillingen over for menighedsrådet.
Kirkeministeriet er som ved andre  

 præsteansættelser ansættelsesmyndighed og arbejdsgiver.
 Flertallet betinger, at der ikke ved muligheden for oprettelse  

 af lokalt finansierede stillinger, varige såvel som tidsbegrænsede, reduceres  

 i  

 antallet af eksisterende stillinger.
 Flertallet forudsætter, at lokalt finansierede stillinger  

 baseres på overenskomstvilkår og ikke tilknyttes tjenesteboligpligt, og at  

 stillingerne oprettes med tilslutning af biskop og provstiudvalg.
 Flertallet imødeser kirkeministerens evaluering af ordningen  

 inden den 1. januar 2013.
 Et  

  

 mindretal  

  

 i  

 udvalget (EL) vil stemme hverken for eller imod lovforslaget ved 3.  

 behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Britta Schall Holberg (V)   

 Birthe Rønn Hornbech (V)  

  

  fmd.  

  

 Flemming Damgaard Larsen (V)   

 Jørgen Winther (V)   

 Søren Pind (V)   

 Jesper Langballe (DF)   

 Søren Krarup (DF)   

 Charlotte Dyremose (KF)   

 Per Ørum Jørgensen (KF)   

 Karen J.
Klint (S)  

  

  nfmd.  

  

 Hüseyin Arac (S)   

 Mogens Jensen (S)   

 Bjarne Laustsen (S)   

 Arne Toft (S)   

 Bente Dahl (RV)   

 Pernille Vigsø Bagge (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 53 Bilagsnr.
Titel 1 Høringsnotat og høringssvar, fra kirkeministeren 2 Tidsplan for udvalgets behandling af lovforslaget 3 Rapport fra arbejdsgruppen om gejstlige læresager m.v.
4 Høringsbrev og høringsliste af 9/11-06 vedrørende »Rapport  

 fra arbejdsgruppen om gejstlige læresager m.v.« 5 Omdeling af relevante bilag fra L 74 »Forslag til lov om  

 ændring af lov om folkekirkens økonomi. (Forenkling og bedre styring af  

 fællesfonden  

 m.v.)«, jf. folketingsåret 2005-06 6 1. udkast til betænkning 7 Henvendelse af 4/12-06 fra Den Danske Præsteforening 8 2. udkast til betænkning Oversigt over spørgsmål og svar vedrørende L 53 Spm.nr.
Titel 1 Spm. om beskyttelse af præsters forkyndelsesfrihed, til  

 kirkeministeren, og ministerens svar herpå 2 Spm., om ministeren agter at fremsætte ændringsforslag,  

 så der kan oprettes visse tidsbegrænsede stillinger uden dispensation, til  

 kirkeministeren, og ministerens svar herpå 3 Spm. om, i hvilket omfang de 140 årsværk, som er nævnt i  

 bemærkningerne til lovforslaget, fordeler sig på heltidsstillinger,  

 deltidsstillinger, tidsbegrænsede og åremålsaftalte ansættelser, til  

 kirkeministeren, og ministerens svar herpå 4 Spm. om, med hvilke begrundelser der er givet  

 dispensationer om lokalt finansierede præstestillinger, samt om nogle af  

 ansættelserne har tidsbegrænsning eller er en åremålsansættelse, til  

 kirkeministeren, og ministerens svar herpå 5 Spm., om § 43 i menighedsrådsloven vil kunne anvendes til  

 en øget fleksibilitet omkring adgangen til lokalt finansieret ansættelse af  

 præster,  

 til kirkeministeren, og ministerens svar herpå 6 Spm., om der vil kunne sikres samme forkyndelsesfrihed  

 som i dag ved en anden ansættelses- og afskedigelsesmyndighed end  

 kirkeministeren,  

 til kirkeministeren, og ministerens svar herpå 7 Spm. om kommentar til henvendelsen af 4/12-06 fra Den danske  

 Præsteforening Bilag 2 Nogle af udvalgets spørgsmål til  

 kirkeministeren og dennes svar herpå Spørgsmål 2 og 3 og kirkeministerens svar herpå er optrykt  

 efter ønske fra V, S, DF, KF, RV og SF.
 Spørgsmål 4 og 6 og kirkeministerens svar herpå er optrykt  

 efter ønske fra S.
 Spørgsmål 2:
Vil kirkeministeren fremsætte et ændringsforslag, der giver mulighed  

 for tidsbegrænset ansættelse i præstestillinger, der finansieres af lokale  

 midler, når dette konkret kan begrundes i f.eks. en særlig indsats i  

 forbindelse med ekstra store årgange af enten minikonfirmander eller  

 konfirmander, eller en særlig indsats over for borgere, der flytter til  

 sognet  

 i forbindelse med en stor udbygning af boligområder eller lignende  

 situationer  

 med reelt tidsbegrænsede opgaver? Svar:
Med bestemmelsen i lovforslagets § 1, nr. 1, gives der en  

 generel mulighed for, at menighedsrådene lokalt kan finansiere præster i nye  

 stillinger oprettet af kirkeministeren efter ansøgning fra menighedsråd og  

 med  

 tilslutning fra provstiudvalg og biskop.
Herved gives der menighedsrådene  

 mulighed for fremover selvstændigt at opprioritere den kirkelige betjening.  

 Forslaget er en ren finansieringsbestemmelse.
Af lovforslagets bemærkninger fremgår, at forslaget alene  

 vedrører fastansættelser, hvilket er begrundet i, at da et tilsvarende  

 forslag  

 om lokalt finansierede præster første gang blev fremsat i folketingssamlingen  

 2005/2006 (L 74), var der nogle høringssvar  herunder svaret fra Den  

 danske Præsteforening  

 og Danmarks Provsteforening  der udtrykte betænkelighed ved muligheden  

 for  

 tidsbegrænset ansættelse.
Tilsvarende betænkeligheder blev udtrykt fra flere  

 af  

 folketingets partier.
Denne del af L 74 blev derfor udeladt.
 Det er altså for at imødekomme denne kritik, at bemærkningerne  

 til L 53 er formuleret således, at de alene vedrører fastansættelser.
 Det er således ikke indholdet af selve lovteksten, som  

 forhindrer tidsbegrænsede stillinger, men alene ordlyden af bemærkningerne.
 Såfremt et flertal i kirkeudvalget i betænkningen giver udtryk  

 for, at der skal være mulighed for tidsbegrænsede ansættelser, når dette  

 konkret kan begrundes i særlige tidsbegrænsede opgaver, f.eks. en særlig  

 indsats i forbindelse med ekstra store årgange af konfirmander eller  

 minikonfirmander, en særlig indsats i sognet i forbindelse med udbygning af  

 boligområdet eller andre særlige opgaver, er jeg naturligvis indstillet på at  

 administrere loven i overensstemmelse hermed.
 For et sikre, at en tidsbegrænset ansættelse alene anvendes i  

 forbindelse med reelt tidsbegrænsede opgaver og ikke i realiteten udgør en  

 prøveansættelse af præsten, kan der være grund til at fastlægge nogle rammer  

 for anvendelsen af tidsbegrænset ansættelse.
En model herfor kunne være, at tidsbegrænset ansættelse alene  

 vil kunne ske for en periode på mindst 4 år.
Ved periodens ophør kan der  

 alene  

 ske forlængelse med den allerede ansatte eller ophør af stillingen.
Det vil  

 således ikke være muligt at udskifte præsten ved periodens udløb undtagen ved  

 dennes opsigelse af stillingen.
Stillingen vil kun kunne forlænges 1 gang,  

 hvorefter ansættelse vil skulle ske tidsubegrænset.
 Spørgsmål 3:
Det fremgår af bemærkningerne til L 53, punkt 2.3, at der er 140  

 årsværk som overenskomstansat sognepræst.
Ministeren bedes oplyse, i hvilket  

 omfang disse 140 årsværk fordeler sig på heltidsstillinger/deltidsstillinger,  

 og i hvilket omfang der måtte være tidsbegrænsede/åremålsaftalt ansættelser  

 blandt disse.
 Svar:
Siden 1979 har der bestået en mulighed for ansættelse på  

 overenskomst i præstestillinger.
Bevæggrunden til at indgå en overenskomst i  

 sin tid på det ellers tjenestemandsdækkede præsteområde var primært behovet  

 for  

 at kunne ansætte præster på deltid.
Derudover erstatter overenskomsten en  

 række  

 ældre lønregler for hjælpepræster.
 Tidligere var der to typer hjælpepræster:
Den ene var faste hjælpepræster, som efter en lovrevision i 1961  

 var sidestillede med residerende kapellaner og i et og alt fungerede som  

 præster ved kirken.
Da man i 1981 ophævede de hidtidige titulaturer kapellan  

 og  

 residerende kapellan til fordel for den fælles titel »sognepræst« blev også  

 disse hjælpepræster sognepræster.
Den anden var midlertidige og/eller personlige hjælpepræster fx  

 hos provsten.
Denne type findes fortsat, og ved overenskomsten i 2005 blev  

 titlen hjælpepræst erstattet af titlen overenskomstansat sognepræst.
 En del af disse  typisk kvoterede (dvs. deltids) stillinger   

 udfylder en varig funktion i den præstelige betjening af deres sogne eller  

 institutioner, ligesom de for nogle præster indgår som en naturlig  

 karrierevej,  

 enten fordi man ønsker deltidsbeskæftigelse eller fordi det for fx samgifte  

 præster kan være ønskeligt med den manglende tjenesteboligpligt.
Foranlediget af spørgsmålet har Kirkeministeriet lavet et udtræk  

 af FLØS (Folkekirkens LønService), som udbetaler løn til præster.
Heraf  

 fremgår  

 det, at der pr. 1. april 2006 er 148 årsværk som overenskomstansat  

 sognepræst.  

 Årsværkene er fordelt på i alt 216 præster.
Af de 216 ansatte er 140 ansat i  

 kvoterede stillinger svarende til 72 årsværk.
Det betyder, at knapt halvdelen  

 af årsværkene er anvendt til deltidsstillinger.
Efter fast praksis sker ansættelsen som overenskomstansat  

 sognepræst med en tidsbegrænsning typisk for et år og med mulighed for  

 forlængelse.
Forlængelse sker typisk indtil videre.
Hvis der er tale om  

 ansættelse i et vikariat  fx p.gr.a. den tjenestemandsansatte  

 sognepræsts  

 barselsorlov  er vikariatet tidsbegrænset til barslen/forældreorloven.
 Spørgsmål 4:
Det fremgår af bemærkningerne til L 53, punkt 2.1, at  

 Kirkeministeriet med hjemmel i dispensationsbestemmelsen i lov om  

 menighedsråd  

 § 43 i 6 tilfælde har givet tilladelse til, at der kunne oprettes  

 præstestillinger  

 finansieret af lokale midler.
Ministeren bedes oplyse, hvilke begrundelser,  

 der  

 har født til de enkelte dispensationer, samt om nogle af ansættelserne har  

 tidsbegrænsning eller er en åremålsansættelse.
 Svar:
 Jeg kan oplyse, at Kirkeministeriet har givet følgende  

 dispensationer i medfør af § 43, stk. 7, i lov om menighedsråd til  

 lokalfinansiering af stillinger som sognepræster:
 Ved brev af 31. marts 2005 har ministeriet godkendt, at der for  

 en 3-årig forsøgsperiode blev oprettet et samarbejde mellem menighedsråd i  

 Brande-Grene Provsti om ansættelse og aflønning af en 50 %  

 sognepræstestilling  

 til aflastning for provsten for Brande-Grene Provsti.
 Ved brev af 8. september 2005 har ministeriet godkendt, at  

 finansieringen af en 50 % sognepræstestilling kan ske over Hjallerup Sogns  

 kirkekasse for en 3 årig periode.
 Ved brev af 15. november 2005 har ministeriet godkendt, at  

 Hannerup Sogns kirkekasse finansierer halvdelen af udgifterne til en  

 sognepræstestilling for en 3 årig periode, således at resten finansieres over  

 Haderslev Stifts almindelige bevilling til præstelønning.
 Ved brev af 15. februar 2006 har ministeriet godkendt  

 Skanderborg Slotssogns og Skanderup Sogns menighedsråds ansøgning om  

 finansiering over kirkekasserne af en forhøjelse af beskæftigelsesgraden for  

 en  

 sognepræstestilling med 25 % indtil udgangen af december 2008.
 Ved brev af 12. juni 2006 har ministeriet godkendt, at en  

 halvtids sognepræstestilling for en 3 årig periode blev finansieret over  

 Sindal  

 Sogns kirkekasse.
 Ved brev af 6. september 2006 har ministeriet godkendt, at  

 finansieringen af forhøjelsen af en 25 % sognepræstestilling til 75 % for en  

 3  

 årig periode kan ske over Bramdrup Sogns kirkekasse.
Ved brev af 8. september 2006 har ministeriet godkendt, at  

 finansieringen af en 75 % sognepræstestilling for en 4 årig periode kan ske  

 over Skt.
Jørgens Bjerg kirkekasse.
 Ved brev af 6. oktober 2006 har ministeriet godkendt, at  

 finansieringen af en 50 % sognepræstestilling for en 4 årig periode kan ske  

 over Stilling Sogns kirkekasse.
 Ved brev af 25. oktober 2006 har ministeriet godkendt, at finansieringen  

 af en sognepræstestilling for en 4 årig periode kan ske over Ringsted Sogns  

 kirkekasse.
 Ved brev af 25. oktober 2006 har ministeriet godkendt, at  

 finansieringen af en 50 % sognepræstestilling  

 i en 4 årig periode kan ske over Store Heddinge Sogns kirkekasse.
 Endelig har ministeriet ved brev af 31. maj 2005 godkendt, at en  

 forhøjelse af beskæftigelsesgraden for en præstestilling fra 50 % til  

 fuldtidsbeskæftigelse blev finansieret af Kolding Provstiudvalgs kasse i  

 stedet  

 for en ordning med fællesfinansiering fordelt på kirkekasserne i Kolding  

 Provsti.  

 Denne dispensation er meddelt i henhold til § 24 i lov om folkekirkens  

 økonomi  

 sammenholdt med § 43 i lov om menighedsråd.
 Alle præster ansat i nævnte stillinger er ansat på  

 overenskomstvilkår efter overenskomsten mellem Finansministeriet og  

 Akademikernes Centralorganisation om akademikere i staten, med et særligt  

 protokollat for akademikere under Kirkeministeriet og med Kirkeministeren som  

 ansættelsesmyndighed.
 Ansøgningerne om dispensation har været begrundet i hensynet til  

 styrkelse af den præstelige betjening i sognet og i et tilfælde er en  

 sognemedhjælperansættelse ønsket ændret til en sognepræstestilling.
I et enkelt tilfælde har ministeriet meddelt afslag på en  

 ansøgning om dispensation.
Biskoppen havde frarådet, at der blev meddelt  

 dispensation.
Biskoppen havde i stedet for indstillet, at der skete en  

 revurdering af forholdene i pastoratet om 1 år.
 Spørgsmål 6:
I forlængelse af svar på spørgsmål 1 om præsters  

 forkyndelsesfrihed bedes ministeren vurdere, om (der i teorien) ikke vil  

 kunne  

 sikres samme forkyndelsesfrihed som i dag ved en anden ansættelses- og  

 afskedigelsesmyndighed end kirkeministeren? Ministeren bedes oplyse, hvordan  

 forkyndelsesfriheden  

 er sikret i f.eks.
Sverige eller andre lande, hvor præsteansættelsen ikke  

 sker  

 i »staten«.
 Svar:
 Nej, der kan efter min opfattelse næppe sikres samme  

 forkyndelsesfrihed som i dag ved en anden ansættelses- og  

 afskedigelsesmyndighed end kirkeministeren.
Til belysning af den svenske ordning kan jeg citere følgende fra  

 artiklen »Hvordan har de det derovre? Stat og Kirke i Sverige efter  

 adskillelsen« af daværende domprovst Anders W.
Svenningsen, Lund, i Roskilde  

 Stiftsbog 2001 side 35 - 36:
»  

 Præsternes stilling  frihed og tryghed For kirkens præster har den nye ordning i Svenska kyrkan fået  

 til følge, at vi i dag er ansat af menighedsrådet, der altså er vor  

 arbejdsgiver, og ikke mere stiftet, som det var før år 2000 (da stiftet  

 officielt var statens kirkelige myndighed). Dette har fået mange præster til  

 at  

 reagere.
Omkring 80% af præsterne var imod den ordning, der nu er indført,  

 man  

 var bl.a. bange for ikke at kunne være så fri i forhold til sin menighed som  

 før.
Har den så fået de negative følger man var bange for? Både ja og nej.
Jeg tror ikke, man kan sige at forkyndelsesfriheden har været i  

 fare (endnu). Derimod synes jeg, at de menigheder, hvor der har været  

 problemer  

 mellem præst og f.eks. menighedsrådet, er blevet flere de sidste 20 måneder.  

 Der er faktisk 12 præster i Svenska kyrkan, der er blevet afsat siden  

 1.1.2000.  

 Men så må man huske, at en præst ikke kan afsættes uden, at domkapitlet har  

 givet tilladelse til det, og det er kun domkapitlet, der kan tage embede,  

 »vigningstjänsten«  

 fra en præst, så han eller hun ikke kan være præst mere.
Domkapitlet består  

 af  

 biskop, domprovst, en repræsentant for stiftets præster og diakoner, en  

 dommer  

 og tre andre lægfolk.
Ifølge Kyrkoordningen er sognepræsten ansat af, men  

 ikke  

 underordnet menighedsrådet, og denne uklarhed har givet anledning til mange  

 konflikter om, hvem det egentlig er, der bestemmer, når man ikke kan blive  

 enig: Er det menighedsrådsformanden eller præsten? Vi har også mærket, at  

 mange  

 menighedsråd vil markere, at nu er det dem, der bestemmer, og ikke mere stift  

 eller biskop.
F.eks. skal hver præst, der søger et embede »behörigförklaras«  

 af  

 domkapitlet, der også skal foreslå, hvem der bør få embedet.
Mange  

 menighedsråd  

 har nærmest sat i system så netop ikke at tage den præst, domkapitlet synes  

 er  

 den bedste.
For så viser man jo, at det skal vi nok selv afgøre.
