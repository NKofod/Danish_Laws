Bekendtgørelse om ændring af bekendtgørelse om erhvervsuddannelser (Lærer- og lederkvalifikationer samt hurtigere optagelse til skolepraktik m.v.) § 1 I bekendtgørelse nr. 1514 af 15. december 2010 om erhvervsuddannelser, som ændret ved bekendtgørelse nr. 363 af 27. april 2011 og bekendtgørelse nr. 738 af 28. juni 2012, foretages følgende ændringer:
 1. I § 7, stk. 4, 3. pkt., indsættes efter »de anvendte metoder«: », herunder en plan for skolens tilvejebringelse af praktikpladser med måltal for det praktikpladsopsøgende arbejde«.
 2. Overskriften til kapitel 3 affattes således:
»Lærer- og lederkvalifikationer« 3. § 10, stk. 1, affattes således:
»Skolen skal sammensætte sin lærer- og ledelsesgruppe sådan, at eleverne kan opnå de fastsatte mål for de enkelte uddannelser, skolen udbyder og sådan, at der er den nødvendige pædagogiske ledelseskompetence til stede.« 4. I § 12, stk. 1, nr. 2, ændres »seks år« til: »fire år«.
 5. § 12, stk. 6, affattes således:
»Stk. 6. Skolen skal udarbejde en plan for ledelsesgruppens kompetenceudvikling og skal kunne dokumentere tilstedeværelsen af pædagogiske ledelseskompetencer mindst svarende til et modul af 10 ECTS point eller 1/6 årsværk i en diplomuddannelse i pædagogisk ledelse.« 6. I § 12, stk. 7, 2. pkt., indsættes efter »supplerende erhvervserfaring«: »og vejledning om pædagogisk praksis«.
 7. § 19, stk. 4, ophæves.
 Stk. 5 bliver herefter stk. 4.
 8. I § 41, stk. 1, nr. 2, ændres »De pædagogiske, didaktiske og metodiske overvejelser ved« til: »Det pædagogiske, didaktiske og metodiske grundlag for«.
 9. § 63 affattes således:
»§ 63. Til elever, der modtager skoleundervisning efter reglerne i § 66 b, stk. 4, i lov om erhvervsuddannelser, kan skolen tilbyde korte virksomhedsophold, jf. § 61.« 10. I § 106, stk. 1, ændres »efter at grundforløbet er gennemført, dog tidligst til begyndelse ved udløbet af den i lovens § 66 a, stk. 1, angivne frist (karenstiden)« til: »umiddelbart efter, at grundforløbet er gennemført«.
 11. § 106, stk. 6, ophæves.
 Stk. 7 og 8 bliver herefter stk. 6 og 7.
 12. I § 109, stk. 1, udgår », eventuelt efter supplerende grundforløbsundervisning, jf. § 63«.
 13. § 113 affattes således:
»§ 113. Elever, der opfylder betingelserne for at kunne optages til skolepraktik, optages af skolen til påbegyndelse af undervisning i skolepraktik en måned efter grundforløbets afslutning, medmindre eleven forinden har indgået en uddannelsesaftale.« 14. I § 125 ændres »§ 19, stk. 5,« til: »§ 19, stk. 4,«.
 15. I bilag 1 ændres »Lærerkvalifikationer Kapitel 3« til: »Lærer- og lederkvalifikationer Kapitel 3«.
 16. I bilag 1 udgår »Supplerende grundforløbsundervisning i karenstiden § 63«.
§ 2 Stk. 1. Bekendtgørelsen træder i kraft den 1. januar 2013.
 Stk. 2. For lærere ansat før den 1. januar 2013 finder bestemmelserne i § 12, stk. 1, nr. 2, og § 128, stk. 3, i bekendtgørelse nr. 1514 af 15. december 2010 om erhvervsuddannelser fortsat anvendelse.
