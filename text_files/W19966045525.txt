Fuld skattepligt i DK, svensk selskab - Fuld skattepligt til Danmark - svensk selskab - ledelsens sæde.
 Reference: SEL § 1, stk. 7, DBO Norden,  artikel 4, stk.  

 3. og LV 1995 S.A.1.
 Ligningsrådet blev anmodet om bindende  

 forhåndsbesked om følgende:
Vil selskabet A blive anset som skattepligtigt til  

 Danmark, jf.
SEL § 1, stk. 7 ? Det pågældende revisionsfirma havde oplyst, at  

 det danske selskab B i juli 1995 afgav tilbud om at købe aktierne i  

 det svenske selskab A.
Af købsprospektet fremgår, at henvendelse  

 til A sker til B's adresse i Danmark.
 Ved ekstraordinær generalforsamling den 5. juli 1995  

 blev indsat en ny bestyrelse i A, bestående af 2 direktører i B  

 samt formanden for bestyrelsen i B.
 Alle disse bestyrelsesmedlemmer er bosat i Danmark.  

 Bestyrelsen har sit sæde i Sverige, og det første  

 bestyrelsesmøde blev afholdt i Sverige.
 Til direktør i A blev valgt den ene af de  

 direktører i B, der også var medlem af den ny bestyrelse i  

 A.
Da direktøren i A har bopæl og daglig  

 beskæftigelse i Danmark, vil eventuelle beslutninger vedrørende  

 den daglige ledelse i A blive truffet i Danmark.
Beslutninger, der  

 kræver bestyrelsens stillingtagen, vil på den anden side blive  

 truffet på bestyrelsesmøder, der ofte vil blive afholdt i  

 Sverige.
Beslutninger af større rækkevidde, vil skulle godkendes  

 af ledelsen i B.
Da A's eneste aktivitet er at eje aktier, er der ikke  

 aktuelt behov for en daglig ledelse i bogstavelig forstand.
 Revisionsfirmaet anførte, at det er vigtigt at  

 få afklaret skattepligten, da det forventes, at Sverige vil  

 indføre regler, der svarer til SEL § 1, stk. 7. Dette vil betyde, at  

 hvis de danske eller svenske skattemyndigheder efter et eller flere år  

 vurderer, at ledelsens sæde er i Danmark, vil det kunne medføre  

 betydelige skatter ved ophørsbeskatning i Sverige.
Den kommunale skattemyndighed udtalte, at A er  

 skattepligtig i henhold til SEL § 1, stk. 7, da ledelsen må anses for  

 at have sæde i Danmark.
Den kommunale skattemyndighed lagde vægt  

 på, at bestyrelsesmedlemmerne er bosiddende og har beskæftigelse  

 i Danmark, at to af bestyrelsesmedlemmerne er direktører i B, at A's  

 direktør samtidig er direktør i B, og at beslutninger af  

 større rækkevidde skal godkendes af ledelsen i B.
Den kommunale  

 skattemyndighed anså det ikke for afgørende, at der holdes  

 bestyrelsesmøder i Sverige.
SEL § 1, stk. 7, blev indsat ved lov nr. 312 af 17/5 1995,  

 og det fremgår af bestemmelsen, at selskaber og foreninger omfattet af  

 SEL § 1, stk. 1, nr. 2-6, anses for hjemmehørende i Danmark, hvis  

 ledelsen har sæde i Danmark.
I cirkulære nr. 183 af 11/12 1995,  

 pkt. 2.1.1, er det anført, at afgørelsen af, om ledelsen har  

 sæde i Danmark, beror på en konkret vurdering.
Der vil blive lagt  

 vægt på, hvor beslutninger om den daglige ledelse træffes.  

 Hvis selskabet er et holdingselskab, hvor der ikke er daglig ledelse, vil det  

 være afgørende hvor beslutninger om selskabets ledelse bliver  

 truffet.
Ligningsrådet fandt, at spørgsmålet  

 kunne besvares bekræftende, selvom der ikke i 1995 er truffet  

 beslutninger i A.
Der blev ved besvarelsen lagt vægt på, at  

 hovedparten af den ledelsesmæssige aktivitet vil foregå i  

 Danmark, og at beslutninger vedrørende aktier i A vil blive truffet i  

 Danmark.
Det er ligeledes indgået i vurderingen, at direktøren  

 og bestyrelsen i A har bopæl og ophold i Danmark.
