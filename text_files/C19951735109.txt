 1. Ved Trafikministeriets bekendtgørelse af 17.  

 februar 1995, der træder i kraft den 1. maj 1995, ændres Justitsministeriets  

 bekendtgørelse nr. 981 af 9. december 1992 således, at der sker en skærpelse  

 af reglerne om brug af sikkerhedsudstyr.
 Skærpelsen indebærer som hovedregel, at hvis en bil er indrettet til  

 maksimalt 9 personer, eller har en tilladt totalvægt på under 3500 kg, og  

 bilen er forsynet med sikkerhedsseler, skal børn under 3 år benytte en  

 siddeplads forsynet med sikkerhedssele, barnestol eller andet godkendt  

 sikkerhedsudstyr, som er tilpasset barnets vægt og højde.
 Der er tre undtagelser:
 * Pligten til at anvende særligt tilpasset sikkerhedsudstyr gælder ikke,  

 hvis siddepladserne på bagsædet ikke er forsynet med sikkerhedssele, og  

 barnet under 3 år anvender bagsædet.
 * I hyrevogne kan børn under 3 år transporteres uden af være fastspændte,  

 hvis barnet er placeret på køretøjets bagsæde, og der ikke er særligt  

 tilpasset sikkerhedsudstyr til rådighed for barnet.
 * Der er ikke krav om, at børn under 3 år skal fastspændes med særligt  

 tilpasset sikkerhedsudstyr, hvis alle siddepladserne i forvejen benyttes af  

 børn under 3 år.
De nye skærpede regler tildeler desuden børn under 3 år en  

 fortrinsstilling, således at de skal benytte siddepladser med særligt  

 tilpasset sikkerhedsudstur frem for andre passagerer.
Denne fortrinsstilling  

 for børn under 3 år til at benytte siddepladser på bagsædet forsynet med  

 særligt tilpasset sikkerhedsudstyr gælder uanset om de øvrige passagerer er  

 børn over 3 år.
 Det bemærkes, at bil med tilladt totalvægt under 3500 kg bl.a. omfatter  

 varebiler og visse minibusser.
 2. med virkning fra den 1. maj 1995 ophæves punkt 1.3.  

 (om pligten til at anvende særligt sikkerhedsudstyr for børn under 3 år) i  

 Justitsministeriets cirkulæreskrivelse af 15. december 1992 vedrørende  

 bekendtgørelse om sikkerhedsseler m.v.
 Justitsministeriets cirkulæreskrivelse af 15. december 1992 om  

 bekendtgørelse om sikkerhedsseler m.v. finder i øvrigt fortsat anvendelse.
3. I forbindelse med politiets almindelige  

 kontrolarbejde skal Færdselsstyrelsen opfordre politiet til - navnlig ved  

 reglernes ikrafttrædelse - at vejlede bilisterne om de nye regler.
I den  

 forbindelse henledes opmærksomheden på, at Rådet for Større Færdselssikkerhed  

 har udarbejdet 2 pjecer, der beskriver indholdet af de nye regler.
