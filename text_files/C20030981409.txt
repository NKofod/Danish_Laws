Cirkulære om  

 organisationsaftale for daktyloskopiteknikere Hermed følger den mellem Finansministeriet og  

 Statstjenestemændenes Centralorganisation II den 22. januar 2003 indgåede  

 organisationsaftale for daktyloskopiteknikere.
 Organisationsaftalen afløser organisationsaftalen af 20.  

 september 2001.
Bemærkninger til aftalens enkelte bestemmelser Til § 4, stk. 1 I forbindelse med forhøjelsen af basislønnen er det  

 aftalt, at forhøjelsen modregnes i varige eller midlertidige kvalifikations-  

 eller funktionstillæg, jf. § 5, stk. 1 og 2.
Til § 5. Kvalifikations- og funktionstillæg Kvalifikationstillæg ydes som hovedregel i form af varige  

 tillæg, men kan også, hvis forholdene taler herfor, aftales som midlertidige  

 tillæg.
 Engangsvederlag vil typisk være relevante, hvis der er  

 tale om en efterfølgende honorering af en særlig indsats.
 Forhåndsaftaler indebærer, at der ikke skal indgås konkret  

 tillægsaftale mellem ansættelsesmyndigheden og tillidsrepræsentanten, hver  

 gang  

 én eller flere ansatte udfører opgaver/erhverver kvalifikationer, der er  

 omfattet af forhåndsaftalen.
 Hvis der lokalt indgås aftale om, at et tillæg ydes til  

 ansatte, der har gennemgået et givent kursus eller en given efteruddannelse,  

 bør alle i den pågældende personalegruppe, for hvem kurset/efteruddannelsen  

 er  

 relevant, have adgang til at gennemgå kurset/efteruddannelsen.
 Opmærksomheden henledes i øvrigt på, at det af  

 bemærkningerne til tillidsrepræsentantaftalen fremgår, at  

 tillidsrepræsentanter  

 ikke lønmæssigt og udviklingsmæssigt skal stilles ringere end andre ansatte  

 omfattet af nye lønsystemer, og at de derfor skal have samme mulighed for at  

 få  

 tillæg ud over basislønnen, som hvis de havde fuld mulighed for at fungere i  

 deres sædvanlige job.
 Endelig kan der på baggrund af tillidsrepræsentanternes ændrede  

 rolle inden for aftalesystemet, der efter den skete decentralisering i langt  

 højere grad baserer sig på lokale løsninger, efter konkret vurdering indgås  

 aftale om ydelse af tillæg til en tillidsrepræsentant.
 Til § 12. Forhandlinger og indgåelse af aftaler  

 mv.
Et væsentligt element i det nye og decentralt orienterede  

 lønsystem er, at den lokale lønfastsættelse integreres i den lokale  

 personalepolitik.
Det er derfor en forudsætning, at der er den fornødne  

 aftalekompetence til stede på det lokale niveau.
På denne baggrund delegerer  

 aftalens parter kompetencen efter følgende retningslinjer:
 Finansministeriet  

 bemyndiger Justitsministeriet til at føre forhandlinger om og indgå lokale  

 aftaler.  

 Finansministeriet forudsætter endvidere, at ministeriet videredelegerer denne  

 kompetence i videst muligt omfang med henblik på, at samtlige aftaler kan  

 indgås af den lokale ledelse.
Centralorganisationen  

 videredelegerer tilsvarende sin kompetence i videst muligt omfang med henblik  

 på, at samtlige aftaler kan indgås af den lokale tillidsrepræsentant.
Hvis  

 der  

 ikke er valgt tillidsrepræsentant for personalegruppen, indgås de lokale  

 aftaler  

 med centralorganisation.
Det er  

 parternes overordnede hensigt, at forhandlingerne skal finde sted og  

 aftalerne  

 indgås på parallelle niveauer.
Parterne er således enige om, at aftaler bør  

 indgås mellem den lokale ledelse og den stedlige tillidsrepræsentant.
 Den lokale  

 ledelse og tillidsrepræsentanten kan i forbindelse med de lokale  

 forhandlinger  

 lade sig bistå af repræsentanter fra ministeriet mv., henholdsvis  

 centralorganisationen.
Til § 12, stk. 2 For at sikre en god lokal proces er det væsentligt, at  

 forslag om lønforbedringer samt eventuelle afvisninger af sådanne forslag  

 begrundes konkret.
Ligeledes er det et element i en god lokal proces, at de  

 lokale parter er i besiddelse af relevant lønstatistisk materiale.
Dette kan  

 f.eks. være oplysninger om lønniveau, lønudvikling samt om den lokale  

 tillægsanvendelse/-fordeling, kombineret med oplysninger om køn og  

 anciennitet.
 Endvidere bør lønstatistik, som en part ønsker at lade  

 indgå i de lokale forhandlinger, udleveres i kopi til forhandlingsmodparten.
 Spørgsmålet om det lønstatistiske grundlag for de lokale  

 forhandlinger kan evt. indgå som et element i lønpolitikken.
Til § 12, stk. 7 Ved opsigelse af en aftale om  

  

 kvalifikationstillæg  

  

 bevarer den enkelte ansatte tillægget som en personlig ordning, medmindre  

 andet  

 aftales.
 Ved opsigelse af en aftale om  

  

 funktionstillæg  

  

 gives  

 der skriftlig meddelelse til den enkelte ansatte om aftalens opsigelse samt  

 om,  

 at tillægget bortfalder med et varsel svarende til den enkeltes individuelle  

 opsigelsesvarsel, medmindre andet aftales.
Funktionstillæg bortfalder i øvrigt, når funktionen  

 ophører, og det af aftalen fremgår, at tillægget er knyttet til varetagelsen  

 af  

 den pågældende funktion.
Hvis den funktion, som ligger til grund for  

 tillægget,  

 må anses for at være en afgørende del af selve stillingsindholdet, f.eks.  

 hvor  

 funktionstillægget kan sidestilles med udnævnelse i en ny stilling, kan  

 funktionen og dermed funktionstillægget kun bringes til ophør efter de  

 almindelige regler, der gælder for opsigelse af ansættelsesforholdet.
 Midlertidige tillæg  

  

 bortfalder i overensstemmelse  

 med de bestemmelser, der er fastsat om tidsbegrænsningen.
Til § 13,  

 stk. 2 Den lokale løndannelse i de nye lønsystemer er ikke  

 underlagt lokalløns- og cheflønspuljeordningerne eller anden form for  

 puljebegrænsning.
Rammerne for den lokale økonomiske dispositionsfrihed er  

 således alene fastlagt ved de bevillings- og budgetmæssige forhold, herunder  

 en  

 eventuel lønsumsbegrænsning.
ATP-bidrag For ansatte i henhold til denne organisationsaftale  

 betales ATP-bidrag efter sats C.
Ikrafttrædelsestidspunkt Cirkulæret har virkning fra den 1. april 2002. Samtidig  

 ophæves cirkulære af  

    

  

 1. oktober 2001 om  

 organisationsaftale for daktyloskopiteknikere.
Finansministeriet, Personalestyrelsen, den  

 22. januar 2003 P.M.V.E.B.Dorte Sølling ORGANISATIONSAFTALE FOR DAKTYLOSKOPITEKNIKERE Nedennævnte bestemmelser supplerer og/eller fraviger  

 Fællesoverenskomst mellem Finansministeriet og Statstjenestemændenes  

 Centralorganisation II.
 § 1.  

 Organisationsaftalens dækningsområde.
 Organisationsaftalen  

 omfatter daktyloskopiteknikere ved Rigspolitiets Kriminaltekniske Afdeling.
 § 2.  

 Uddannelse.
 Den ansatte skal i  

 løbet af det første ansættelsesår gennemgå den uddannelse, der er nødvendig  

 for  

 at kunne udføre arbejdet som daktyloskopitekniker tilfredsstillende, og bestå  

 de hermed forbundne prøver, jf. bilag 1.
 § 3.  

 Lønsystemet.
 Lønsystemet består  

 af en basisløn, jf. § 4, der kan suppleres med en tillægsdel, jf. § 5.
Stk. 2.  

  

 Der kan endvidere  

 lokalt aftales supplerende resultatbaserede lønordninger i henhold til  

 fællesoverenskomstens bestemmelse herom.
Der kan således udbetales  

 resultatløn  

 i form af tillæg for den enkelte målperiode i det omfang, de på forhånd  

 definerede mål er opnået.
 § 4.  

 Basisløn.
 Basislønnen udgør i forhold til pågældendes anciennitet  

 følgende årlige grundbeløb (niveau 1. oktober 1997):
Basisløntrin Basisløn 1 195.500 kr.
2 198.000 kr.
Stk. 2.  

  

 Basisløntrin 1  

 er 1-årigt.
Oprykning fra basisløntrin 1 kan ikke modregnes i eventuelle  

 funktions- eller kvalifikationstillæg.
Stk. 3.  

  

 Den i stk. 1  

 nævnte løn forudsætter fuldtidsbeskæftigelse svarende til gennemsnitlig 37  

 timer  

 ugentlig.
Ved ansættelse på deltid ydes løn i forhold til den nedsatte  

 arbejdstid § 5.  

 Kvalifikationstillæg og funktionstillæg.
 Der kan lokalt aftales tillæg for særlige funktioner, der  

 varetages i stillingen eller stillingsgruppen, herunder arbejdsbestemte  

 tillæg  

 der ydes for de timer/det tidsrum, hvori den pågældende funktion udføres.
 Stk. 2.  

  

 Der kan  

 ligeledes lokalt aftales tillæg for kvalifikationer mv., dvs. på grundlag af  

 den ansattes faglige og personlige kvalifikationer, kvaliteten i  

 opgavevaretagelsen, balancen i forhold til tilsvarende stillinger på det  

 øvrige  

 arbejdsmarked og hensynet til rekruttering og fastholdelse.
 Stk. 3.  

  

 Tillæg efter  

 stk. 1 og 2 kan aftales i form af varige eller midlertidige tillæg.  

 Tillæggene  

 angives i årligt grundbeløb (niveau oktober 1997).
 Stk. 4.  

  

 Der kan  

 herudover lokalt aftales engangsvederlag, f.eks. som honorering af særlig  

 indsats.
Stk. 5.  

  

 Der kan indgås  

 forhåndsaftaler/aftales retningslinjer, hvori kriterierne og formen for  

 lønændringer  

 er fastlagt.
Løntillæggene udmøntes i overensstemmelse hermed, når en eller  

 flere medarbejdere opfylder de aftalte kriterier.
 § 6.  

 Arbejdstidsbestemte tillæg.
 Der ydes arbejdstidsbestemte tillæg efter den mellem  

 Finansministeriet og Statstjenestemændenes Centralorganisation II indgåede  

 aftale om tillæg for aften-/nattjeneste inden for CO IIs  

 forhandlingsområde.
 § 7.  

 Lønregulering.
 Basislønnen og funktionstillæg reguleres med de generelle  

 stigninger, der aftales centralt ved aftale- og overenskomstfornyelserne  

 eller  

 udmøntes via en generel reguleringsordning.
 Stk. 2.  

  

 Tilsvarende  

 gælder for lokalt aftalte kvalifikationstillæg, medmindre andet aftales.
 § 8.  

 Pension.
 Der indbetales pensionsbidrag af basislønnen samt af  

 varige og midlertidige tillæg i henhold til § 5, stk. 1 og 2.
Stk. 2.  

  

 Det samlede  

 pensionsbidrag udgør 18 pct. af de pensionsgivende løndele.
Egetbidraget  

 udgør  

 1/3 af det samlede pensionsbidrag.
Lønspecifikationen skal indeholde  

 oplysning  

 herom.
 Stk. 3.  

  

 Indbetaling af  

 pensionsbidrag sker til Statstjenestemændenes Centralorganisations IIs  

 pensionsordning  

 i PFA-Pension, jf. i øvrigt reglerne i fællesoverenskomsten.
 § 9.  

 Arbejdstid.
 De ansatte følger de til enhver tid gældende bestemmelser  

 om arbejdstid for statens tjenestemænd.
 § 10.  

 Overarbejde.
 Overarbejdsbetaling beregnes på grundlag af en timeløn,  

 der udgør 1/1924 af den samlede faste løn (ekskl. evt. rådighedstillæg),  

 hvortil lægges et overtidstillæg på 50 pct.
 § 11.  

 Opsigelse.
 Såfremt den ansatte ikke består de i § 2 nævnte prøver  

 inden udgangen af det første ansættelsesår, kan den pågældende opsiges med  

 sædvanligt varsel.
 § 12.  

 Forhandlinger og indgåelser af aftaler mv.
 Lokale aftaler forhandles og indgås mellem de parter, der  

 er bemyndiget hertil.
Stk. 2.  

  

 Forslag til  

 lønændringer kan fremsættes af begge parter.
Forhandlinger skal finde sted  

 mindst én gang om året, hvis en af parterne begærer det.
Lønændringer kan i  

 øvrigt aftales løbende, hvis parterne er enige herom.
Stk. 3.  

  

 Kan der ved en  

 lokal forhandling ikke opnås enighed, kan forhandlingerne, såfremt en af  

 parterne begærer det, videreføres med deltagelse af repræsentanter fra  

 Tjenestemændenes Centralorganisation II.
Forhandlingen afholdes inden for en  

 frist af 1 måned efter modtagelsen af forhandlingsbegæringen, medmindre andet  

 aftales.
Stk. 4.  

  

 Opnås der ikke  

 enighed ved denne forhandling, kan forhandlingerne, såfremt en af parterne  

 begærer det, videreføres mellem aftalens parter.
Forhandlingen afholdes inden  

 for en frist af 1 måned efter modtagelsen af forhandlingsbegæringen,  

 medmindre  

 andet aftales.
 Stk. 5.  

  

 Hvis der ikke  

 kan opnås enighed ved forhandling mellem parterne, kan sagen ikke  

 videreføres.
 Stk. 6.  

  

 Brud på og  

 fortolkning af lokale aftaler behandles efter de sædvanlige fagretlige  

 regler.
 Stk. 7.  

  

 Lokale aftaler  

 om funktionstillæg, kvalifikationstillæg og resultatløn kan opsiges i  

 overensstemmelse  

 med reglerne i den enkelte aftale eller ændres ved enighed mellem aftalens  

 parter.
 § 13.  

 Ikrafttræden mv.
 Denne aftale har  

 virkning fra den 1. april 2002 og kan af hver af parterne opsiges skriftligt  

 med 3 måneders varsel til en 31. marts, dog tidligst 31. marts 2005.
 Stk. 2.  

  

 Ansatte, der er  

 aflønnet efter denne aftale, er ikke omfattet af aftalerne om henholdsvis  

 lokalløn  

 og chefløn.
København, den 22. januar 2003 Statstjenestemændenes Centralorganisation II Tommy Agerskov Finansministeriet, Personalestyrelsen P.M.V.
 E.B.
Dorte Sølling Bilag 1 Daktyloskopitekniker i Kriminalteknisk Afdeling,  

 Fingeraftrykssektionen Ansættelseskrav/prøver Forudsætning for prøveansættelse:
  

 	  

    

 PC-kørekort eller  

 lignende dokumenterede erfaringer og kundskaber   

 	  

    

 Dokumenterede  

 engelskkundskaber til mundtlig og skriftlig kommunikation   

 	  

    

 Bestået test  

 vedrørende detaljer og mønsterkombinationer som nedenstående (testen bestået  

 ved 80 ud af 179 point):
Sammenligninger af forskellige og ens billeder med  

 henblik på udvælgelse af de ens (10 minutter) Sammenligning af billedudsnit fra større billeder og  

 sammenligning af nummerserier med henblik på udvælgelse af de ens (10  

 minutter) Sammenligning af 40 fingeraftryk med henblik på  

 udfindelse af identiske (20 minutter) Sammenligning af 9 par fingeraftryk med henblik på  

 afgørelse af, hvorvidt de parvis er identiske (20 minutter).
 Forudsætning for fastansættelse:
  

 	  

    

 Gentaget ovenstående  

 test med væsentligt forbedret resultat (mindst 140 ud af 179 point)   

 	  

    

 Bestået test  

 vedrørende detaljer og mønsterkombinationer som nedenstående Tegning af fingeraftryk  aftegning af et originalt  

 aftryk (20 minutter) Kvalitetsvurdering af 50 fingeraftryksblanketter med  

 frasortering af x antal blanketter med begrundelse og forslag til vejledning  

 af  

 indsenderne (60 minutter) Gennemgang af 25 fingeraftryk med mønsterbestemmelse og  

 detaljemarkering (60 minutter)   

 	  

    

 Bestået test  

 vedrørende lovgrundlaget for optagelse af fingeraftryk og indlægning i  

 registret (retsplejeloven, udlændingeloven og registerforskrifterne)   

 	  

    

 Bestået praktisk prøve  

 vedrørende FIT-betjening og løsning af forekommende mindre edb-problemer.
