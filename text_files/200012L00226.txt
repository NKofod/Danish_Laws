Fremsat den 25. april 2001 af  

 sundhedsministeren (Arne Rolighed) Forslag til Lov om ændring af lov om fremskaffelse  

 og anvendelse af  

 humant blod og blodprodukter til lægemiddelformål m.v.
§ 1 I lov nr. 465 af 10. juni 1997 om fremskaffelse og anvendelse af humant  

 blod og blodprodukter til lægemiddelformål m.v., som ændret  

 ved lov nr. 471 af 31. maj 2000, foretages følgende  

 ændringer:
 1. I § 10, stk. 2, ændres: »2000-2001« til:  

 »2001-2002«.
§ 2 Stk. 1. Loven træder i kraft den 1. juli 2001.
Bemærkninger til lovforslaget Almindelige bemærkninger Loven har til formål at sikre opretholdelsen af en  

 ordning med selvforsyning med blod og blodprodukter i overensstemmelse med de  

 principper, der lå til grund for den danske selvforsyningspolitik forud  

 for lovens vedtagelse.
Statens Serum Institut havde i 1998 og 1999 et underskud  

 på plasmafraktioneringen på henholdsvis 25,6 mio. kr. og 15,3  

 mio. kr. opgjort efter Årsregnskabslovens regler.
I 2000 udgør  

 underskuddet ca. 3,7 mio. kr. Året forud for lovens ikrafttræden,  

 1996, havde instituttet et underskud på 13,4 mio. kr. på  

 blodfraktioneringen.
I 1997 var underskuddet på 5,8 mio. kr.
Det  

 utilfredsstillende driftsresultat skyldes, at faldet i afsætningen af  

 Faktor VIII og Faktor IX, og for 1999 og 2000 tillige for Albumins  

 vedkommende, ikke har kunnet opvejes af en øget omsætning af  

 Intravenøst Immunglobulin.
Den danske efterspørgsel efter Intravenøst  

 Immunglobulin vokser med ca.10% om året.
Statens Serum Institut kan kun  

 på lidt længere sigt imødekomme efterspørgslen  

 efter dette produkt, såfremt instituttet investerer i en udvidelse af  

 det nuværende produktionsapparat.
Statens Serum Institut vil endvidere  

 kunne forbedre økonomien i plasmafraktioneringen, såfremt  

 Instituttet fuldt ud oparbejdede det danske plasmas bestanddele af Albumin og  

 Faktor IX til færdigprodukter og (med donorernes accept) eksporterede  

 denne produktion samt kryopræcipitat til oparbejdning af Faktor VIII  

 til rimeligt attraktive priser.
 Loven trådte i kraft den 1. juli 1997 og skulle  

 efter lovens § 10 tages op til revision i folketingsåret  

 1999-2000.
I forbindelse med arbejdet med revision af loven i  

 begyndelsen af 2000 fandt regeringen, at der var behov for en grundigere  

 vurdering af, om Statens Serum Institut gennem en øget omsætning  

 af Intravenøst Immunglobulin samt gennem markedsføring af nye  

 produkter ville kunne finansiere de investeringer, der på længere  

 sigt var en forudsætning for den øgede afsætning og  

 udviklingen af nye produkter.
Det var endvidere efter regeringens opfattelse  

 nødvendigt med en afklaring af grundlaget for Statens Serum Instituts  

 virksomhed på plasmafraktioneringsområdet i forhold til  

 EU-retten, inden arbejdet med indretning af et nyt anlæg til produktion  

 af Intravenøst Immunglobulin blev påbegyndt.
 På denne baggrund foreslog regeringen, at revisionen  

 af loven blev udskudt til folketingsåret 2000-2001. Det af regeringen  

 herom fremsatte lovforslag blev vedtaget af Folketinget den 26. maj 2000 (lov  

 nr. 471 af 31. maj 2000).
De af regeringen herefter gennemførte  

 undersøgelser viste, at udbygning af det eksisterende anlæg til  

 fremstilling af Intravenøst Immunglobulin til en kapacitet på  

 300 kg. svarende til den mængde Intravenøst Immunglobulin, der  

 kan fremstilles på grundlag af det danske plasma, samt at en  

 opgradering af det eksisterende anlæg vil kræve en investering  

 på ca. 100 mio. kr.
Undersøgelsen viste samtidig, at udgiften  

 til forrentning og afskrivning af investeringen ikke kunne forventes  

 dækket ind over priserne på Intravenøst Immunglobulin,  

 medmindre prisen blev sat over verdensmarkedsprisen på produktet.  

 Hertil kom, at i det omfang igangværende bestræbelser på at  

 reducere forbruget af røde blodlegemer lykkes, vil det reducere  

 leverancerne af plasma til Statens Serum Institut.
Amtsrådsforeningen og Hovedstadens  

 Sygehusfællesskab tilkendegav endvidere over for Sundhedsministeriet,  

 at man ved en eventuel ophævelse af den lovbestemte ordning om dansk  

 selvforsyning var indstillet på at indføre en ordning med udbud  

 af oparbejdningen af det danske plasma til blodprodukter i licitation.
Det  

 ville samtidigt indgå i udbuddet, at amtskommunerne og Hovedstadens  

 Sygehusfællesskab skulle modtage de produkter fra fremstillingen, der  

 var behov for i det offentlige sygehusvæsen.
 På den baggrund udsendte Sundhedsministeriet et af  

 ministeriet udarbejdet udkast til lovforslag, som ophævede den  

 lovbestemte ordning om dansk selvforsyning med blod og blodprodukter, til  

 høring hos relevante myndigheder og organisationer.
Med henblik på at sikre roen om dansk selvforsyning  

 har der været tale om en omfattende høring af berørte  

 parter, herunder Bloddonorerne i Danmark, ligesom der har fundet  

 drøftelser sted med nogle af høringsparterne.
Denne proces har  

 trukket ud, så der nu efter regeringens vurdering er for kort tid til  

 at gennemføre en så omfattende omlægning af den danske  

 blodforsyning i indeværende folketingssamling.
 På denne baggrund foreslår regeringen, at  

 revisionen af loven udskydes til folketingsåret 2001-2002.
Økonomiske og administrative konsekvenser Med fastholdelse af de gældende priser på  

 Intravenøst Immunglobulin og Albumin forventes Statens Serum Institut  

 at ville få et underskud på plasmafraktioneringen på op til  

 5 mio. kr. i 2001 og i 2002.
Erhvervsøkonomiske konsekvenser Da lovforslaget indebærer en uændret  

 videreførelse af den gældende lov, vil forslaget ikke få  

 erhvervsøkonomiske konsekvenser.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten I begyndelsen af januar 1998 anlagde »The European  

 Association of the Plasma Products Industry« sag mod Sundhedsministeriet med  

 den påstand, at ministeriet tilpligtes at anerkende, at § 3, 4 og  

 5 i lov nr. 465 af 10. juli 1997 om fremskaffelse af humant blod og  

 blodprodukter til lægemiddelformål er ugyldige som stridende mod  

 gældende fællesskabsret.
Der er herunder som det første  

 anført, at loven er i strid med traktatens artikel 10 (tidligere  

 artikel 5), artikel 28-30 (tidligere artikel 30-36) og artikel 86, jf.  

 artikel 81 og 82 (tidligere artikel 90, jf. artikel 85 og 86). For det andet  

 er det anført, at loven er i strid med EU-reglerne om  

 markedsføringstilladelse til lægemidler (direktiv 65/65,  

 direktiv 75/319, direktiv 89/381 samt forordning 2309/93). For det tredje er  

 det anført, at loven er i strid med direktivet om offentlige  

 indkøb (direktiv 93/36).
 I juli 1999 har 8 lægemiddelvirksomheder fra  

 Tyskland , Spanien, Italien, Sverige og Schweiz, der er medlemmer af EAFPI,  

 interveneret i retssagen med den begrundelse, at loven forhindrer dem i at  

 markedsføre deres blodprodukter på det danske marked.
EU-kommissionen har med en åbningsskrivelse af 15.  

 december 1999 tilkendegivet over for den danske regering, at det er  

 Kommissionens opfattelse, at de foranstaltninger, der er gennemført  

 med loven, ikke er berettigede i henhold til Traktaten.
Kommissionen  

 anfører til støtte for sin opfattelse i det væsentlige  

 samme forhold, som The European Association of the Plasma Products Industry  

 har gjort gældende i den oven for nævnte retssag mod  

 Sundhedsministeriet.
Det er fortsat Sundhedsministeriets opfattelse, at loven  

 på tidspunktet for dens vedtagelse var forenelig med EU-retten.
Det er  

 fortsat Sundhedsministeriets opfattelse, at loven er forenelig med  

 EU-retten.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Udskydelsen af lovens revision vil som sådan ikke  

 ændre de økonomiske forhold for Statens Serum Institut og  

 amtskommunerne.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Der henvises til afsnittet om forholdet til  

 EU-retten Bemærkninger til lovforslagets  

 enkelte bestemmelser Til § 1 Til nr. 1 Der henvises til lovforslagets almindelige  

 bemærkninger.
Til § 2 Det foreslås, at loven træder i kraft den 1.  

 juli 2001, således at ikrafttrædelsestidspunktet ligger inden  

 udløbet af revisionsfristen i den gældende lov.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 465 af 10. juni 1997 om fremskaffelse og anvendelse af humant  

 blod og blodprodukter til lægemiddelformål m.v. foretages  

 følgende ændringer:
§ 10 - - - Stk. 2. Sundhedsministeren fremsætter forslag til  

 revision af loven i folketingsåret 2000-2001.
 1. I § 10, stk. 2, ændres: »2000-2001« til:  

 »2001-2002«.
