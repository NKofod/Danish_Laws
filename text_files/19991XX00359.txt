Skriftlig fremsættelse (1. marts 2000) Sundhedsministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 apoteksvirksomhed. (Ophævelse af forbuddet mod at yde apotekere  

 rabat).
(Lovforslag nr.
L 215).
Lovforslaget har til formål at fremme en rationel  

 indkøbsadfærd hos apotekere og dermed medvirke til at reducere  

 omkostningerne ved distributionen af lægemidler.
Den herved  

 opnåede omkostningslettelse kommer såvel apotekerne som det  

 offentlige og patienterne tilgode.
 Lovforslaget gennemfører et af forslagene fra  

 betænkningen fra Udvalget om organisering af salget af medicin.
Med forslaget ophæves apotekerlovens forbud mod at  

 yde apotekerne rabat eller andre økonomiske fordele i forbindelse med  

 salg af medicin.
Ophævelsen af forbuddet indebærer, at rabat til  

 apotekerne skal ske i overensstemmelse med reglerne i bekendtgørelse  

 nr. 8 af 5. januar 2000 om reklame for lægemidler.
Efter  

 reklamebekendtgørelsen vil det være lovligt at yde apotekerne  

 omkostningsrelaterede rabatter, hvorimod der fortsat ikke vil kunne ydes  

 apotekerne salgsfremmende rabatter.
 Lovforslaget gennemfører et af elementerne i  

 finanslovsaftalen for år 2000.
