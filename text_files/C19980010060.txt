(Til samtlige kommuner m.fl.) Folketinget har på finansloven for 1998 afsat 225 mio. kr. til  

 initiativer, der kan sikre bedre kvalitet og klarere rettigheder i personlig  

 og praktisk hjælp m.v. (hjemmehjælp).
 En del af de afsatte midler skal anvendes til at dække de økonomiske  

 udgifter, der er forbundet med lov nr. 1110 af 29. december 1998 om  

 kvalitetsstandarder for personlig og praktisk hjælp m.v. efter serviceloven.
Baggrund Baggrunden for puljen på 225 mio. kr. tager udspring i en række  

 fælles træk på hjemmehjælpsområdet.
Kvaliteten i hjemmehjælpen er ikke altid  

 god nok, ligesom mange brugere får aflyst eller flyttet hjælpen.
Derudover  

 behandles borgerne ikke altid ens i forhold til kommunens serviceniveau,  

 hverken i tildelings- eller leveringssituationen.
Det er et generelt problem,  

 at de ressourcer, der stilles til rådighed for den udførende organisation,  

 ikke i tilstrækkelig grad kommer brugerne til gode i form af konkrete  

 ydelser.
I tilslutning hertil kan det ofte være vanskeligt at gennemskue og  

 dokumentere, hvor stor en del af ressourcerne, der reelt kommer brugerne til  

 gavn.
En række kommuner mangler tilstrækkelige styringsredskaber på området for  

 personlig og praktisk hjælp.
Dette kommer til udtryk på mange måder:
1. Det politisk fastsatte serviceniveau, der skal  

 forvaltes, er ofte upræcist beskrevet, og det er derfor svært at kommunikere  

 til både borgere og medarbejdere.
Det skal ses i lyset af, at størstedelen af  

 de henvendelser, borgerne retter til kommunen, vedrører uklarhed om borgernes  

 rettigheder til ydelser, mens det kun er en lille del, der handler om  

 utilfredshed med de ydelser, der leveres.
2. Løbende budgetoverskridelser er ikke ualmindeligt i  

 mange kommuner.
Budgetoverskridelserne kan ses som udtryk for manglende  

 styringsredskaber til forvaltning af en ramme (kontraktstyring), til  

 tildeling af ydelser, til ledelse, til planlægning og til udvikling.
 3. Den udførende del er karakteriseret ved konkrete  

 problemstillinger som højt sygefravær, dårligt arbejdsmiljø, medarbejdernes  

 beskedne tilhørsforhold til organisationen som virksomhed og begyndende  

 rekrutteringsproblemer.
 Kommunernes personlige og praktiske hjælp m.v. står derfor overfor store  

 udfordringer, der skal løftes, hvis brugerne også fremover skal sikres  

 leverancesikkerhed og høj kvalitet i ydelserne.
Udfordringen Udfordringerne til den personlige og praktiske hjælp  

 håndteres ikke med et snuptag.
Ledelses- og styringsmæssigt er der behov for  

 en større omstillingsproces.
Nye midler, værktøjer, principper og  

 ledelsestiltag skal udvikles og tages i brug.
 Mange steder vil der være behov for kompetenceudvikling og investeringer i  

 arbejdsmiljø. Erfaringer fra nogle kommuner viser, at det er muligt at  

 nedbringe sygefraværet gennem en målrettet arbejdsmiljøindsats, hvor der  

 fokuseres på ledelsens kompetence, og hvordan arbejdet tilrettelægges.
Nedenstående elementer nævnes ikke for at begrænse kreativiteten, men  

 fordi de visse steder allerede har båret frugt.
Elementerne kan anskues i tre  

 niveauer:
Præcisering af, hvad der skal styres (Serviceniveauet) Styringen og tilrettelæggelsen af hjemmehjælpen skal forbedres.
Først skal  

 der sikres gennemsigtighed i og balance mellem det kommunale serviceniveau og  

 den afsatte ramme til forvaltning af dette.
Gennemsigtigheden skal bestå i  

 klarhed over, hvilken type personer der kan tildeles hvilke ydelser.
En kontrakt mellem de, der er ansvarlige for fastlæggelse af serviceniveau  

 og ressourcer, og de, der er ansvarlige for forvaltning af rammen, kan være  

 et vigtigt styringsredskab.
Forudsætning herfor er dog, at kontrakten følges  

 op af de nødvendige værktøjer og kompetencer til at forvalte den ramme,  

 kontrakten udgør.
Kontraktsstyring kan være med til at sikre, at både det  

 politiske niveau og de ansvarlige for forvaltningen opfatter serviceniveauet  

 ens, samt at ressourcerne afpasses, således at de politiske målsætninger om  

 serviceniveauet kan indfries.
Efterfølgende skal det sikres, at det vedtagne serviceniveau udmøntes i  

 forhold til brugerne i hverdagen.
En klar kommunikation til borgerne om  

 indholdet i serviceniveauet er et nødvendigt element i forhold til borgernes  

 oplevelse af kvalitet og dermed i forsøget på at skabe større tilfredshed.
Afgørelse af, hvad der skal leveres til hvem (Tildelingen) Tildelingen af ydelser skal herefter ske ensartet, objektivt og i  

 overensstemmelse med serviceniveauet.
Tildelingen skal ske uden skelen til  

 omstændighederne i det udførende led.
Hvem, hvornår og hvordan hjælpen udføres (Udførelsen) Muligheden for at vælge mellem forskellige leverandører kan medvirke til  

 at sikre, at brugerne får den personlige og praktiske hjælp, de er tildelt,  

 ligesom det bliver muligt for brugerne at skifte leverandør, hvis kvaliteten  

 af hjælpen ikke lever op til forventningerne.
En måde at tilrettelægge det på  

 kan være, at brugeren får et klippekort med klip svarende til den tildelte  

 hjælp, hvor der klippes, når hjælpen faktisk bliver udført.
Hvis ydelsen ikke  

 leveres, kan brugeren benytte klippet senere eller vælge en anden leverandør.  

 Valgfrihed er med til at sikre, at brugerne får større indflydelse og oplever  

 en større tilfredshed med hjemmehjælpen.
En større viden om udviklingen i de faktiske forhold i hverdagen er en  

 forudsætning for ledelsesmæssig indgriben, når der er behov herfor.  

 Tilvejebringelse af information om de faktisk forhold og deres konsekvenser,  

 om udvikling i forhold til mål samt om udvalgte styringselementer skal danne  

 grundlag for en bedre opfølgning.
Anvendelse af informationsteknologi (IT)  

 kan være et middel til at sikre den nødvendige information tilvejebringes med  

 et rimeligt ressourceforbrug.
IT kan også understøtte vigtige opgaver som  

 tildeling og planlægning samt opfølgning på mål og nøgletal.
 Ledelsesinformation, også for medarbejderne, er nødvendig for at skabe  

 indsigt og forståelse for behovet for at gøre ting anderledes, og for at  

 sikre, at hele organisationen kommer på forkant med udviklingen.  

 Dokumentation for levering af hjælpen vil blive et nødvendigt led i kommunens  

 tilsynspligt.
 Omstillingen Kun ved en omstilling af indsatsen i den enkelte kommune kan  

 kvaliteten i den personlige og praktiske hjælp varigt forbedres til gavn for  

 brugerne.
Omstillingsprocessen er karakteriseret ved, at den kræver ændringer på  

 alle niveauer; hos politikere, hos de forvaltningsansvarlige og på det  

 udførende niveau.
Omstillingen skal derfor ske med en meget høj grad af  

 involvering af alle tre niveauer og med fokus på indsigt, forståelse og  

 samarbejde.
De høje krav til omstillingsprocessen medfører, at det ikke er  

 tilstrækkeligt at skabe forbedringer på et enkelt eller to niveauer, hvis den  

 ønskede effekt skal realiseres.
Udviklingen og implementeringen af nye styrings- og arbejdsmetoder må  

 derfor tilrettelægges som en læreproces, der favner bredt i organisationen,  

 og som sikrer accept for de nye metoder.
Samtidig er det nødvendigt, at der i  

 hele omstillingsprocessen tages hensyn til de mange institutioner,  

 samarbejdspartnere, og interessegrupper udenfor organisationen.
 Kvalitetsstandarder De nye regler om kvalitetsstandarder for personlig og  

 praktisk hjælp m.v. efter servicelovens §§ 71 og 72 kan danne et godt  

 grundlag for omstillingsprocessen i den enkelte kommune.
 Kommunalbestyrelsen er nu forpligtet til mindst en gang årligt at  

 udarbejde en kvalitetsstandard for den personlige og praktiske hjælp m.v. og  

 derudover at følge op på kvaliteten og styringen af denne hjælp.
 Kvalitetsstandarden skal indeholde oplysninger til kommunens borgere om  

 den hjælp, de kan forvente at få fra kommunen, hvis de får behov for  

 personlig og praktisk hjælp m.v.
 Regler om kvalitetsstandarder fremgår af Socialministeriets bekendtgørelse  

 nr. 328 af 22. april 1998 om kvalitetsstandarder m.v. for hjælp efter §§ 71  

 og 72 i lov om social service samt Socialministeriets supplement af 9. juni  

 1998 til vejledning af 6. marts 1998 om sociale tilbud til ældre m.fl.  

 Derudover udsender Socialministeriet en pjece om, hvordan kommunerne kan  

 udarbejde kvalitetsstandarder.
Udmøntning af puljen Det er hensigten at anvende puljen på 225 mio. kr. til at støtte  

 kommuner, der gennem en omstillingsproces arbejder med udvikling og  

 forbedring af de organisatoriske problemstillinger og samtidig kan  

 dokumentere, at de anvender ressourcerne til større gavn for brugerne.
Der vil fx blive stillet krav om, at den enkelte kommune skal præcisere, hvad der skal styres (Serviceniveauet) - beskrive et klart og præcist serviceniveau, - sikre formidling af serviceniveauet til borgerne og medarbejderne, - sikre balance mellem serviceniveau og ramme, - anvende kontrakter mellem kommunen og ledelsen af hjemmehjælpen,  

 suppleret med tilvejebringelse af de nødvendige værktøjer til forvaltning af  

 kontrakten.
afgøre, hvad der skal leveres til hvem (Tildelingen) - sikre, at borgerne tildeles den hjælp, som det kommunale serviceniveau  

 berettiger til, fx gennem anvendelse af objektive tildelingskriterier og  

 organisatorisk adskillelse af bestiller/udfører rollen, - sikre, at brugerne får den hjælp, de er tildelt, fx gennem  

 valgmuligheder, - optimere udbyttet af en given mængde ressourcer, fx gennem bedre  

 planlægning eller ved brug af alternative leverandører, - indføre styring efter mål i den daglige og fremadrettede  

 ledelsesindsats, - sikre opfølgning på mål og korrigerende handlinger i forhold til  

 målopfyldelsen.
arbejde med hvem, hvornår og hvordan ydelserne udføres (Udførelsen) - øge den andel af personaletiden, der anvendes hos brugerne, - blive i stand til at dokumentere kvaliteten af de ydelser, der leveres,  

 samt måden de leveres på, - gennemføre initiativer, som styrker og udvikler ledelseskompetencen, - gennemføre en målrettet arbejdsmiljøindsats med klare målsætninger for  

 nedbringelse af sygefraværet.
 Det er ikke tilstrækkeligt at opfylde et enkelt af ovenstående kriterier.  

 Forbedringsindsatsen skal omfatte indsats på de tre nævnte hovedniveauer.  

 Indsatsen skal ligeledes kunne påvises at medføre forbedringer i  

 leverancesikkerheden for brugerne, at skabe gennemsigtighed i  

 ressourceanvendelsen og borgernes rettigheder i forhold til serviceniveauet  

 samt sikre størst mulig effekt af de forhåndenværende ressourcer.
Samtidig er det også et krav, at kommunen dokumenterer de opnåede  

 resultater efter, at en omstillingsproces er gennemført.
Denne  

 dokumentationsform skal derfor medtænkes i processen fra starten.
 Puljen kan desuden anvendes til udvikling af styringsredskaber,  

 konsulentbistand, enkeltstående og kortvarigt frikøb af medarbejdere,  

 seminarer, softwareindkøb der understøtter styringsindsatsen, formidling af  

 opnåede resultater til andre kommuner m.v., som kan medvirke til at udvikle  

 og forbedre den personlige og praktiske hjælp.
 Det helt afgørende for vurdering af ansøgningen er, at kommunen arbejder  

 ambitiøst med målet om god kvalitet i den personlige og praktiske hjælp  

 fremfor, hvordan den enkelte kommune konkret når målet.
 Den ambitiøse indsats ønskes dokumenteret ved, at kommunen i ansøgningen  

 redegør for:
 - Det ønskede resultat.
 - Hvorfor resultatet ønskes frembragt.
 - Hvordan resultatet skal skabes.
 - Hvem der skal skabe resultatet.
 - Hvordan det kan afgøres, at målet er nået.
 Kommunen skal i sin ansøgning redegøre for, hvilke udgifter der søges  

 støtte til.
 Der kan ikke søges midler til:
 - Investering i anlægsaktiver.
 - Tilførsel af flere udførende ressourcer.
 - Anskaffelse af IT- hardware eller hjælpemidler.
 - Udvikling og gennemførsel af uddannelsesforløb med et rent fagligt  

 indhold.
 Generelle kriterier Ved vurdering af ansøgningerne og tildeling af midler  

 vil der blive lagt vægt på følgende:
Formål I hvilket omfang opfylder omstillingsprocessen formålet med puljen ? Ambitionsniveau Hvor langt ønsker kommunen at gå i bestræbelserne på forbedring af styring  

 af hjemmehjælpen og opnåelse af leverancesikkerhed, gennemsigtighed og  

 effektivitet ? Tilstrækkelighed i informationer Hvor dækkende er ansøgningen i sin beskrivelse ? Er der åbenlyse mangler eller tvivlsspørgsmål i forhold til den planlagte  

 proces eller det forventede resultat.
Sammenhæng mellem forventet resultat og aktivitet Er der sammenhæng mellem aktiviteter og resultat, således at det belyses,  

 hvordan de enkelte resultater skal frembringes.
Er der mål, som ikke  

 umiddelbart nås ? Er der overflødige aktiviteter ? Mulighed for at gennemføre den planlagte proces Kan processen gennemføres på den beskrevne baggrund ? Forankring og opbakning Er projektet forankret i størstedelen af organisationen ? Findes der  

 ledelsesmæssig og politisk opbakning til projektet ? Findes der motivation  

 hos medarbejderne til deltagelse i processen ? Mangelfuld ansøgning I tilfælde, hvor ansøgningen er mangelfuld i informationerne eller ikke i  

 tilstrækkelig grad opfylder ovenstående kriterier, returneres ansøgningen til  

 ansøgeren.
Eventuel genoptagelse af behandling af ansøgningen vil da først  

 kunne ske i næste ansøgningsrunde.
Rapporteringskrav Hvis behandlingen af ansøgningen resultater i et tilsagn  

 om medfinansiering, forpligter kommunen sig til at rapportere om  

 omstillingens status to gange i forløbet: Halvvejs og senest tre måneder  

 efter forløbets afslutning.
For begge rapporteringer gælder, at der skal  

 rapporteres om følgende:
Opnåede resultater - Kortfattet beskrivelse af hver af de opnåede resultater.
 - Eventuelle afvigelser fra de planlagte resultater.
Resultaternes anvendelse i organisationen - I hvilket omfang anvendes resultaterne i organisationen ? - Hvad har anvendelsen af resultaterne ført til ? Opgørelse af forbrug i forhold til budget - Økonomisk status for omstillingsprocessen.
 Specielt for midtvejsrapporteringen ønskes en vurdering af:
 - Fremdrift i forhold til planlagt.
 - Ændringer eller modificerede forventninger til samlet resultat.
 - Eventuelle problemer i forhold til færdiggørelse.
 - Korrigerende handlinger.
Tidshorisont De økonomiske støttemidler forventes at være til disposition  

 i en periode på 3-4 år med 2 ansøgningsrunder om året.
Det er hensigten, at  

 Socialministeriet gennemfører en samlet evaluering af indsatsen efter en  

 periode på fx 2 år.
 Ansøgerkreds Det er alene kommuner, som kan søge om støtte fra puljen.
 Ansøgningsfrist Første ansøgningsrunde har frist for indsendelse af  

 ansøgninger den 1. september 1998. Behandlingen af ansøgningerne forventes at  

 vare ca. en måned.
 Næste ansøgningsrunde udløber den 1. november 1998. Derefter vil der være  

 to årlige ansøgningsrunder med frist for ansøgning henholdsvis den 1. marts  

 og den 1. september.
 Ansøgningskontor Ansøgningen sendes sammen med vedlagte skema i udfyldt  

 stand til Den Sociale Sikringsstyrelse, Puljekontoret, Landemærket 11, 1119  

 København K.
 Administrative spørgsmål kan rettes til Puljekontoret på tlf. 33955000,  

 mandag til fredag 10-12.
 Faglige spørgsmål kan rettes til Kontoret for ældre samt sociale  

 pensioner, Socialministeriets departement, på tlf. 33929300.
Karen Jespersen /Leif Sondrup Bilag 1.
Hvilke informationer bør ansøgningen indeholde ? Hvordan skal ansøgningen bygges op? Disposition for ansøgninger:
 1. Resume.
 2. Formål.
 3. Baggrund.
 4. Forventet resultat.
 5. Fremgangsmåder og arbejdsmetoder.
 6. Faser og aktiviteter.
 7. Ledelse og styring.
 8. Økonomi.
 9. Organisation.
 10.Tidsplan.
 11.Eventuelle bilag.
