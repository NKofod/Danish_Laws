 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993 som senest ændret ved lov nr.  

 414 af 22. maj 1996, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som uddannet  

 tekstilarbejder eller som uddannet tekstiloperatør med speciale i strik,  

 tekstil eller farveri.
 Stk. 2.  Det faglige udvalg for uddannelsen er Det  

 Faglige Udvalg for Textil, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 på erhvervsskolerne mv. (eksamensbekendtgørelsen) og de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
§ 3.  Efter en uddannelsestid på 2 år opnås kompetence  

 som uddannet tekstilarbejder.
Efter en uddannelsestid på 3 år opnås  

 kompetence som uddannet tekstiloperatør med speciale i strik, tekstil eller  

 farveri.
 Stk. 2.  Uddannelsen indledes i praktikvirksomheder  

 eller med 2. skoleperiode.
 § 4.  Skoleundervisningen til uddannet tekstilarbejder  

 varer 30 uger, og skoleundervisningen til tekstiloperatør varer 45 uger.  

 Skoleundervisningen veksler med praktikuddannelse som vist i figuren og som  

 anført nedenfor:
Fritagelse for dele af undervisningen § 5.  Personer, der er fyldt 25 år, og som har mindst  

 6 måneders relevant beskæftigelse inden for tekstilbranchen, kan indgå  

 uddannelsesaftale med en forkortet uddannelsestid, jf. bilaget.
 Stk. 2.  Det faglige udvalg træffer afgørelse om  

 eventuel yderligere nedsættelse af uddannelsestiden efter samråd med skolen  

 og under hensyn til skolens afgørelse efter stk. 3. Det faglige udvalg kan i  

 særlige tilfælde dispensere fra alders- og beskæftigelseskravene.
 Stk. 3.  Skolen træffer afgørelse om fritagelse for dele  

 af skoleundervisningen på baggrund af AMU-kurser i strikning og andre  

 erhvervede kvalifikationer af relevans for uddannelsen, jf. stk. 1.
 Stk. 4.  Afgørelse vedrørende aftaleperioder skal  

 træffes inden indgåelse af uddannelsesaftalen, jf. stk. 1-3.
 Stk. 5.  Praktikuddannelsen gennemføres således, at der  

 tages udgangspunkt i den indlæring, der er foregået i de foregående  

 skoleperioder, og i den voksne elevs arbejdserfaringer.
 § 6.  Fritagelse for dele af uddannelsen kan i øvrigt  

 ske efter hovedbekendtgørelsen.
Uddannelsens mål og indhold § 7.  Den uddannede tekstilarbejder skal kunne udføre  

 arbejde i strikkerier, tekstilvirksomheder og farverier.
Stk. 2.  Den uddannede tekstiloperatør med speciale i  

 strik skal selvstændigt kunne arbejde med de almindeligt forekommende  

 maskiner i trikotageindustrien.
Tekstiloperatøren med speciale i strik skal  

 kunne udføre fejlfinding og -retning samt maskinvedligeholdelse på de i  

 branchen almindeligt forekommende maskiner.
Stk. 3.  Den uddannede tekstiloperatør med speciale i  

 tekstil skal selvstændigt kunne udføre arbejde med de almindeligt  

 forekommende maskiner i tekstilindustrien.
Tekstiloperatøren med speciale i  

 tekstil skal kunne udføre fejlfinding og -retning samt maskinvedligeholdelse  

 på de i branchen almindeligt forekommende maskiner.
Stk. 4.  Den uddannede tekstiloperatør med speciale i  

 farveri skal selvstændigt kunne arbejde med de almindeligt forekommende  

 maskiner i tekstilforædlingsindustrien.
Tekstiloperatøren med speciale i  

 farveri skal kunne udføre fejlfinding og -retning samt maskinvedligeholdelse  

 på de i branchen almindeligt forekommende maskiner.
 Stk. 5.  Uddannelsen tilrettelægges tillige sådan, at  

 eleven gives indsigt i og forståelse for miljømæssige forhold, herunder  

 håndteringen af miljømæssige problemstillinger i forbindelse med fagets  

 materialeanvendelse.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleverne fornødne generelle og  

 specielle kvalifikationer.
Der skal gives eleverne mulighed for at varetage  

 de funktioner, uddannelserne tager sigte på.
Desuden skal undervisningen  

 bidrage til elevernes personlige udvikling og give eleverne forståelse af  

 samfundet og dets udvikling.
Endelig skal der gives eleverne forudsætninger  

 for ved efter- og videreuddannelse at udbygge deres kvalifikationer.
 Stk. 2.  Den vejledende uddannelsestid er følgende:
Grundfag § 9.  Undervisningen i 2. skoleperiode omfatter  

 følgende grundfag: Billedkommunikation og Design (1,1 uge), Dansk, (niveau F)  

 (2,0 uger) og Produktudvikling, produktion og service (4,3 uger).
 Stk. 2.  Undervisningen i 3. skoleperiode omfatter  

 følgende grundfag: Engelsk (niveau F) (2,0 uger), Miljø (1,1 uge) og  

 Produktudvikling, produktion og service (1,1 uge).
 Stk. 3.  Undervisningen i 4. og 5. skoleperiode omfatter  

 følgende grundfag: Dansk (niveau E) (2,0 uger) og Engelsk (niveau E) (2,0  

 uger).
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold og vejledende  

 uddannelsestid:
 Mål: At eleverne får kendskab til og færdigheder i brugen af de  

 maskiner, der anvendes i fremstillings- og bearbejdningsprocesserne.
Rammer for undervisningens indhold: Materialebearbejdning af  

 tekstiler og garner.
Maskinkendskab: Nålebærende maskiner, strikkemaskiner,  

 vævemaskiner, spindemaskiner, tekstilforædlingsmaskiner, tuftingmaskiner og  

 hjælpeværktøjer.
Arbejdspladsens indretning.
Sikkerhed og miljø.
 Vejledende uddannelsestid: 6,8 uger.
 Mål: At eleverne får kendskab til almene faglige udtryk inden for  

 brancheområderne: Strik, tekstil og tekstilforædling.
Rammer for undervisningens indhold: Undervisningen omfatter  

 kendskab til almen faglitteratur inden for brancheområderne med udgangspunkt  

 i - teknologi - mekanisering - automatisering - maskinteknisk opbygning.
 Vejledende uddannelsestid: 0,9 uger.
 Mål: At eleverne får indsigt i de industrielt anvendte  

 tekstilmaterialers art og karakteristika, samt i fibrenes oprindelse,  

 anvendelsesområder og egenskaber.
 Rammer for undervisningens indhold: Naturfibre og kemofibre.
 Vejledende uddannelsestid: 2,2 uger.
 Stk 2.  Undervisningen i områdefag i 3. skoleperiode har  

 følgende mål og rammer for undervisningens indhold og vejledende  

 uddannelsestid:
 Mål: At eleverne opnår kendskab til grundbindingerne og  

 afledninger heraf samt lærer at analysere og optegne bindinger til brug for  

 trikotage- og tekstilmaskiner.
 Rammer for undervisningens indhold: Grundbindinger, afledninger  

 heraf og industriel bindingslære.
 Vejledende uddannelsestid: 0,5 uger.
 Mål: At eleverne bliver bragt på et videregående niveau, og at de  

 gives yderligere kendskab til tekstil-, strik- og  

 tekstilforædlingsindustriens maskiner, disses opbygning, anvendelse og  

 betjening under hensyntagen til virksomhedernes indretning, sikkerhed og  

 miljøforanstaltninger.
Rammer for undervisningens indhold: Materialebearbejdning af  

 tekstiler og garner.
Maskinkendskab: Nålebærende maskiner, strikkemaskiner,  

 vævemaskiner, spindemaskiner, tekstilforædlingsmaskiner, tuftingmaskiner og  

 hjælpeværktøjer.
Arbejdspladsens indretning.
Sikkerhed og miljø.
 Vejledende uddannelsestid: 2,7 uger.
 Stk. 3.  Undervisningen i områdefag i 4.-5. skoleperiode  

 har følgende mål og rammer for undervisningens indhold og vejledende  

 uddannelsestid:
 Mål: At eleverne opnår et videregående kendskab til de i  

 trikotage-, tekstil- og tekstilforædlingsindustriens anvendte maskiner af  

 såvel mekanisk som elektronisk art samt opnår forståelse af maskinernes  

 virkemåde og funktion.
Rammer for undervisningens indhold: Mekaniske og elektroniske  

 flad- og rundstrikkemaskiner.
Mekaniske og elektroniske væve-, spinde- og  

 tuftingmaskiner.
Mekaniske og elektroniske tekstilforædlingsmaskiner.
 Vejledende uddannelsestid: 0,8 uge.
 Mål: At eleverne får kendskab til almene faglige udtryk inden for  

 brancheområderne: Strik, tekstil og tekstilforædling.
Rammer for undervisningens indhold: Undervisningen omfatter  

 kendskab til almen faglitteratur inden for brancheområderne med udgangspunkt  

 i - teknologi - mekanisering - automatisering - maskinteknisk opbygning.
 Vejledende uddannelsestid: 0,8 uger.
Specialefag § 11.  Undervisningen i specialefag i 4.-5.  

 skoleperiode har følgende mål og rammer for undervisningens indhold og  

 vejledende uddannelsestid:
Mål: At eleverne bliver i stand til at anvende gældende  

 mønsteropsætningsmetoder for både mekaniske og elektroniske flad- og  

 rundstrikkemaskiner, samt at eleverne får færdigheder i montering af  

 styremedier og i at foretage maskinindstillinger.
Endvidere skal eleverne  

 gives færdigheder i fremstilling af strikkede styk- og metervarer.
 Rammer for undervisningens indhold: Disponeringsteknik, mekaniske  

 og elektroniske udstyrs- og justeringsøvelser, maskinomstilling,  

 programmering og praktiske strikketekniske øvelser.
 Vejledende uddannelsestid: 7,7 uger.
 Mål: At eleverne opnår et videregående kendskab til  

 tekstilindustriens produktion, maskinpark og produkter, og at de bliver i  

 stand til at anvende gældende mønsteropsætningsmetoder under hensyntagen til  

 den enkelte maskines nærmere bestemte styremedier.
 Rammer for undervisningens indhold: Spinderi-, væveri-,  

 tæppefremstillings-, teksturerings- og jacquardteknik og tekniske tekstiler.  

 Disponeringsteknik, monterings- og justeringsøvelser samt praktiske væve-,  

 spinde- og tuftingøvelser.
 Vejledende uddannelsestid: 7,7 uger.
 Mål: At eleverne får et videregående kendskab til processer og  

 procesforløb i tekstilforædlingsindustrien, herunder kendskab til nuancering,  

 såvel visuel som ved hjælp af farvemålingsudstyr, og at eleverne får kendskab  

 til klargøring af vand til procesvand.
 Rammer for undervisningens indhold: Maskiner, nuancering,  

 fejlfinding og -retning, produktions- og kvalitetskontrol, forbehandling,  

 efterbehandling, trykning, tæppefarvning, belægning, automatik og  

 vand/spildevandsrensning.
 Vejledende uddannelsestid: 7,7 uger.
Valgfag § 12.  Undervisningen i valgfag følger reglerne i  

 hovedbekendtgørelsen.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 15.  I den første praktikperiode skal eleverne  

 orienteres om de arbejdsopgaver, som forekommer under uddannelsen, og under  

 instruktion beskæftiges med simple arbejdsdiscipliner.
 Stk. 2.  I de praktikperioder, der følger efter et  

 skoleophold, skal uddannelsen i virksomheden endvidere tilrettelægges  

 således, at skoleundervisningen og praktikuddannelsen supplerer hinanden, og  

 således at eleven videreudvikler de færdigheder og rutiner, som er gennemført  

 i den forudgående skoleperiode.
 Stk. 3.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad, så eleven ved afslutningen af den sidste praktikperiode når et  

 niveau, der svarer til de krav, der stilles til en tekstiloperatør med  

 speciale i henholdsvis strik, tekstil eller farveri.
Stk. 4.  Under praktikuddannelsen skal der arbejdes med  

 de normalt forekommende arbejdsopgaver inden for uddannelsen.
I øvrigt kan  

 eleven beskæftiges med arbejdsopgaver og discipliner, der er relevante og  

 værdifulde for uddannelsen.
 Stk. 5.  Under praktikuddannelsen indskærpes  

 nødvendigheden af de sikkerhedsregler, der gælder i virksomheden vedrørende  

 personlig sikkerhed.
 Stk. 6.  I den sidste praktikperiode arbejder eleven  

 selvstændigt med alle i virksomheden forekommende udviklings-,  

 vedligeholdelses-, reparations- og arbejdsopgaver inden for uddannelsen.  

 Eleven anvender alle former for arbejdsdiscipliner og metoder og udfører  

 arbejdet ud fra sit kendskab til det nødvendige kvalitetsniveau.
§ 16.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2.
 Stk. 4.  Det faglige udvalg udsender de blanketter, der  

 skal anvendes, jf. stk. 1, til praktikvirksomhederne, jf.  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes, jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 17.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 18.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 19.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i det pågældende skoleophold.
Skolen  

 udarbejder en vejledning, der tilkendegiver elevens behov for supplerende  

 oplæring i praktiktiden og eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 23, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledningen alene til eleven.
Skolens afsluttende bedømmelse § 20.  Skolen afholder eksamen i grundfagene, hvis  

 dette følger af reglerne om disse fag.
 Stk. 2.  Skolen afholder eksamen i specialefagene strik,  

 tekstil og farveri ved afslutningen af 5. skoleperiode.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10 og  

 11.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannel-sens afslutning eleven skriftlig  

 meddelelse om de afgivne karakterer, jf. stk. 3 og 4, hvis karaktererne ikke  

 fremgår af skolebeviset.
§ 21.  Eksamen i specialefag gennemføres således: Der  

 indledes med en teoretisk prøve af en varighed på 4 lektionstimer efterfulgt  

 af en praktisk prøve af en varighed på i alt 24 lektionstimer.
Under den  

 teoretiske prøve må der alene anvendes lommeregner, omregningstabeller og  

 lignende, udleveret af skolen.
Den praktiske prøve, der skal omfatte  

 tilrettelæggelse, gennemførelse, overvågning, kontrol og beskrivelse af en  

 eller flere processer inden for specialefaget, udføres af eleverne som en  

 individuel opgave.
Elevernes arbejde med prøven afbrydes dagligt ved den  

 normale undervisningstids ophør, hvor materialet tages i forvaring af skolen  

 og først udleveres til eleven igen ved starten af næste eksamensdag.
Under  

 udførelsen af den praktiske prøve har eleven egne notater, håndbøger samt  

 lignende materiale, der er godkendt af skolen, til rådighed.
 Stk. 2.  Eksamensopgaverne tilvejebringes af skolen  

 efter samråd med det faglige udvalg.
Stk. 3.  Bedømmelsen af den skriftlige og den praktiske  

 prøve foretages af 1 lærer, udpeget af skolen, og 2 censorer, udpeget af det  

 faglige udvalg.
Karakteren fastsættes efter drøftelse mellem læreren og  

 censorerne, jf. bekendtgørelse om karakterskala og anden bedømmelse.  

 Karakteren beregnes ud fra gennemsnittet af karakteren for den skriftlige  

 prøve, der har vægten 1/3, og karakteren for den praktiske prøve, der har  

 vægten 2/3.
 Stk. 4.  Skolen skal tilbyde eleven en ny eksamen,  

 eventuelt efter supplerende praktik- og/eller skoleophold, såfremt eleven  

 ikke opnår tilfredsstillende resultat, eller såfremt eleven kan godtgøre, at  

 vedkommende på grund af sygdom eller af anden gyldig grund ikke har kunnet  

 møde eller gennemføre opgaverne til eksamen , jf.  

 eksamensbekendtgørelsen.
Karakterskala § 22.  Ved bedømmelsen anvendes 13-skalaen, jf.  

 bekendtgørelse om karakterskala og anden bedømmelse.
Skolebevis § 23.  Når alle skoleperioder er gennemført for  

 tekstilarbejderen, udsteder skolen et skolebevis, hvis gennemsnittet af alle  

 standpunkts- og eksamenskarakterer er mindst karakteren 6.
 Stk. 2.  Når alle skoleperioder er gennemført for  

 tekstiloperatøren, udsteder skolen et skolebevis, hvis mindst karakteren 6 er  

 opnået ved eksamen i specialefaget, og gennemsnittet af alle standpunkts- og  

 øvrige eksamenskarakterer er mindst karakteren 6.
 Stk. 3.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Uddannelsesbevis § 24.  Uddannelsesbevis udstedes af Det Faglige Udvalg  

 for Textil og affattes i overensstemmelse med hovedbekendtgørelsen, når  

 skolebevis og praktikerklæring er udstedt.
Ikrafttrædelses- og overgangsbestemmelser § 25.  Bekendtgørelsen træder i kraft den 15. juli  

 1996 og gælder for de elever, der påbegynder 2. skoleperiode efter dette  

 tidspunkt.
 Stk. 2.  Bekendtgørelse af 10. december 1990 om  

 uddannelsen til strikkeoperatør1), bekendtgørelse af 10. december 1990 om  

 uddannelsen til tekstiloperatør1) og bekendtgørelse af 10. december 1990 om  

 uddannelsen til farverioperatør (* 1) ophæves.
 Stk. 3.  Bekendtgørelse nr. 456 af 22. december 1965 om  

 uddannelse af tekstilteknikere ophæves.
 Stk. 4.  Skolen kan, hvis den ønsker dette, uddanne de  

 elever, der er optaget på de i stk. 2 nævnte uddannelser, efter den nye  

 bekendtgørelse under forudsætning af, at eleverne er indforstået hermed.
Undervisningsministeriet, den 19. juni  

 1996 Ole Vig Jensen / Sonja Lundqvist Bekendtgørelse om de tekstile erhvervsuddannelser Bilag Juni 1996 * Ved erhvervserfaring forstås beskæftigelse som medarbejder i farveri-,  

 strikkeri- eller tekstilvirksomhed, der kan sidestilles hermed.
 Hermed forstås følgende uddannelser: Beklædningshåndværker,  

 beklædningsoperatør, ortopædist, sejl- og boligmonteringsuddannede og  

 skomager samt de tidligere uddannelser: farverioperatør, strikkeoperatør og  

 tekstiloperatør.
 * Hertil kommer eventuel yderligere nedsættelse af uddannelsestiden efter  

 en konkret vurdering i de tilfælde, hvor der er givet nedsættelse af  

 skoletiden. ** Hermed forstås et fuldt gennemført plankursusforløb inden for  

 strikkeområdet (varighed 9-10 uger). Hvis kurset er kortere, kan der  

 eventuelt gives merit efter en konkret vurdering.
 (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
