 I medfør af §§ 3, 26, stk. 2, og § 58, stk. 1 og 3, i lov om tjenestemænd  

 i staten, folkeskolen og folkekirken, jf. lovbekendtgørelse nr. 671 af 2.  

 oktober 1986 fastsættes herved følgende:
 § 1.  Tjenestemænd i stillinger i lønramme 1-34  

 udnævnes og afskediges af ledelsen for vedkommende institution.
 Stk. 2.  Uansøgt afskedigelse af varigt eller på åremål  

 ansatte tjenestemænd kan dog kun foretages af kulturministeren.
§ 2.  Ledelsen for vedkommende institution kan give en  

 tjenestemand tjenestefrihed uden løn i en på forhånd fastsat periode af højst  

 1 år ad gangen.
Den samlede periode, hvori der af institutionens ledelse kan  

 gives en tjenestemand tjenestefrihed uden løn, kan ikke overstige 5 år.
 Stk. 2.  Tjenestefrihed uden løn til institutions- og  

 administrationschefer kan dog kun gives af kulturministeren.
 § 3.  Såfremt det er foreneligt med tjenestens tarv,  

 kan ledelsen for vedkommende institution imødekomme en tjenestemands  

 anmodning om nedsat tjenestetid for begrænset tid eller indtil videre mod  

 tilsvarende lønnedsættelse.
 § 4.  Alle tvivlsspørgsmål om anvendelsen af  

 ovenstående bestemmelser skal forelægges Kulturministeriet.
 § 5.  Bekendtgørelsen træder i kraft den 1. januar  

 1989.
 Stk. 2.  Bekendtgørelse nr. 494 af 21. november 1972 om  

 udnævnelse og afskedigelse af statstjenestemænd ved institutioner under  

 ministeriet for kulturelle anliggender m.v. ophæves.
