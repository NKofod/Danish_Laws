Antaget, at der burde fastsættes regler for adgang til og opbevaring  

 af edb-udskrifter fra et patientregister, hvortil der var adgang fra  

 terminaler, placeret bl.a. i konsulenters private hjem.
Man havde ikke  

 bemærkninger til de sikkerhedsforanstaltninger, som agtedes etableret.
Scleroseforeningen rettede henvendelse til Registertilsynet om omlægning  

 af foreningens manuelle patientregister til edb.
Sagen blev  

 forelagt Registerrådet, idet den konkrete sag var et af de første eksempler  

 på placering af terminaler i private hjem.
Da der således var tale om  

 placering uden for det sædvanlige miljø i en privat virksomhed, fandt man det  

 nødvendigt at foretage en nøjere vurdering af, hvilke konkrete  

 sikkerhedsforanstaltninger, der måtte anses for at være nødvendige.
Det blev oplyst af foreningen, at man agtede at etablere en række nærmere  

 angivne sikkerhedsforanstaltninger, der er anført i bilag 3 til  

 Registertilsynets cirkulæreskrivelse af 10. december 1979, der svarer til de  

 særlige sikkerhedsforanstaltninger i forbindelse med terminalsystemer med  

 f.eks. helbredsoplysninger.
Man oplyste endvidere, at terminaler med adgang  

 til edb-registeret ville blive placeret i foreningens  

 kontor, behandlingsinstitutterne i Ry og Haslev og på socialkonsulenternes  

 private bopæl.
Fra terminalerne vil der være direkte adgang til  

 edb-registeret med henblik på ajourføring, rettelse og sletning.
 Registertilsynet udtalte, at man ikke havde bemærkninger til de  

 sikkerhedsforanstaltninger, som foreningen agtede at etablere.  

 Registertilsynet fandt dog, at der burde fastsættes regler for adgang til og  

 opbevaring af edb-udskrifter fra patientregisteret, herunder udskrifter, der  

 opbevaredes hos de enkelte socialkonsulenter.
 Registertilsynets årsberetning 1986.
