Betænkning afgivet af Sundhedsudvalget  

 den 2. maj 2002 Betænkning over Forslag til lov om ændring af lov om  

 apoteksvirksomhed (Beliggenhed af apotek og apoteksfilial og servicemål  

 for apoteker) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 4. april 2002 og var til 1.  

 behandling den 17. april 2002. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 15. april 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget.
Spørgsmål Udvalget har stillet 3 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
Et af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  

  Ester Larsen (V)  Preben Rudiengaard (V)  

  Jørgen Winther (V) nfmd.  

  Birthe Skaarup (DF) fmd.  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Karen J.
Klint (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Kamal Qureshi (SF)  

  Naser Khader (RV) Enhedslisten, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 186 1 Udkast til tidsplan for udvalgets behandling af lovforslaget 2 Høringsnotat og høringssvar, fra indenrigs- og  

 sundhedsministeren 3 Spm. 1 om tilgængelighed for handicappede, til indenrigs- og  

 sundhedsministeren 4 Spm. 2 om udbringning af apotekervarer til bevægelseshandicappede,  

 til indenrigs- og sundhedsministeren Spm. 3 om, hvorvidt lovforslaget kun gælder fremtidige  

 apoteksbevillinger, til indenrigs- og sundhedsministeren 5 1. udkast til betænkning 6 Svar på spm. 2 om udbringning af apotekervarer til  

 bevægelseshandicappede, fra indenrigs- og sundhedsministeren Svar på spm. 3 om, hvorvidt lovforslaget kun gælder fremtidige  

 apoteksbevillinger, fra indenrigs- og sundhedsministeren 7 Svar på spm. 1 om tilgængelighed for handicappede, fra  

 indenrigs- og sundhedsministeren Bilag 2 Et af udvalgets spørgsmål til indenrigs- og  

 sundhedsministeren og dennes svar herpå Spørgsmålet og indenrigs- og sundhedsministerens svar  

 herpå er optrykt efter ønske fra S.
 Spørgsmål 1:
Hvad agter ministeren at gøre for at sikre, at  

 apotekerne bliver tilgængelige for handicappede, og inden for hvilken  

 tidsramme? Svar:
Efter lovforslaget pålægges apotekeren pligt  

 til at fastsætte servicemål for centrale og relevante aktiviteter  

 inden for områderne distribution af lægemidler og faglig  

 rådgivning om lægemidler.
Forslaget giver endvidere  

 Lægemiddelstyrelsen hjemmel til at fastsætte regler herom.
Det  

 fremgår af bemærkningerne til lovforslaget, at der i  

 Lægemiddelstyrelsens kommende bekendtgørelse vil blive  

 pålagt apotekeren pligt til at redegøre for apotekets politik  

 med hensyn til betjening af handicappede.
Det fremgår endvidere, at  

 apoteket skal dokumentere i hvilket omfang, apoteket lever op til de  

 fastlagte servicemål.
Lægemiddelstyrelsen vil, som led i  

 styrelsens tilsyn med apoteker, kunne påtale tilfælde, hvor en  

 apoteker måtte have fastsat et servicemål, herunder eventuelt  

 servicemål for betjening af handicappede, så lavt, at det giver  

 anledning hertil, samt tilfælde, hvor apoteket ikke lever op til de  

 fastsatte servicemål.
 For så vidt angår sikring af  

 handicaptilgængelighed på apotekerne kan jeg oplyse, at  

 Lægemiddelstyrelsen som led i opfølgningen af en rapport  

 udarbejdet af Center for Ligebehandling af Handicappede om  

 tilgængeligheden på apoteker har udarbejdet et udkast til  

 anbefaling med henblik på at øge  

 handicaptilgængeligheden.
I udkastet peger Lægemiddelstyrelsen på en  

 række såvel mindre som større tiltag, som kan forbedre  

 handicappedes adgang til apotekerne.
De mindre tiltag er tiltag, som  

 apotekerne kan afstedkomme inden for en overskuelig fremtid og en overskuelig  

 økonomisk ramme, mens de større tiltag typisk vil kræve  

 større ombygninger og/eller flytning af apoteksenheder.
 Lægemiddelstyrelsen anbefaler, at der udarbejdes en  

 beskrivelse af det enkelte apoteks tilgængelighed for handicappede samt  

 en plan for, hvilke tiltag apoteket på kort og langt sigt kan etablere  

 med henblik på at forbedre denne tilgængelighed.  

 Lægemiddelstyrelsen har endvidere anbefalet, at Danmarks  

 Apotekerforening inddrages i arbejdet.
 Indenrigs- og Sundhedsministeriet har i forbindelse med  

 afgivelse af bidrag til regeringens årlige beretning (2000/2001) til  

 Folketinget om udviklingen på handicapområdet tilkendegivet, at  

 man med udgangspunkt i Lægemiddelstyrelsens udkast vil fortsætte  

 arbejdet med at forbedre handicaptilgængeligheden på  

 apotekerne.
Det er min opfattelse, at det foreliggende lovforslag  

 bringer arbejdet med at sikre handicaptilgængeligheden på  

 apoteker et skridt videre.
Lovforslaget vil som anført ovenfor betyde,  

 at apotekerne skal udarbejde beskrivelser og fastsætte mål for  

 hvert enkelt apoteks handicapbetjening, hvilket skal omfatte såvel den  

 fysiske tilgængelighed som andre servicetiltag, herunder f.eks.  

 kommunikationsmuligheder i form af teleslynge o.lign.
Herved  

 pålægges den enkelte apoteker at tage positivt stilling til det  

 serviceniveau, apoteket kan tilbyde, og sætte det i forhold til det  

 niveau, der bør tilbydes.
Apotekeren vil i denne forbindelse skulle  

 forholde sig til behovet for forbedringer, der i givet fald kan bringe  

 betjeningen på et acceptabelt niveau.
Med tilvejebringelsen af sådanne beskrivelser og  

 servicemål vil Lægemiddelstyrelsen endvidere opnå et  

 overblik over apotekernes serviceniveau over for handicappede.
På denne  

 baggrund vil der kunne skabes grundlag for at vurdere tilrettelæggelsen  

 af det videre arbejde med at sikre handicaptilgængeligheden på  

 apoteker, herunder i hvilket omfang der måtte være behov for at  

 stille yderligere krav til apotekernes handicapbetjening.
