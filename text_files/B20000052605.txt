Bekendtgørelse om akustiske alarmer  

 på garnredskaber i Nordsøen1)  

  2) I medfør af § 32, stk. 1, og § 130, stk. 2, i fiskeriloven, jf. lov  

 nr. 281 af 12. maj 1999 fastsættes:
 § 1. Bekendtgørelsen gælder for  

 registrerede erhvervs- og bierhvervsfiskeres fiskeri med garn i  

 Nordsøen, ICES-område IV, (afgrænses mod nord af 62°00  

  nordlig bredde, mod vest af 4°00 vestlig længde fra 62°00  nordlig  

 bredde til den skotske kyst, i syd af 51°00  nordlig bredde og i øst  

 af en ret linje mellem Hanstholm fyr og Lindesnes fyr) og uden for  

 basislinien.
§ 2. I perioden 1. august til 31. oktober skal  

 der, for at undgå bifangst af marsvin, være monteret aktive  

 akustiske alarmer ved garn, når disse enkelte eller sammenhæftede  

 i lænker er indtil 300 m lange.
Der skal være monteret en  

 akustisk alarm ved hver ende af et garn eller garnlænke.
 Stk. 2. Redskaber, der er omfattet af pligten i stk. 1,  

 skal være afmærket med bogstaverne "AA". Bogstaverne skal  

 være skrevet synligt på mærket med oplysning om fiskerens  

 registreringsnummer og fartøjsnummer, der efter reglerne om  

 mærkning af fiskeredskaber skal være anbragt 1,2 m over  

 vandoverfladen.
 § 3. En akustisk alarm skal opfylde ét af  

 følgende sæt specifikationer:
1) a)	Frekvens: 8 forskellige signaler mellem 40 og 120 kHz.
 b)	Signalstyrke: 145 dB (re 1 mikroPa @ 1 m).
 c)	Signallængde: 300 ms.
 d)	Signalinterval: tilfældigt mellem 5 og 30 s.
2) a)	Frekvens: 10 kHz bred bånd.
 b)	Signalstyrke: 130 dB (re 1 mikro Pa @ 1 m).
 c)	Signallængde: 300 ms.
d)	Signalinterval: 4 s Stk. 2. Fiskeridirektoratet kan godkende andre akustiske  

 alarmer, der har en tilsvarende dokumenteret skræmmeeffekt i forhold  

 til marsvin.
 § 4. Montering af alarm kan undlades, når et  

 garn eller garnlænke står inden for en afstand af 200 m fra et  

 andet garn eller en anden garnlænke ved hvilke, der er monteret  

 akustiske alarmer i overensstemmelse med § 3, nr. 1, eller inden for 100 m,  

 hvis alarmen er i overensstemmelse med § 3, nr. 2.
 § 5. Overtrædelse eller forsøg  

 på overtrædelse af §§ 2 og 3 straffes med bøde.
 § 6. Bekendtgørelsen træder i kraft  

 den 1. august 2000.
Ministeriet for Fødevarer, Landbrug og  

 Fiskeri, den 9. juni 2000 Ritt Bjerregaard /Lars O.
Hansen 1)   Bekendtgørelsen er notificeret  

 i overensstemmelse med Europa-Parlamentets og Rådets direktiv, nr.  

 98/34/EF (EFT 1998, L 204, s. 34), om informationsprocedure med hensyn til  

 tekniske standarder og forskrifter.
2)   

  Bekendtgørelsen indeholder bestemmelser, der, for så vidt  

 angår marsvin, gennemfører artikel 12, stk. 4, i Rådets  

 direktiv 92/43/EØF af 21. maj 1992 om bevaring af naturtyper samt  

 vilde dyr og planter, som offentliggjort i EF-Tidende, nr.
L 206 af  

 22/07/92.
