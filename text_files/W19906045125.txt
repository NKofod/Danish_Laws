K ønskede en til ham udstedt check udbetalt hos P.
P indsatte beløbet  

 på en konto og modregnede efterfølgende i K's gæld til P.
K krævede beløbet  

 udbetalt og fik medhold heri.
 Kendelse af 5. november 1990 i sag nr. 220/1990 (Modegning ved indløsning  

 af check).
Klageren K henvendte sig den 21. maj 1990 i pengeinstituttet P's afdeling  

 for at få udbetalt en til ham udstedt krydset check.
Den ekspederende  

 medarbejder foretog herefter fra et lokale i tilslutning til  

 ekspeditionslokalet en opringning.
Efter at have legitimeret sig, endosserede  

 K checken og overgav den til P's medarbejder, hvorefter K fik oplyst, at  

 udbetaling af beløbet ikke kunne ske, idet dette ville blive sat ind på en  

 konto.
 P meddelte herefter i skrivelse af 22. maj, at indestående på den konto,  

 hvor checken var indsat, var hævet til indfrielse af K's gæld til P.
 K indbragte sagen for Ankenævnet med påstand om, at P tilpligtedes at  

 udbetale checkbeløbet.
 P nedlagde påstand om frifindelse.
 Ankenævnet tog K's påstand til følge med følgende bemærkninger:
»Det må lægges til grund, at K ved sin henvendelse i P's afdeling  

 anmodede om at få checkbeløbet udbetalt kontant og overgav den endosserede  

 check til P's medarbejder med henblik på dette.
P har herefter ikke været  

 berettiget til at tilegne sig checkbeløbet ved i stedet at indsætte dette på  

 en konto i K's navn og derefter foretage modregning heri.« Ankenævnet udtalte samtidig, at man fandt P's fremgangsmåde særdeles  

 kritisabel.
