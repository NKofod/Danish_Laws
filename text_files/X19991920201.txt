 Voldgiftssag afgjort af Voldgiftsnævnet  

 for Bygge- og Anlægsvirksomhed.
Vedrører AB 92 §§ 27, stk. 2, nr. 2 + 24, stk.  

 3 Under denne voldgiftssag, der er anlagt den 5. marts 1998,  

 har klageren efter sin endelige påstand påstået indklagede  

 tilpligtet at betale 89.216,27 kr. med tillæg af renter 5 % over den  

 til enhver tid værende diskonto af 87.483,87 kr. fra den 11. september  

 1996, til betaling sker.
 Indklagede har efter sin endelige påstand  

 påstået frifindelse mod betaling af 3.151,27 kr.
 Sagen angår spørgsmålet, om indklagede  

 er forpligtet til at betale klageren godtgørelse for ekstraudgifter i  

 anledning af en forcering af arbejdet med færdiggørelse af en  

 VVS-entreprise, som klageren i forsommeren 1996 skulle udføre som led  

 i en renovering af vandbehandlingsanlægget i en svømmehal.
 I påstandsbeløbet på 89.216,27 kr.  

 indgår følgende poster :
 1. Forceringsudgifter vedrørende stålfiltre  

                                         24.000,00 kr.
 2. Ekstra tidsforbrug og overarbejde p.g.a.
 komprimeringen i tidsplanen  

                                44.852,00 kr.
 I alt  

                                                       68.852,00 kr.
 Moms heraf 25 %  

                                       17.213,00 kr.
 I alt  

                                                       86.065,00 kr.
3. Moms af det af indklagede anerkendte ekstra krav vedrørende avance på 14.801,75  

 kr.                                3.700,43 kr.
 I alt  

                                                       89.765,43 kr.
4. Heraf trækkes indklagedes modkrav på 1.825,25 kr. ekskl. moms, svarende til incl. moms  

                         2.281,56 kr.
 I alt herefter  

                                                    87.483,87 kr.
5. Renter af det af indklagede anerkendte ekstrakrav vedrørende avance på 14.801,75  

 kr.
for perioden 11.09.1996   29.10.1997 (hvor kravet blev betalt)  

                                        1.732,40 kr.
 I alt herefter  

                                                  89.216,27 kr.
 Der er forud for den mundtlige forhandling opnået  

 enighed mellem parterne om betaling af posterne 3 og 4.
 Under den mundtlige forhandling har indklagede taget  

 bekræftende til genmæle over for post 5.
 Posterne 3   5 udgør netto 3.151,27 i klagerens  

 favør.
 Der er i henhold til "Regler for behandling af sager  

 ved de af Voldgiftsnævnet for bygge- og anlægsvirksomhed nedsatte  

 voldgiftsretter" nedsat en voldgiftsret bestående af  

 civilingeniør Niels Steen Steensen, afdelingsleder Jørgen  

 Bassing, og landsdommer Peter Lilholt med sidstnævnte som formand.
 Der er under den mundtlige forhandling afgivet  

 forklaringer af klagerens direktør, af kulturchef hos indklagede, af  

 chefkonsulenten og af direktør hos klagerens leverandør.
 Sagen har været procederet.
 Efter votering har voldgiftsretten mundtligt givet  

 parterne en begrundet tilkendegivelse om sagens udfald.
 Klageren har ønsket sagen afgjort ved kendelse.
 Kendelsen er   med parternes indforståelse  

 affattet uden egentlig sagsfremstilling og uden gengivelse af de afgivne  

 forklaringer og af parternes procedurer.
 Voldgiftsrettens begrundelse og resultat :
 1. Forceringsudgifter vedrørende  

 stålfiltre.
Det lægges til grund, at klageren i sit  

 licitationsbud af 30. april 1996 havde indregnet stålfiltre med 81.500  

 kr. stykket.
Klagerens leverandør af stålfiltre har for  

 voldgiftsretten oplyst, at klageren var orienteret om, at prisen på de  

 filtre, der rent faktisk blev anvendt, var 85.000 kr. pr. stk. med normal  

 leveringstid.
 Det lægges endvidere til grund, at klageren var klar  

 over, at den normale leveringstid for stålfiltre var mindst 6 uger.  

 Klagerens leverandør har for voldgiftsretten oplyst, at den normale  

 leveringstid er 8-10 uger, og at merprisen på 8.500 kr. pr. filter er  

 begrundet i, at produktionen skulle fremskyndes..
 Af klagerens acceptskrivelse af 7. juni 1996 fremgår  

 det, at entreprenøren ved modtagelse af acceptskrivelsen "  

 ..bekræfte ..at være indforstået med ..at der i forhold til  

 udbudsmaterialet ikke er taget forbehold, der ikke direkte er omtalt i  

 accepten".
 Da klageren den 7. juni 1996 modtog acceptskrivelsen og  

 samme dag bestilte stålfiltrene, tog klageren over for indklagede ikke  

 noget forbehold om, at hvis den oprindelige tidsplan, hvorefter arbejdet  

 skulle være afsluttet den 12. juli 1996, skulle overholdes   hvilket  

 klageren accepterede, at den skulle   ville der som følge af den  

 derved nødvendiggjorte forkortelse af produktionstiden hos  

 leverandøren af stålfiltrene, skulle afholdes ekstraudgifter,  

 som indklagede og ikke klageren skulle betale.
 Heller ikke på det første byggemøde  

 den 11. juni 1996, hvor tidspunktet for filtrenes levering blev fastsat til  

 "uge 27", tog klageren forbehold om godtgørelse for  

 merudgifter, og det er ikke bevist, at klageren tidligere end den 11.  

 september 1996 ved overgivelsen til indklagede af klagerens  

 "Aftaleseddel nr. 20" af 10. september 1996 gjorde indklagede  

 bekendt med et krav om betaling af "Forceringsudgifter i forbindelse med  

 fremstilling af filterbeholdere ..".
 Det er herefter ikke godtgjort, at arbejdet   ud over den  

 forcering, som klageren accepterede   har været forceret på en  

 sådan måde eller i en sådan grad, at det kan begrunde, at  

 indklagede helt eller delvis skal godtgøre klageren den merpris, som  

 klageren i forhold til den pris, der blev anvendt ved udregningen af  

 licitationsbudet, har måttet betale for stålfiltrene.
 Voldgiftsretten tager herefter indklagedes påstand  

 om frifindelse for betaling af godtgørelse for forceringsudgifter  

 vedrørende stålfiltrene til følge.
 2. Ekstra tidsforbrug og overarbejde på grund  

 af komprimering i tidsplanen.
 Ifølge tidsplanen i beskrivelsen af  

 Vandbehandlingsentreprisen dateret den 15. april 1996 skulle arbejdet  

 påbegyndes den 20. maj 1996 og være afsluttet 8 uger senere, den  

 12.juli 1996.
 Klageren tog ved modtagelsen af acceptskrivelsen af 7.  

 juni 1996 ikke forbehold over for denne tidsplan.
 På det første byggemøde den 11. juni  

 1996 blev tidsplanen ændret, således at arbejdet med  

 vandbehandlingsanlægget skulle påbegyndes samme dag og være  

 afsluttet 6 uger senere i uge 29.
 Klageren tog ikke forbehold over for denne nye  

 tidsplan.
 Klageren har gjort gældende, at klageren   ud over  

 eventuelle merudgifter som følge af den komprimering af tidsplanen,  

 som klageren accepterede den 11. juni 1996   er blevet påført  

 merudgifter på (mindst) 44.852 kr., fordi den forudsætning, der  

 var afgørende for, at klageren uden ekstra omkostninger kunne  

 færdiggøre sin entreprise til tiden, bristede, da  

 betonentreprenøren ikke overholdt den tidsplan, der var lagt for  

 betonentreprisen.
 Klageren har under påberåbelse heraf gjort  

 gældende, at indklagede i medfør af AB 92 § 27, stk. 2, nr. 2,  

 jf. § 24, stk. 1, nr. 2, skulle godtgøre klageren disse  

 merudgifter.
 Da klageren første gang   den 11. september 1996  

 fremsatte krav om betaling af det beløb, der udgør  

 påstandens post 2, skete det ved overgivelse til indklagede af  

 "Aftaleseddel nr. 21" af 10. september 1996, hvori anledningen til  

 afholdelse af de meromkostninger, der krævedes betalt, er beskrevet  

 således :
"Ekstra tidsforbrug og overarbejde p.g.a. forskydning  

 af tidsplan.
Forgæves kørsler mv.   opstart med nye folk p.g.a.  

 ferie".
 Klageren har ikke tidligere end den 5. februar 1997  

 skriftligt gjort gældende, at de merudgifter, som klageren kræver  

 betaling for, er påført klageren som følge af  

 betonentreprenørens forsinkelse.
 Klageren har imidlertid gjort gældende, at klagerens  

 direktør under et byggemøde over for chefkonsulenten, har gjort  

 opmærksom på, at klageren ville kræve godtgørelse  

 for merudgifter, som klageren blev påført som følge af  

 den ekstra forcering af arbejdet, betonentreprenørens forsinkelse  

 nødvendiggjorde.
 Klageren har yderligere gjort gældende, at selv om  

 det ikke kan lægges til grund, at indklagede eller indklagedes  

 repræsentant mundtligt er blevet gjort bekendt med et forbehold eller  

 krav fra klageren om godtgørelse, har det for indklagede været  

 åbenbart, at betonentreprenørens ubestridte forsinkelse var af  

 en sådan karakter, at klageren for at overholde tidsplanen var tvunget  

 til at forcere sit arbejde langt ud over det forudsatte med deraf  

 følgende nødvendige merudgifter, som indklagede og ikke  

 klageren i sidste instans må hæfte for.
 Hertil bemærker voldgiftsretten, at  

 chefkonsulenten har benægtet at klagers direktør over for ham  

 har taget noget forbehold om ekstra betaling for forceringsudgifter, og  

 at kulturchef hos indklagede har forklaret, at han ikke har  

 overværet en ordveksling mellem chefkonsulenten og klagers  

 direktør herom eller i øvrigt er blevet gjort opmærksom  

 på eller været bekendt med, at betonentreprenørens forhold  

 nødvendiggjorde en ekstraordinær omkostningsforøgende  

 forcering af klagers arbejde.
 Efter den bevisførelse, der har været for  

 voldgiftsretten   og i denne sammenhæng navnlig efter chefkonsulentens  

 og kulturchefens forklaringer   har klageren ikke bevist, at klageren  

 mundtligt har taget forbehold eller tidligere end den 5. februar 1997 fremsat  

 krav om godtgørelse i anledning af betonentreprenørens  

 forhold.
 Klageren har heller ikke kunnet bevise, at det var  

 været så åbenbart for indklagede, at  

 betonentreprenørens forsinkelse påførte klageren  

 ekstraordinære meromkostninger, at klageren over for indklagede har  

 kunnet undlade at tage et egentligt forbehold eller undlade at  

 fremsætte et direkte krav om godtgørelse.
Det er derfor ikke bevist, at klageren tidligere end den  

 5. februar 1997 direkte eller indirekte har givet indklagede den  

 "underretning", der efter AB 92 § 24, stk. 3, er en  

 forudsætning for, at en entreprenør kan få ret til at  

 forlænge en tidsfrist som følge af en anden entreprenørs  

 forsinkelse   og det er for sent.
Klageren er allerede som følge heraf  

 afskåret fra at påberåbe sig en sådan forsinkelse som  

 grundlag for et krav om godtgørelse i medfør af AB 92 § 27,  

 stk. 2, nr. 2.
 Det bemærkes i øvrigt, at efter den  

 bevisførelse, der har været for voldgiftsretten, kan det ikke  

 nærmere fastlægges, hvori betonentreprenørens forsinkelse  

 bestod, og hvad den skyldtes, ligesom det efter den trinvise  

 forlængelse af tidsplanen, der også for klagens entreprise blev  

 aftalt på byggemøderne, ikke er muligt at afgøre, hvor  

 stor en del   om nogen del- af de meromkostninger, klageren kræver  

 godtgjort, der kan henføres til en forsinkelse, der er omfattet af AB  

 92 § 24, stk. 1, nr. 2. Voldgiftsretten har i den forbindelse bl.a.  

 hæftet sig ved den ovenfor citerede begrundelse i klagerens  

 "Aftaleseddel nr. 21" forafholdelsen af de krævede  

 meromkostninger.
 Efter det anførte tager voldgiftsretten herefter  

 indklagedes påstand om frifindelse for kravet i post 2 i klagerens  

 påstand til følge.
 Da der mellem parterne er enighed om sagens udfald for  

 så vidt angår posterne 3, 4 og 5 i klagerens påstand,  

 afsiger voldgiftsretten som nedenfor anført kendelse i  

 overensstemmelse hermed.
 THI BESTEMMES :
Inden 14 dage skal indklagede til klager betale  

 3.151,27 kr. med tillæg af renter 5 % over den til enhver tid  

 værende diskonto af 1.418,87 kr. fra den 11.september 1996, til  

 betaling sker.
Inden samme frist skal klager betale sagens omkostninger til  

 indklagede med 12.500 kr.
 Omkostningerne ved voldgiftsrettens behandling af sagen  

 skal klageren betale inden 14 dage efter modtagelse af opgørelse  

 herover fra voldgiftsrettens formand.
