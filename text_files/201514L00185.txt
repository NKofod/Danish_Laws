Betænkning afgivet af Skatteudvalget den 19. november 2015 Betænkning over Forslag til lov om ændring af lov om spil, lov om afgifter af spil og lov for Grønland om visse spil (Justering af gebyrskalaen for væddemål og onlinekasino, månedsafregning for væddemål og onlinekasino m.v.) [af skatteministeren (Karsten Lauritzen)]:
1. Udvalgsarbejdet Lovforslaget blev fremsat den 7. oktober 2015 og var til 1. behandling den 23. oktober 2015. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Lovforslaget er en genfremsættelse af dele af lovforslag nr.
L 173 (folketingsåret 2014-15, 1. samling), som er blevet delt i to i forbindelse med genfremsættelsen.
I forbindelse med genfremsættelsen har lovforslaget ikke været sendt i fornyet høring.
Høringssvar og høringsnotat over lovforslag nr.
L 173 (folketingsåret 2014-15, 1. samling) er omdelt som bilag 3.
2. Indstillinger og politiske bemærkninger Udvalget indstiller lovforslaget til vedtagelse uændret.
Enhedslistens medlemmer af udvalget bemærker, at de kan støtte den i lovforslaget foreslåede ændring af gebyrstrukturen for Spillemyndighedens tilsyn med væddemål og onlinekasino, da den struktur, der er i øjeblikket, efter EL's opfattelse har vist sig ikke at afspejle markedet.
Der er enkelte store spiludbydere, som betaler et relativt lavt gebyr set i forhold til deres spilindtægter, mens de mindre spiludbydere betaler et relativt højt gebyr i forhold til deres spilindtægter. Ændringen af gebyrstrukturen vil efter EL's opfattelse skabe en mere retfærdig gebyrstruktur, da den sørger for, at de store spiludbydere ikke får en udvidet konkurrencefordel.
EL kan endvidere støtte den i lovforslaget foreslåede ændring af afgiftsperioden fra 1 uge til 1 måned.
Den nuværende afgiftsperiode (1 uge) muliggør ikke overførelse af en negativ bruttospilleindtægt fra en afgiftsperiode til en anden, men ved at forlænge perioden til 1 måned gives der mulighed for, at en negativ spilleindtægt kan medregnes i en længere periode.
 EL finder det derudover acceptabelt, at visse spiludbydere, der skal offentliggøre en række informationer og nøgletal i en årsredegørelse, fremover kan nøjes med at sende disse oplysninger til Spillemyndigheden.
EL mener dog, at det er kritisabelt, at lovforslaget medfører et varigt mindreprovenu efter tilbageløb og adfærd på 5 mio. kr.
I en situation, hvor regeringen i sit finanslovsforslag vil gennemføre massive besparelser i velfærden i kommunerne, burde et lovforslag, som omhandler spil, ikke medføre færre indtægter til det offentlige.
Tværtimod burde Folketinget se på, om spilområdet kunne bidrage mere til den fælles velfærd.
Da der er tale om et  i statssammenhæng  ubetydeligt mindreprovenu, vil EL ikke lade dette være afgørende for partiets indstilling.
Alternativets medlemmer af udvalget hæfter sig ved, at ændringen af gebyrstrukturen for spillemyndigheders tilsyn med væddemål og onlinekasino i højere grad vil afspejle markedet og dermed medføre en mere retfærdig gebyrstruktur, hvor store spiludbydere ikke får en konkurrencefordel.
ALT støtter derfor lovforslaget.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Dennis Flydtkjær (DF) Jan Rytkjær Callesen (DF) Hans Kristian Skibby (DF) Kim Christiansen (DF) Morten Marinus (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Britt Bager (V) Merete Riisager (LA) nfmd.
Ole Birk Olesen (LA) Brian Mikkelsen (KF) Per Husted (S) Jens Joel (S) Jeppe Bruus (S) Jesper Petersen (S) Mattias Tesfaye (S) Peter Hummelgaard Thomsen (S) Thomas Jensen (S) fmd.
Henning Hyllested (EL) Pelle Dragsted (EL) Josephine Fock (ALT) René Gade (ALT) Martin Lidegaard (RV) Lisbeth Bech Poulsen (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
