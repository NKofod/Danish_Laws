(Til stiftsøvrighederne) Kirkeministeriet har fastsat de neden for i afsnit A og B anførte,  

 vejledende regler om beregning af vederlag til vikarer for kirketjenere,  

 kordegne, organister og gravere gældende fra den 1. april 1990.
Reglerne er alene udformet med sigte på vikariater i stillinger, der  

 aflønnes efter tjenestemændenes lønrammer.
De kan ikke anvendes i de  

 tilfælde, hvor en tjenestemandsansat kirkefunktionær eller en  

 kirkefunktionær, der aflønnes på tilsvarende måde, er konstitueret eller  

 vikarierer i anden stilling i stedet for eller samtidig med varetagelsen af  

 hans egen stilling.
I tilfælde, hvor vikariatet varetages af en pensioneret tjenestemand i  

 folkekirken eller af en person, der oppebærer understøttelse fra folkekirken,  

 kan nedenstående regler anvendes, såfremt vikariatet er af kortere varighed  

 end 1 måned.
Er vikariatet af længere varighed, beregnes honoraret som  

 forskellen mellem den løn, som den pågældende ville opnå ved udnævnelse i  

 stillingen, og den pågældende pension eller understøttelse.
Dette gælder dog  

 kun vikariater i stilling som kirketjener, kordegn og organist.  

 Stiftsøvrigheden vil om fornødent kunne yde bistand ved foretagelse af  

 beregningen.
Ved vikariat i graverstilling må spørgsmålet om vederlagets  

 beregning i sådanne tilfælde forelægges stiftsøvrigheden.
 Spørgsmålet om beregning af honorar bedes forelagt ministeriet i tilfælde,  

 hvor den vikarierende er tjenestemand eller pensioneret tjenestemand under  

 andre styrelser samt i tilfælde, hvor den vikarierende oppebærer  

 understøttelse fra andre styrelser.
 De i bilagene angivne lønbeløb forudsætter endvidere, at vikaren er fyldt  

 18 år.
A.
Enkeltstående vikartjenester m.v. for kirketjener, kordegn og organist.
I tilfælde, hvor vikaren antages til at medvirke ved en eller flere på  

 forhånd bestemte gudstjenester eller kirkelige handlinger, benyttes de i  

 bilag 1 angivne satser.
Såfremt betaling pr. tjeneste på grund af tjenestens  

 varighed ikke giver et rimeligt vederlag, betales vikaren med timeløn i  

 forhold til tjenestetiden.
Den i bilaget angivne minimumssats for weekendvikarer anvendes, såfremt en  

 vikar antages til at medvirke ved forefaldende, ikke på forhånd angivne  

 tjenester i en weekend.
Den angivne sats omfatter weekenden som helhed og  

 benyttes kun, såfremt en beregning efter de gudstjenester og kirkelige  

 handlinger, ved hvilke vikaren faktisk har medvirket, ikke fører til et  

 højere beløb.
 Bilag 1 er ændret i forhold til tidligere således, at der kun er en sats  

 pr. kategori fremfor to fordelt efter geografisk placering.
Såfremt vikaren tillige skal udføre anden tjeneste (f.eks. vikariere på  

 kordegnekontoret), vederlægges vikaren med timeløn for den samlede  

 tjenestetid i forbindelse med medvirken ved gudstjenester og kirkelige  

 handlinger samt den vikaren pålagte anden tjeneste, jfr. reglerne i afsnit B.  

 Minimumssatsen for weekendvikarer anvendes i disse tilfælde kun, såfremt  

 timelønberegningen fører til et lavere resultat.
Det er også i disse tilfælde  

 en forudsætning for anvendelse af minimumssatsen for weekendvikarer, at  

 tjenesten ikke ved antagelsen af vikaren er tidsmæssigt nøjagtigt fastlagt.
B.
Honorar i andre tilfælde til vikarer for kirketjenere, kordegne og   

 organister.
I bilag 2 - 4 angives honorarsatser pr. uge for vikarer i kirketjener-,  

 kordegne- og organiststillinger.
For kirketjener- og kordegnestillinger  

 angives tillige en timesats.
Sidstnævnte bør anvendes i tilfælde, hvor vikariatet i kirketjener~ eller  

 kordegnestillingen har en kortere varighed end 1 uge.
I sådanne tilfælde  

 betales vikarer i organiststillinger pr. tjeneste.
Arbejdsforpligtelsens  

 omfang bør i forvejen aftales med vikaren.
Ugesatsen kan anvendes, når vikariatet strækker sig over et tidsrum af fra  

 1 uge til 1 måned.
Det forudsættes, at vikaren har en fridag for hver fulde  

 uges tjeneste.
Honorar for brudte uger beregnes med et til antallet af  

 arbejdsdage i den brudte uge (eventuel fridag medregnes ikke) svarende antal  

 sjettedele af ugebeløbet.
Anvendelse af ugesatsen for vikarer i kirketjener, kordegne- og  

 organiststillinger forudsætter, at stillingen er fuldtidsbeskæftigelse - nu  

 svarende til 38 timer ugentlig.
Er der fastsat en lønkvote for stillingen,  

 nedsættes ugesatsen tilsvarende.
Det nedsatte beløb forhøjes med 5,26% som  

 kompensation for arbejdstidsnedsættelserne.
 Varer vikariatet 1 måned eller længere og kan ligestilles med egentlig  

 konstitution i stillingen derved, at den vikarierende varetager stillingen  

 fuldt ud, som om han var ansat i denne og har samme rådighedsforpligtelser,  

 vederlægges den vikarierende med stillingens begyndelsesløn (nedsat i  

 overensstemmelse med den eventuelt for stillingen fastsatte kvota). Såfremt  

 en særlig klassificering er fastsat for prøveansættelse i stillingen,  

 anvendes lønnen ifølge denne klassificering.
C.
Vikariat i graverstilling.
 Vikar i graverstilling aflønnes pr. time i henhold til timeseddel efter de  

 i bilag 6 angivne timelønssatser.
Disse kan kun anvendes, såfremt vikaren ikke er ansat i anden stilling som  

 graver eller stilling i øvrigt, som lønnes efter tjenestemændenes  

 lønrammesystem.
Såfremt vikaren er ansat i anden graverstilling, og  

 vikariatet ikke er regulativmæssigt pålagt ham - i hvilket tilfælde  

 vikarbetalingen er indregnet i hans faste løn - beregnes eventuelt vederlag  

 efter bestemmelsen i § 11 i aftale om løn- og ansættelsesvilkår for  

 stillinger som graver, jfr. bemærkningerne til denne bestemmelse i cirkulære  

 af 14. december 1981.
D.
Feriegodtgørelse.
Udover vikarhonorar tilkommer der vikaren feriegodtgørelse på 12 1/2% af  

 honorarbeløbene.
Feriegodtgørelse udbetales over Feriegiro.
 Nærværende cirkulære bedes bekendtgjort for stiftets menighedsråd,  

 provstiudvalg og provstirevisorer.
 For lønninger, der påvirkes af arbejdstidsnedssættelsen pr. 1. september  

 1990, vil cirkulære blive udsendt forinden.
 Lønninger vil ikke blive ændret pr. 1. oktober 1990.
 Kirkeministeriet, den 11. april 1990.
 P.M.V.
 E.B.
Kirsten Bruun ktr.fm.
BILAG 1 Vikarsatser pr. tjeneste gældende pr. 1. april 1990.
--------------------------------------------------------------------- --------------------------------------------------------------------- Beregning af vederlag til vikar i organiststilling med de under b og c  

 anførte satser forudsætter, såvel at organiststillingen er klassificeret som  

 angivet under b og c, samt at vikaren opfylder de uddannelsesmæssige  

 betingelser for at ansættes i stillingen (nemlig: Præliminær Orgelprøve for  

 så vidt angår stillinger i lønramme 9-14-17 med et særligt tillæg på  

 14.659,71 og højeste organisteksamen for så vidt angår stillinger i lønramme  

 17-23-29 eller højere).
BILAG 2 Honorartakster pr. uge og pr. time for vikarer i kirketjenerstilling  

 gældende fra 1. april 1990.
--------------------------------------------------------------------- --------------------------------------------------------------------- For tjenester uden for sædvanlig arbejdstid (søn- og helligdage, lørdage  

 efter 14.00 og hverdage efter 17.00) ydes som tillæg til foranstående  

 honorarsatser pr. uge 1/52 af det stillingen tillagte rådighedstillæg  

 (»sædvanligt«, »forhøjet« og »maksimalt«  

 grundbeløb er mærket henholdsvis I, II og III) således:
--------------------------------------------------------------------- --------------------------------------------------------------------- Såfremt kirketjenerstillingen ikke er heltidsbeskæftiget (38 timer ugtl.),  

 og stillingsindehaveren derfor lønnes med en kvota af lønrammelønnen,  

 nedsættes de i skemaet angivne honorarsatser pr. uge samt foranstående tillæg  

 pr. uge for tjeneste uden for sædvanlige arbejdstider i forhold til lønkvoten  

 for stillingen.
Det derved fremkomne beløb forhøjes med 5.26%.
 Som tillæg til timesatsen ydes:
BILAG 3 Honorartakster pr. uge og pr. time for vikarer i kordegnestilling gældende  

 fra 1. april 1990.
--------------------------------------------------------------------- --------------------------------------------------------------------- Såfremt stillingens klassicifering i lønramme 9-15-17 eller 14-17-20  

 skyldes kordegnens varetagelse af kasserererhverv, og vikaren ikke varetager  

 kassererforretningerne under vikariatet, beregnes vikarhonoraret, som om  

 stillingen var klassificeret henholdsvis i lønramme 9-13 og 9-15-17.
 For tjeneste uden for sædvanlig arbejdstid (søn- og helligdage, lørdage  

 efter kl. 14.00 og hverdage efter kl. 17.00) ydes som tillæg til foranstående  

 honorarsatser pr. uge 1/52 af det stillingen tillagte rådighedstillæg  

 (»sædvanligt«, »forhøjet« og »maksimalt«  

 grundbeløb er mærket henholdsvis I, II, III) således:
Såfremt kordegnestillingen ikke er heltidsbeskæftigelse (38 timer uglt.).  

 og stillingsindehaveren derfor lønnes med en kvota af lønrammelønnen  

 nedsættes de i skemaet angivne honorarsatser pr. uge i forhold til lønkvoten  

 for stillingen.
Det derved fremkomne beløb forhøjes med 5,26%.
--------------------------------------------------------------------- --------------------------------------------------------------------- Som tillæg til timelønsatsen ydes:
BILAG 4 Honorartakster pr. uge for vikarer i organiststillinger gældende fra 1.  

 april 1990.
--------------------------------------------------------------------- --------------------------------------------------------------------- For de kvoterede satser er indregnet 5,26%.
 Foranstående honorartakster er nedsat i forhold til stillingernes  

 begyndelsesløn og skal anvendes uden yderligere fradrag.
BILAG 5 Honorarsatser pr. tjeneste (gudtjeneste, vielse, begravelse m.v.) for  

 vikarer i kirkesangerstillinger og organiststillinger, der ikke lønnes efter  

 tjenestemændenes lønrammer.
--------------------------------------------------------------------- --------------------------------------------------------------------- Betaling af vikarsatsen for honorarskala Ia forudsætter, at vikarer for  

 organister har bestået første delprøve i den præliminære organistuddannelse  

 eller seminariet orgelprøve eller for kirkesangere, at den pågældende har  

 bestået en af Kirkeministeriet godkendt kirkesangerprøve.
 Betaling af vikarsatsen for honorarskala Ib forudsætter, at vikaren skal  

 have bestået anden delprøve i den præliminære orgeluddannelse.
 Tilsvarende forudsætter betaling for vikarsatsen for honorarskala II, at  

 stillingen lønnes efter denne honorarskala, og at vikaren har mindst  

 Præliminær Orgelprøve.
 Endelig forudsætter betaling af vikarsatsen for honorarskala III, at  

 stillingen lønnes efter denne honorarskala, og at vikaren har bestået højeste  

 eksamen fra et dansk musikkonservatorium.
Antages vikaren for en periode af en uge eller mere, fastsættes  

 vikarhonoraret til en forholdsmæssig del af det stillingindehaveren  

 tilkommende honorar.
Det er dog en forudsætning for at oppebære honorar efter  

 honorarskala II og III, at vikaren opfylder de herfor fastsatte  

 uddannelsesbetingelser.
 Foranstående vikarsatser kan ikke anvendes ved vikariater i stillinger,  

 der lønnes efter tjenestemændenes lønrammer.
BILAG 6 Timesatser for vikarer i graverstillinger gældende fra 1. april 1990.
--------------------------------------------------------------------- Såfremt vikaren har faglig uddannelse som gartner eller opfylder  

 betingelserne i § 3, stk. 2, i aftale om løn- og ansættelsesvilkår for  

 stillinger som graver for at lønnes som graver, udgør timesatsen dog  

 følgende:
