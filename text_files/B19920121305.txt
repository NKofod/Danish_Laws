I henhold til §§ 1-4 i lov nr. 426 af 13. juni 1990 om mærkning af tobaksvarer og om tjæreindhold i cigaretter, som ændret ved lov nr.
 1086 af 23. december 1992, fastsættes:
 § 1.  Ved tobaksvarer forstås varer, der er bestemt  

 til at ryges, indsnuses, suttes eller tygges, hvis de helt eller delvist  

 består af tobak.
 § 2.  Alle tobaksvarepakninger skal på den mest  

 iøjnefaldende af pakningens side værer forsynet med følgende generelle  

 advarsel:
 »Er yderst sundhedsskadeligt«.
Sundhedsstyrelsen § 3.  Cigaretpakker, skal udover den i § 2 nævnte  

 påskrift på den anden brede flade af pakningen være forsynet med specifikke  

 advarsler vekslende efter den liste, der er anført i bilag 1.
 Stk. 2.  De enkelte i stk. 1 omhandlede specifikke  

 advarsler og den i § 2 omhandlede generelle advarsel skal være påtrykt og  

 dække mindst 4 pct. af hver af de brede sider af pakningen.
 Stk. 3.  De enkelte i stk. 1, nævnte specifikke  

 advarsler trykkes på pakningerne, således at hver enkelt advarsel, med en  

 tolerance på 5 pct., forekommer på det samme antal pakninger.
 Stk. 4.  Advarslerne på de to brede flader af hver  

 cigaretpakke skal være klare og læselige og være trykt med fede typer på  

 kontrasterende baggrund, må ikke være anført et sted, hvor de vil kunne blive  

 ødelagt, når pakken åbnes, og må ikke placeres på gennemsigtigt omslagspapir  

 eller andre former for papir, der er anbragt uden om pakningen.
 § 4.  Pakninger til rulletobak skal ud over den i § 2  

 omhandlede generelle advarsel på den anden brede flade af pakningen være  

 forsynet med specifikke advarsler vekslende efter den liste, der er anført i  

 bilag 1.
 Stk. 2.  De enkelte i stk. 1 omhandlede specifikke  

 advarsler og den i § 2 omhandlede generelle advarsel skal være trykt eller  

 anbragt på hver af de brede flader af pakningen på en måde, så de ikke let  

 kan fjernes, og skal hver dække mindst 1 pct. af pakningens samlede  

 overflade.
 Stk. 3.  De enkelte i stk. 1 nævnte specifikke advarsler  

 trykkes på pakningerne, således at hver enkelt advarsel med en tolerance på 5  

 pct., forekommer på det samme antal pakninger.
 Stk. 4.  Advarslerne skal være let læselige og anbragt  

 på et iøjnefaldende sted på kontraksterende baggrund og må ikke være skjult,  

 tildække eller opdelt ved andre påskrifter eller billeder.
 § 5.  Pakninger til røgfri tobak skal ud over den i §  

 2 omhandlede generelle advarsel være forsynet med følgende specifikke  

 advarsel:
»Kræftfremkaldende« Sundhedsstyrelsen Stk. 2.  Den i stk. 1 omhandlede specifikke advarsel og  

 den i § 2 omhandlede generelle advarsel skal være trykt eller anbragt på en  

 måde, så de ikke let kan fjernes og hver dække mindst 1 pct. af pakningens  

 samlede overflade.
 Stk. 3.  Advarslerne skal være let læselige og anbragt  

 på et iøjnefaldende sted på kontrasterende baggrund og må ikke være skjult,  

 tildækket eller opdelt ved andre påskrifter eller billeder.
 § 6.  Pakninger til cigarer, cigarillos, pibetobak og  

 anden røgtobak skal ud over den i § 2 omhandlede generelle advarsel være  

 forsynet med specifikke advarsler vekslende efter den liste, der er anført i  

 bilag 2.
 Stk. 2.  De i stk. 1 omhandlede specifikke advarsler og  

 den i § 2 omhandlede generelle advarsel skal være trykt eller anbragt og være  

 udformet efter reglerne i § 5, stk. 2 og 3.
 § 7.  På siden af cigaretpakker skal indholdet at  

 tjære (kondensat) og nikotin angives.
Stk. 2.  Ved tjære forstås nikotinfri anhydrid kondensat  

 af ufiltreret røg.
Ved nikotin forstås nikotinalkaloider.
 Stk. 3.  Indholdet at tjære og nikotin, måles efter ISO  

 4387- og ISO 3400-metoden og kontrolles ved hjælp af ISO 8243-standarden.
 Stk. 4.  Angivelserne skal være påtrykt siden af  

 cigaretpakkerne med let læselige bogstaver på kontrasterende baggrund og  

 således, at mindst 4 pct. af den pågældende flade er dækket.
 Stk. 5.  Importører og producenter indsender inden  

 udgangen af hvert kalenderår til Levnedsmiddelstyrelsen en liste over tjære-  

 og nikotinindholdet i de cigaretter, de markedsfører.
 § 8.  Salg af pulveriseret tobak i form af snus pakket  

 i porøse portionsbreve eller lignende til indlægning i mundhulen er ikke  

 tilladt.
 § 9.  Senest samtidig med, at en tobaksvare  

 markedsføres i Danmark, skal den pågældende producent eller importør  

 skriftligt meddele Levnedsmiddelstyrelsen under hvilket navn og fra hvilket  

 tidspunkt, varen markedsføres.
 § 10.  Tjæreindholdet i cigaretter, der markedsføres i  

 Danmark må ikke overstige 15 mg. pr. cigaret og 12 mg. pr. cigaret fra og med  

 31. december 1997.
 § 11.  Levnedsmiddelstyrelsen kan fastsætte nærmere  

 regler om, hvilke oplysninger den, der markedsfører tobaksvarer, skal afgive  

 til styrelsen, samt regler om vederlagsfri afgivelse af prøver af produktet.
 § 12.  Levnedsmiddelstyrelsen kan fastsætte nærmere  

 regler og kan træffe bestemmelse om kontrollen med overholdelsen af denne  

 bekendtgørelse, herunder om prøveudtagning, analysemetoder, på hvilke  

 laboratorier prøvninger skal udføres, samt om betaling for  

 kontrolforanstaltninger.
 § 13.  Levnedsmiddelstyrelsen kan meddele påbud eller  

 forbud, hvis der konstateres overtrædelser af regler og bestemmelser fastsat  

 i denne bekendtgørelse eller i medfør heraf.
 § 14.  Levnedsmiddelstyrelsen kan i bestemmelser, der  

 fastsættes i henhold til §§ 11 og 12 fastsætte straf af bøde for overtrædelse  

 af regler i bestemmelserne.
 § 15.  Afgørelser, der er truffet af  

 Levnedsmiddelstyrelsen i henhold til §§ 11-13 i denne bekendtgørelse, kan  

 ikke indbringes for højere administrativ myndighed.
 Stk. 2.  Sundhedsministeren kan dog bestemme, at en  

 afgørelse truffet af Levnedsmiddelstyrelsen kan indbringes for ministeren,  

 hvis afgørelsen er principiel eller iøvrigt anses for at være af væsentlig  

 betydning.
§ 16.  Med bøde straffes den, der Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 17.  Bestemmelsen i bekendtgørelsens § 8 træder i  

 kraft den 1. januar 1993. Bekendtgørelsen træder i kraft i sin helhed den 1.  

 januar 1994. Samtidig ophæves bekendtgørelse nr. 507 af 28. juni 1990 om  

 mærkning af tobaksvarer og om tjæreindhold i cigaretter.
 Stk. 2.  Cigaretter, der er fremstillet inden den 31.  

 december 1992, og som ikke er i overensstemmelse med den i § 10 anførte  

 grænseværdi, kan markedsføres indtil udgangen af 1994.
 Stk. 3.  Cigaretter, der er fremstillet inden den 31.  

 december 1997, og som ikke er i overensstemmelse med den efter dette  

 tidspunkt gældende grænseværdi, jf. § 10, kan markedsføres indtil udgangen af  

 1999.
 Stk. 4.  De i §§ 4-6 nævnte tobaksvarer, der er  

 fremstillet inden den 1. januar 1994, og som ikke er i overensstemmelse med  

 bestemmelserne om specifikke advarsler og om advarselsteksternes størrelse,  

 kan markedsføres indtil udgangen af 1994.
