Betænkning afgivet af Arbejdsmarkedsudvalget den 13. april  

 2005 Betænkning over Forslag til lov om information og høring af  

 lønmodtagere [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 1. marts 2005. Lovforslaget blev efter 1. behandling henvist  

 til  

 behandling i Arbejdsmarkedsudvalget.
Møder Udvalget har behandlet lovforslaget i 3 møder.
Tidligere behandling Lovforslaget er en uændret genfremsættelse af lovforslag nr.
L  

 90 fra folketingsåret 2004-05, 1. samling.
De høringssvar og det  

 høringsnotat, beskæftigelsesministeren  

 sendte i forbindelse med fremsættelsen af L 90, er blevet omdelt i udvalget.  

 Endvidere  

 har udvalget fået vurderingen fra Økonomi- og Erhvervsministeriets  

 virksomhedspanel  

 af L 90 og nogle henvendelser samt beskæftigelsesministerens svar på  

 udvalgets  

 spørgsmål vedrørende L 90.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Arbejdsgiverforening, Ole Hasselbalch, Humlebæk, Ingeniørforeningen i Danmark og Kristelig Fagbevægelse.
 Beskæftigelsesministeren har over for udvalget kommenteret de  

 skriftlige henvendelser til udvalget.
Deputationer Endvidere har Ingeniørforeningen i Danmark og Kristelig  

 Fagbevægelse mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 8 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag.
 Som bilag til betænkningen er optrykt en notits udarbejdet af  

 Beskæftigelsesministeriet vedrørende et forslag om et ændringsforslag til §  

 3.
Udvalgets medlemmer med undtagelse af Dansk Folkepartis er  

 opmærksomme på, at LO og DA har revideret Samarbejdsaftalen med virkning  

 fra den 23. marts 2005 og derigennem åbnet op for, at særlige faggrupper  

 eller  

 grupper med en særlig uddannelse kan blive repræsenteret i de lokale  

 samarbejdsudvalg  

 på virksomhederne uden særlig godkendelse fra det centrale Samarbejdsnævn.  

 Hvorvidt  

 grupper, der står uden for LO/DA-området faktisk vil opnå en plads i de  

 enkelte  

 samarbejdsudvalg, vil ifølge parterne derefter alene bero på deres antal på  

 arbejdspladsen og andel af medarbejderstaben.
Partierne vil i de kommende år  

 følge udviklingen tæt for at sikre, at de grupper, der står uden for  

 LO/DA-området,  

 får de samme rettigheder som grupper inden for LO/DA-området, når det gælder  

 denne lovs indhold.
Partierne vil derfor anmode om en redegørelse fra  

 beskæftigelsesministeren herom 2 år efter lovens ikrafttræden.
Dansk Folkepartis medlemmer af udvalget kan støtte lovforslaget,  

 men finder det betænkeligt, at der kan være grupper af medarbejdere på  

 arbejdspladser, hvor der er LO/DA-aftaler, der kan risikere at komme i den  

 situation, at de ikke har en hundrede procent garanti for, at de vil få den  

 nødvendige information og høring.
Dette problem bør Arbejdsmarkedsudvalget  

 være  

 opmærksomt på.
Hvis et sådant problem opstår, er det Dansk Folkepartis  

 opfattelse, at udvalget bør se på loven igen Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af  

  

 udvalget:
Til § 10 1)  

  

 Paragraffen affattes således:
»§ 10.  

  

 Loven  

 træder i kraft den 15. maj 2005.« [Ændret ikrafttræden] Bemærkninger Til nr. 1 På grund af folketingsvalget den 8. februar 2005 og for at sikre  

 en betryggende behandling af lovforslaget i Folketinget er det nødvendigt at  

 udskyde tidspunktet for lovens ikrafttræden.
Det foreslås derfor, at loven  

 træder i kraft den 15. maj 2005. Det betyder, at loven træder i kraft lidt  

 senere end den frist, som er fastsat for at implementere direktivet i  

 medlemsstaterne.
Fristen for at implementere direktivet er den 23. marts  

 2005.
 En oversigt over Folketingets sammensætning er optrykt i  

 betænkningen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Anne‑Marie Meldgaard (S)   

 Bjarne Laustsen (S)  

  

  nfmd.  

  

 Jan Petersen (S)   

 Lone Møller (S)   

 Mette Frederiksen (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Tjóðveldisflokkurin, Inuit Ataqatigiit, Siumut, og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 17 Bilagsnr.
Titel 1 Høringssvar og notat samt andet materiale vedrørende L 90 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 2/3-05 fra Ole Hasselbalch 5 Henvendelse af 8/3-05 fra Ingeniørforeningen i Danmark 6 Henvendelse af 8/3 05 fra Dansk Arbejdsgiverforening 7 Henvendelse af 10/3-05 fra Kristelig Fagbevægelse 8 Henvendelse af 11/3-05 fra Dansk Arbejdsgiverforening 9 Ændringsforslag fra beskæftigelsesministeren 10 1. udkast til betænkning 11 Henvendelse af 21/3-05 fra Ingeniørforeningen i Danmark 12 2. udkast til betænkning 13 3. udkast til betænkning Oversigt over spørgsmål og svar vedrørende L 17 Spm.nr.
Titel 1 Spm. om, hvorledes lovforslaget sikrer, at alle ansatte  

 på en virksomhed får information og høring i de tilfælde, hvor en kollektiv  

 overenskomst ikke dækker alle grupper af ansatte, til  

 beskæftigelsesministeren,  

 og ministerens svar herpå 2 Spm. om, hvordan det sikres, at alle grupper får  

 information, til beskæftigelsesministeren, og ministerens svar herpå 3 Spm. om kommentar til henvendelse af 2/3-05 fra Ole  

 Hasselbalch, til beskæftigelsesministeren, og ministerens svar herpå 4 Spm. om kommentar til henvendelse af 8/3-05 fra  

 Ingeniørforeningen i Danmark, til beskæftigelsesministeren, og ministerens  

 svar herpå 5 Spm. om kommentar til henvendelse af 8/3 05 fra Dansk Arbejdsgiverforening,  

 og ministerens svar herpå 6 Spm. om kommentar til henvendelse af 10/3-05 fra  

 Kristelig Fagbevægelse, til beskæftigelsesministeren, og ministerens svar  

 herpå 7 Spm. om kommentar til henvendelse af 11/3-05 fra Dansk  

 Arbejdsgiverforening, og ministerens svar herpå 8 Spm. om kommentar til henvendelse af 21/3-05 fra  

 Ingeniørforeningen i Danmark, og ministerens svar herpå Bilag 2 Notits fra beskæftigelsesministeren Optrykt efter ønske fra udvalget Notat Notits 7. april 2005 Beskæftigelsesministeriets syn på IDA's  

 ændringsforslag til L 17 Ingeniørforeningen i Danmark (IDA) har præsenteret et ændringsforslag  

 til L 17, hvor der foreslås tilføjet et stk. 3 til § 3. Hensigten er at  

 sikre,  

 at grupper, der ikke er repræsenteret af ordinære samarbejdsudvalgsmedlemmer  

 eller  

 tillidsrepræsentanter, efter anmodning skal kunne opnå en sådan  

 repræsentation,  

 når en kollektiv overenskomst eller aftale finder anvendelse.
 Det fremgår imidlertid af lovforslagets § 3, stk. 1, at loven  

 ikke finder anvendelse, hvis pligten til at informere og høre følger af en  

 kollektiv overenskomst eller aftale,  

  

 der gennemfører det tilgrundliggende  

 direktiv.
 Hvis kollektive overenskomster eller aftaler ikke giver samtlige  

 lønmodtagere, herunder nævnte grupper, de rettigheder med hensyn til  

 information og høring, som direktivet tillægger dem, er direktivet ikke  

 implementeret korrekt i de pågældende overenskomster eller aftaler, og i så  

 fald finder loven anvendelse.
 Derfor er en bestemmelse som den foreslåede overflødig: Enten  

 lever overenskomsten op til direktivets (minimums)krav og så finder loven  

 ikke  

 anvendelse, eller også er overenskomsten ufuldstændig og så finder lovens  

 regler anvendelse.
Hertil kommer det principielt meget betænkelige i at lovgive om  

 indholdet af aftaler, som arbejdsmarkedets parter måtte ønske at indgå til  

 gennemførelse af direktivet.
Noget sådant vil være et markant brud med  

 hidtidig  

 praksis.
Både DA og LO har tilkendegivet, at de finder ændringsforslaget  

 uacceptabelt.
Ifølge LO skal tilkendegivelsen fra CO-industri ikke tolkes som  

 en støtte til at ændre § 3 i lovforslaget.
