 I henhold til § 75 h, stk. 4, i lov om arbejdsformidling og  

 arbejdsløshedsforsikring mv., jf. lovbekendtgørelse nr. 480 af 8. august  

 1988, og efter forhandling med Landsarbejdsnævnet fastsættes:
Retten til feriedagpenge § 1.  Et medlem, der ikke har optjent fuld ret til  

 ferie med feriegodtgørelse eller løn, kan ved afholdelse af ferie få udbetalt  

 feriedagpenge i det resterende antal feriedage, hvis medlemmet enten er i et  

 arbejdsforhold som lønmodtager eller er ledigt, jf. lovens § 75 h, stk. 1, 1.  

 pkt.
 Stk. 2.  Det er en betingelse for udbetaling af  

 feriedagpenge, at medlemmet ville have dagpengeret i tilfælde af ledighed i  

 de pågældende dage, jf. lovens § 75 h, stk. 1, 2. pkt.
 Stk. 3.  Indtræder dagpengeretten først efter den 30.  

 september, kan der højst udbetales feriedagpenge for 12 dage i det pågældende  

 ferieår (2. maj-1. maj), jf. lovens § 75 h, stk. 2.
 Stk. 4.  Et medlem, der får ret til dagpenge efter  

 lovens § 54 i perioden fra 1. januar til og med 1. maj i et ferieår, har ikke  

 ret til feriedagpenge i dette ferieår, jf. lovens § 75 h, stk. 3.
 Stk. 5.  Feriedagpenge kan ikke udbetales, i det omfang  

 et medlem modtager feriegodtgørelse eller løn under ferien uden at have  

 optjent ret hertil efter reglerne i ferieloven.
 Stk. 6.  Retten til ferie med feriedagpenge i eet  

 ferieår kan ikke overføres til et senere ferieår.
Feriedage med feriedagpenge § 2.  Opgørelsen af et medlems ret til feriedagpenge  

 tager udgangspunkt i 30 feriedage med feriedagpenge.
Har medlemmet haft  

 beskæftigelse som lønmodtager i optjeningsåret (kalenderåret), hvorunder der  

 er optjent ret til feriegodtgørelse eller løn under ferie til det følgende  

 ferieår, fradrages et antal dage efter reglerne i § 3 (fuldtidsforsikrede)  

 eller § 4 (deltidsforsikrede).
 Stk. 2.  Beskæftigelse i optjeningsåret i Grønland, på  

 Færøerne eller i udlandet for en arbejdsgiver, der ikke er skattemæssigt  

 registreret som arbejdsgiver i Danmark, skal ikke medregnes ved opgørelsen af  

 fradrag efter §§ 3 og 4.
 § 3.  For et medlem, der er fuldtidsforsikret den 1.  

 april forud for ferieåret, udgør fradraget 2 1/2 dag for hver måneds  

 beskæftigelse i fagets fulde, sædvanlige arbejdstid i optjeningsåret, jf. dog  

 stk. 4.
 Der afrundes til nærmeste hele dag.
Stk. 2.  Fradragsreglen i stk. 1 finder også anvendelse  

 for et medlem, der i hele optjeningsåret har været beskæftiget med en  

 arbejdstid, der er mindre end fagets fulde, sædvanlige arbejdstid, og fortsat  

 er beskæftiget på nedsat arbejdstid.
Erklærer medlemmet at være aktivt  

 arbejdssøgende til fuldtidsbeskæftigelse og at være tilmeldt  

 arbejdsformidlingen som sådan, anvendes dog fradragsreglen i stk. 3.
 Stk. 3.  For et medlem, der ikke opfylder betingelserne  

 i stk. 1 eller 2, beregnes fradraget på grundlag af medlemmets arbejdstimer i  

 optjeningsåret efter følgende formel:
 Optjeningsåret 1988:
 Fradrag = arbejdstimer x 0,017.
 Fra og med optjeningsåret 1989:
 Fradrag = arbejdstimer x 0,0175.
 Der afrundes til nærmeste hele dag.
Ved opgørelse af arbejdstimer i optjeningsåret medregnes alle timer,  

 hvorunder der er optjent ret til feriegodtgørelse eller løn under ferie til  

 det følgende ferieår, bortset fra søgnehelligdage og overenskomstmæssige  

 fridage.
Der medregnes dog højst et antal timer, der svarer til fuld,  

 overenskomstmæssig arbejdstid inden for medlemmets fag eller faglige område.
Stk. 4.  En arbejdsløshedskasses hovedledelse kan vælge  

 at anvende fradragsreglen i stk. 3 for alle medlemmer, der er omfattet af  

 stk. 1. Dette valg skal meddeles forud til Direktoratet for  

 Arbejdsløshedsforsikringen og er gældende for hele ferieår.
Valget får ikke  

 betydning for medlemmer, der er omfattet af stk. 2. Direktoratet for  

 Arbejdsløshedsforsikringen kan godkende, at en kasses valg efter 1. pkt.  

 alene omfatter en klart afgrænset gruppe af medlemmer.
 § 4.  For et medlem, der er deltidsforsikret  

 den 1. april forud for ferieåret, udgør fradraget 2 1/2 dag for hver måneds  

 beskæftigelse med mindst 26 timer i gennemsnit pr. uge.
 Der afrundes til nærmeste hele dag.
Stk. 2.  Fradragsreglen i stk. 1 finder også anvendelse  

 for et medlem, der i hele optjeningsåret har været beskæftiget med en  

 arbejdstid, der er mindre end 26 timer i gennemsnit pr. uge, og fortsat er  

 beskæftiget med mindre end 26 timer pr. uge.
Erklærer medlemmet at være  

 aktivt arbejdssøgende til beskæftigelse som deltidsforsikret og at være  

 tilmeldt arbejdsformidlingen som sådan, anvendes dog fradragsreglen i stk. 3.
 Stk. 3.  For et medlem, der ikke opfylder betingelserne  

 i stk. 1 eller 2, beregnes fradraget på grundlag af medlemmets arbejdstimer i  

 optjeningsåret efter følgende formel:
 Fradrag = arbejdstimer x 0,0255.
 Der afrundes til nærmeste hele dag.
 Ved opgørelse af arbejdstimer i optjeningsåret medregnes samme perioder  

 som for fuldtidsforsikrede, jf. § 3, stk. 3.
Feriedagpengesats § 5.  Til et medlem, der er fuldtidsforsikret  

 den 1. april forud for ferieåret, udbetales feriedagpenge med den beregnede  

 sats, som er anvendt ved den seneste udbetaling til medlemmet som  

 fuldtidsforsikret inden for de seneste 2 år forud for den 1. april, jf. dog  

 stk. 2.
 Stk. 2.  I øvrige tilfælde anvendes den gældende sats  

 for nyuddannede, jf. lovens § 51, stk. 2.
 Stk. 3.  Satsen efter stk. 1 tillægges eventuelle  

 efterfølgende reguleringer til og med den 1. april forud for ferieåret.
 § 6.  Til et medlem, der er deltidsforsikret  

 den 1. april forud for ferieåret, udbetales feriedagpenge med den beregnede  

 sats, som er anvendt ved den seneste udbetaling til medlemmet som  

 deltidsforsikret inden for de seneste 2 år forud for den 1. april, jf. dog  

 stk. 2.
 Stk. 2.  Har medlemmet i samme periode, jf. stk. 1, fået  

 udbetalt med en beregnet sats som fuldtidsforsikret, anvendes 2/3 af den  

 senest udbetalte sats som fuldtidsforsikret.
 Stk. 3.  I øvrige tilfælde anvendes 2/3 af den gældende  

 sats for nyuddannede, jf. lovens § 70.
 Stk. 4.  Satserne efter stk. 1 og 2 tillægges eventuelle  

 efterfølgende reguleringer til og med den 1. april forud for ferieåret.
Placering og afholdelse af ferie § 7.  For et medlem i beskæftigelse gælder  

 ferielovens regler om placering og afholdelse af ferie.
 § 8.  Et ledigt medlem, der ønsker at holde  

 ferie med feriedagpenge, skal senest 14 dage før feriens afholdelse give  

 arbejdsformidlingen meddelelse herom, jf. dog stk. 2 - 4.
 Stk. 2.  Indtræder ledigheden mindre end 14 dage før  

 afholdelse af en planlagt ferie, skal meddelelse efter stk. 1 gives  

 umiddelbart efter ledighedens indtræden.
Stk. 3.  Bliver et medlem, der rettidigt har givet  

 meddelelse efter stk. 1 eller 2, syg før feriens afholdelse, kan tidspunktet  

 for ferien udsættes, hvis medlemmet straks giver arbejdsformidlingen  

 meddelelse om sygdommen.
Giver medlemmet senest ved sygdommens ophør  

 arbejdsformidlingen meddelelse om nyt tidspunkt for feriens afholdelse, kan  

 dette ske uden iagttagelse af fristen i stk. 1.
 Stk. 4.  Er et ledigt medlem blevet anvist et arbejde,  

 skal arbejdsformidlingen kun respektere en senere meddelelse efter stk. 1,  

 hvis arbejdsgiveren forinden har afvist at ansætte medlemmet.
Stk. 5.  Undladelse af at give de i stk. 1-3 nævnte  

 meddelelser medfører, at arbejdsformidlingen kan anvise eller henvise  

 medlemmet til beskæftigelse, der griber ind i ferieperioden.
Gives meddelelse  

 ikke rettidigt, kan arbejdsformidlingen senest ved meddelelsen anvise eller  

 henvise medlemmet til beskæftigelse, der griber ind i ferieperioden.
 § 9.  Et ledigt medlem, der ønsker at holde  

 ferie med feriedagpenge, skal holde 18 dage af ferien samlet eller i perioder  

 på mindst 6 dage.
 Stk. 2.  Ferie ud over 18 dage, jf. stk. 1, kan holdes  

 samlet eller i flere perioder.
 § 10.  Bliver et medlem syg under ferien, sidestilles  

 sygedage i ferien med feriedage.
 § 11.  Har et medlem haft beskæftigelse som  

 lønmodtager i optjeningsåret, kan ferie med feriedagpenge først holdes, når  

 medlemmet har holdt et antal feriedage, der svarer til det beregnede fradrag  

 efter §§ 3 og 4, jf. dog stk. 2 og 3.
 Stk. 2.  Har en arbejdsgiver - som følge af ferielovens  

 § 17 b - placeret optjent ferie med feriegodtgørelse eller løn i hovedferien  

 (18 feriedage) og på hverdage mellem jul og nytår, vil ferie med  

 feriedagpenge, uanset reglen i stk. 1, kunne placeres såvel forud for  

 hovedferien som mellem hovedferien og juleferien.
 Stk. 3.  Kan medlemmet godtgøre, at feriegodtgørelse for  

 hovedferien er tilladt udbetalt efter ferieperiodens udløb den 30. september,  

 uden at ferien er holdt, jf. ferielovens § 20, anses denne ferie for holdt.
Udbetaling af feriedagpenge § 12.  Udbetaling af feriedagpenge kan tidligst finde  

 sted 1 uge før ferien og er betinget af, at medlemmet har udfyldt de  

 blanketter, der er udsendt eller godkendt af Direktoratet for  

 Arbejdsløshedsforsikringen.
 Stk. 2.  Udbetaling af feriedagpenge før ferien  

 forudsætter, at blanketten til brug for begæring om udbetaling af  

 feriedagpenge er indgivet til kassen senest 1 måned før feriens afholdelse.
Stk. 3.  Blanketten til brug for begæring om udbetaling  

 af feriedagpenge i eet ferieår skal være modtaget i kassen senest den 31. maj  

 i det følgende ferieår.
I modsat fald er kravet forældet.
Forskellige bestemmelser § 13.  Det påhviler kassen at beregne omfanget af et  

 medlems ret til feriedagpenge og at registrere, i hvilket omfang der  

 udbetales feriedagpenge.
 § 14.  Bekendtgørelsen træder i kraft den 2. maj 1989  

 og finder anvendelse fra og med ferieåret 1989/1990.
 Stk. 2.  Samtidig hermed ophæves direktoratets  

 bekendtgørelse nr. 97 af 30. januar 1987.
 § 15.  Der udarbejdes en vejledning om anvendelsen af  

 bekendtgørelsen.
