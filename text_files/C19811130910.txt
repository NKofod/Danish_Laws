Ved dom af 30. juni 1981 har Højesteret i sag nr. 175/1981 bestemt, at en  

 uindregistreret motocrossmotorcykel skulle konfiskeres i medfør af  

 straffelovens § 75, stk. 2, nr. 1, i et tilfælde, hvor tiltalte havde anvendt  

 motocrossmotorcyklen til kørsel på offentlig vej.
Højesteret stadfæstede  

 herved - modsat landsretten - byrettens afgørelse.
Sagen omfattede en kørsel  

 den 7. maj 1980 uden uheld.
Tiltalte havde den 28. marts 1980 vedtaget en  

 bøde for kørsel med konstruktivt ændret knallert, men var iøvrigt ikke  

 tidligere straffet af betydning for sagen.
Motocrossmotorcyklen fremtrådte ifølge en bilinspektørerklæring i  

 fabrikkens originale udførelse som motocrossmotorcykel og er derfor  

 fremstillet til kørsel på lukket bane.
Køretøjets motorstørrelse udelukker,  

 at køretøjet kan standardtypegodkendes som knallert.
Såfremt  

 motocrossmotorcyklen skulle standardtypegodkendes med henblik på registrering  

 som motorcykel, skulle der foretages væsentlige ændringer vedrørende blandt  

 andet lygter, skærme og udstødningssystem.
Tiltalte var ved byrettens dom idømt en bøde på 1.000 kr. for overtrædelse  

 af færdselslovens §§ 81, stk. 1, 105 og 72, stk. 1, jfr. § 1, stk. 1, i  

 bekendtgørelse nr. 161 af 26. april 1977 om registrering af motorkøretøjer  

 m.v.
Højesteret stadfæstede bøden.
På baggrund af Højesterets afgørelse skal justitsministeriet efter  

 forhandling med rigsadvikaten anmode om, at der i sager om ulovlig kørsel med  

 motocrossmotorcykel i almindelighed nedlægges påstand om konfiskation i  

 førstegangstilfælde.
Man skal endvidere anmode om, at der nedlægges påstand  

 om bøde med udgangspunkt i 1.000,- kr.
 P.M.V.
 E.B.
