Kendelse fra Pressenævnet i sag nr.  

 100/1998 har ved  Niels-Bo  Valbro klaget til Pressenævnet  

 over telegrammer udsendt af  den 10. og den 11. september 1998, idet han  

 mener, at god presseskik er tilsidesat.
 Telegrammet udsendt den 10. september 1998 havde  

 følgende ordlyd:
"ANSÆTTELSEBEVIS Teaterselskab må bøde for manglende klarhed i  

 kontrakter:
 Det Ny Teater blev frifundet, men til gengæld  

 kostede det produktionsselskabet Arie Aps. 30.000 kr. plus renter ikke at  

 have styr på seks ansættelsesbeviser.
 Det fremgår af en dom fra Østre Landsret,  

 hvor seks sceneteknikere havde lagt sag an mod Det Ny Teater samt Arie Aps,  

 fordi de reelt ikke kunne finde ud af, hvem der havde ansat dem og på  

 hvilke vilkår.
 Sceneteknikerne krævede oprindeligt, at Det Ny  

 Teater ved direktør  Niels-Bo  Valbro efterbetalte cirka 585.000 kr.  

 for overarbejde og andre former for tillæg.
 De seks var af den overbevisning, at de var ansat af Det  

 Ny Teater i forbindelse med blandt andet opsætningen af La Cage Aux  

 Folles i sæsonnen 1995-96.
Men sådan var det ikke.
Reelt var de ansat af  

 produktionsselskabet Arie Aps.
Ifølge Det Ny Teaters direktør,  Niels-Bo  

  Valbro, som også er direktør for Privatteateret, administreres  

 teatrene på den måde, at hver forestilling produceres af og  

 gennemføres i særskilte produktionsselskaber.
Selskaber som  

  Niels-Bo  Valbro også er direktør for.
 Og for at komplicere ansættelsens gennemskuelighed  

 er det helt andre selskaber, der lejer teaterbygningen   Det Ny A/S   mens  

 Scenario A/S står for administrationen.
 Det er denne uigennemskuelighed, der siden gav  

 sceneteknikerne problemer.
 I flere tilfælde er Arie Aps. angivet som  

 arbejdsgiver, men på lønsedlen er der foretaget rettelser  

 påført Det Ny Teaters stempel.
 En tredje af sceneteknikerne var ansat til en anden  

 produktion, men alligevel var det Arie Aps., der stod for  

 lønudbetalingen.
 Teaterteknikerforbundet gik siden ind i sagen for at  

 få Arbejdsmarkedets Ankenævn til at tage stilling til, hvorvidt  

 arbejdsgiveren havde forsømt at opfylde kravet om  

 ansættelsesbeviser, hvilket ankenævnet gav  

 Teaterteknikerforbundet medhold i.
 Østre Landsret frifandt Det Ny Teater ved  Niels-Bo  

  Valbro, men til gengæld skal Arie Aps, ved  Niels-Bo  Valbro betale  

 hver af de seks sagsøgere 5000 kr., hvilket er taksten for ikke at  

 udstede ansættelsesbeviser.
Teaterteknikerforbundet skal betale 15.000 kr. i  

 sagsomkostninger til  Niels-Bo  Valbro og 15.000 kr. til Arie Aps. ligeledes  

 i sagsomkostninger." Telegrammet udsendt den 11. september 1998 havde  

 følgende ordlyd:
 "ANSÆTTELSESBEVIS-KORR.
 Teaterselskab må bøde for manglende klarhed i  

 kontrakter:
--- --- --- --- Rettelser i forhold til telegram, udsendt torsdag den 10.  

 september, i 2. og 3. afsnit, ligesom de oprindelige 7. og 8. afsnit  

 udgår.
--- --- --- --- Det Ny Teater blev frifundet, men til gengæld  

 kostede det produktionsselskabet Arie Aps. 30.000 kr. plus renter ikke at  

 have styr på seks ansættelsesbeviser.
 Det fremgår af en dom fra Østre Landsret,  

 hvor seks sceneteknikere havde lagt sag an mod Det Ny Teater samt Arie  

 Aps.
 Sceneteknikerne krævede oprindeligt, at Det Ny  

 Teater ved direktør  Niels-Bo  Valbro betalte en godtgørelse  

 på cirka 585.000 kroner, fordi der var problemer med deres  

 ansættelsesbeviser.
 De seks var af den overbevisning, at de var ansat af Det  

 Ny Teater i forbindelse med blandt andet opsætningen af La Cage Aux  

 Folles i sæsonnen 1995-96.
Men sådan var det ikke.
Reelt var de ansat af  

 produktionsselskabet Arie Aps.
Ifølge Det Ny Teaters direktør,  Niels-Bo  

  Valbro, som også er direktør for Privatteatret, administreres  

 teatrene på den måde, at hver forestilling produceres af og  

 gennemføres i særskilte produktionsselskaber.
Selskaber, som  

  Niels-Bo  Valbro også er direktør for.
 I flere tilfælde er Arie Aps. angivet som  

 arbejdsgiver, men på lønsedlen er der foretaget rettelser  

 påført Det Ny Teaters stempel.
 En af sceneteknikerne var ansat til en anden produktion,  

 men alligevel var det Arie Aps., der stod for lønudbetalingen.
 Teaterteknikerforbundet gik siden ind i sagen for at  

 få Arbejdsmarkedets Ankenævn til at tage stilling til, hvorvidt  

 arbejdsgiveren havde forsømt at opfylde kravet om  

 ansættelsesbeviser, hvilket ankenævnet gav  

 Teaterteknikerforbundet medhold i.
 Østre Landsret frifandt Det Ny Teater ved  Niels-Bo  

  Valbro, men til gengæld skal Arie Aps. ved  Niels-Bo  Valbro betale  

 hver af de seks sagsøgere 5000 kr., hvilket er taksten for ikke at  

 udstede ansættelsesbeviser.
Teaterteknikerforbundet skal betale 15.000 kr. i  

 sagsomkostninger til  Niels-Bo  Valbro og 15.000 kr. til Arie Aps. ligeledes  

 i sagsomkostninger." Det andet telegram blev udsendt, efter at klageren den 11.  

 september 1998 pr. telefax havde gjort Ritzaus Bureau opmærksom  

 på, at beskrivelsen af sagen indeholdt en række ukorrekte  

 faktiske oplysninger.
 Klageren har anført at det andet telegram var  

 identisk med det første, bortset fra, at de afsnit der indeholdt  

 forkerte faktuelle oplysninger eller indeholdt kommentarer, der fremstod som  

 faktuelle oplysninger, var udeladt.
 Klageren havde ønsket berigtigelsen formuleret,  

 således at læseren af telegrammet umiddelbart kunne se, hvad der  

 blev berigtiget, uden at skulle sammenholde med det tidligere udsendte  

 telegram.
 Klageren har anført, at ingen af de medier, der  

 bragte det første telegram og som efterfølgende modtog det  

 andet telegram var blevet gjort opmærksomme på berigtigelsen  

 på en sådan måde, at de havde fundet anledning til at  

 bringe en berigtigelse.
 Klageren har gjort gældende, at den  

 fremgangsmåde, Ritzaus Bureau har foretaget, er i strid med god  

 presseskik.
 Ritzaus Bureau har i en udtalelse anført, at  

 telegrammer, hvori indgår faktiske forkerte oplysninger, til enhver tid  

 søges korrigeret snarest.
Ritzaus Bureau har videre anført, at det  

 oprindelige telegram på foranledning af klageren er blevet udsendt og  

 korrigeret i overensstemmelse med klagerens angivelser.
Det andet telegram  

 angiver udtrykkeligt i overskriften, i hvilke afsnit rettelserne er foretaget  

 i forhold til det oprindelige telegram, og det er derfor ikke identisk med  

 det oprindelige telegram, således som klageren har anført.
Det  

 fremgår derfor med al ønskelig klarhed, hvad rettelserne  

 går ud på, og rettelserne er i overensstemmelse med  

 sædvanlig praksis.
 Ritzaus Bureau har endelig anført, at man ingen  

 indflydelse har på, hvorledes dagbladene behandler de udsendte  

 rettelser.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Ulrik Holmstrup  

 og Preben Sørensen.
 Pressenævnet udtaler:
Når et medie har fået kendskab til fejl af  

 betydning, der er offentliggjort i mediet, er det efter de vejledende  

 presseetiske regler forpligtet til at berigtige meddelelserne på eget  

 initiativ.
Berigtigelsen skal foretages i en sådan form, at  

 læserne får klar mulighed for at blive opmærksom på  

 berigtigelsen.
 Pressenævnet lægger til grund, at de  

 rettelser, der er foretaget, følger Ritzaus sædvanlige  

 retningslinier for rettelser.
 Selv om Pressenævnet finder, at rettelserne kunne  

 være meddelt tydeligere end sket, finder Pressenævnet herefter  

 ikke tilstrækkeligt grundlag for at udtale kritik af Ritzaus  

 Bureau.
 Afsagt den 25. november 1998.
