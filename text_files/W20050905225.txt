Pressenævnet  

 fandt, at artiklernes oplysninger var skadelige for klager, og oplysningerne  

 burde derfor så vidt muligt været efterprøvet ved forelæggelse for klager.  

 Nævnet lagde til grund, at bladet gentagne gange havde forsøgt at forelægge  

 artiklerne for klager for at give ham lejlighed til at udtale sig.
Nævnet  

 fandt  

 herefter ikke grundlag for at udtale kritik af bladet for tilsidesættelse af  

 god presseskik.
Det forhold, at bladet ikke havde ringet tilbage til klager,  

 da  

 klager rettede telefonisk henvendelse til bladet, kunne ikke føre til en  

 ændret  

 vurdering.
Kendelse  

 fra Pressenævnet i sag 2004-6-77 BT Bilsalg ApS ved Benjamin Thorsen har ved advokat Janus  

 Malcolm Pedersen klaget til Pressenævnet over to artikler i B.T. den 25. juni  

 2004, idet man mener, at god presseskik er tilsidesat.
Den ene artikel bar overskriften   

  

 Brugtbilshaj tog vores bil  

  

  og underrubrikken En af Danmarks  

 berygtede brugtbilshandlere, BT Biler, har slået til igen.
En familie, der  

 skulle bruge en større bil, kom hjem med  viste det sig  et  

 vrag.
 I artiklen hed det:
 Bilforhandleren sætter nu bilen på auktion på familiens regning  

 i stedet for at reparere den.
Bilen  en Opel Astra  til 34.000 kr. var total slidt op og  

 brød sammen efter tre uger.
Men hvis den nye ejer, Henrik Jost Hansen, ønsker  

 bilen repareret, må han igen gribe i tegnebogen.
Samtidig sætter forhandleren  

 familiens  

 køreklare tidligere bil til salg for det dobbelte af bytteprisen.
Henrik Jost Hansen, frisør og familiefar med kone og tre børn,  

 føler sig snydt og vil gerne forhandle for at få deres oprindelige bil  

 tilbage.  

 Forsøget på en dialog afbrød forhandleren med en bemærkning om, at Henrik  

 Jost  

 Hansen var en lille frisør-bøsse. Knækket krumtap Firmaet BT/Benjamin Thorsen-biler har filialer på Bakkegårdsvej  

 i Humlebæk og Gladsaxevej i Søborg, og Jost Hansen købte i Humlebæk en Opel  

 Astra stationcar, som var to år ældre end hans Micra.
Han fik 17.000 kr. for  

 Micraen i byttehandelen.
De resterende 17.900 kr. for Astraen skulle afdrages  

 månedligt til BT Bilers finansieringsselskab.
Astraen brugte vildt meget olie fra starten.
Efter et par uger  

 brød den sammen med knækket krumtap, fortæller Henrik Jost Hansen, der  

 lod et  

 andet værksted se på bilen.
Truende sælger Dollerup Auto på Frederikssundsvej konstaterede, at motoren var  

 opslidt.
BT Biler forlangte, at jeg skulle betale halvdelen af udgiften til  

 reparation, men det ville jeg ikke, når jeg kun havde haft den i tre uger.  

 Jeg  

 bad om at få den repareret og henviste til købeloven, men blev truet af en  

 sælger, der sagde, at han ville skide på købeloven, og hvis jeg  

 ikke betalte  

 afdrag på restgælden uanset bilens stand, så havde jeg ingen bil mere.
En advokat rådede mig til at vælge en anden bil mod merbetaling,  

 som BT Biler forlangte.
Men det kunne alligevel ikke lade sig gøre, da et  

 finansieringselskab nægtede af godkende handelen.
Jeg tilbød så at betale 3.500 kr. ekstra, hvis motoren i Astraen  

 blev skiftet ud.
Jeg ville så lade FDM gennemgå bilen for fejl.
Da siger  

 Benjamin Thorsen, at han ikke gider rette fejl, som FDM finder.
Jeg fik i  

 stedet et anbefalet brev fra ham, fordi jeg ikke ville betale afdrag på en  

 bil,  

 der ikke kan køre.
 Bilforhandler Thorsens skriver: Betal 17.900 kr. inden 14 dage,  

 eller vi sætter den på auktion for højeste bud. Hvis der bliver  

 overskud ved  

 salget af bilvraget, får jeg det.
Mit højeste ønske er, at vi kunne få vores Micra tilbage.
Så kunne  

 BT Biler beholde sin nedslidte Astra, siger Henrik Jost Hansen.
Ring senere B.T. har sammen med Jost Hansen mødt Benjamin Thorsen i  

 afdelingen i Humlebæk: Det kender jeg intet til, sagde han om det  

 brev, vi  

 foreviser ham med hans egen originale underskrift på.
Brevet, hvori han  

 forlanger 17.900 kr. på stedet som restgæld på vraget af en stationcar.
 Henrik Jost Hansen genså samtidig sin tidligere Micra, nu udstillet  

 til dobbelt pris.
Jeg har ikke tid til at tale med jer.
Her er et mobilnummer.  

 Jeg kan træffes senere i afdelingen på Gladsaxevej, sagde Benjamin  

 Thorsen og  

 forlod stedet i en BMW i 700-klassen.
Bilen var på svenske plader, så den må  

 ikke bruges af herboende danskere.
Det har siden ikke været muligt at komme igennem til Benjamin  

 Thorsen på det opgivne mobilnummer, der permanent melder optaget. Den anden artikel, som blev bragt i tilknytning til ovenstående  

 artikel, bar overskriften   

  

 FDM i  

 baghjulet på brugtbilsfor-handler  

  

  og havde følgende ordlyd:
 FDM er igen i hælene på brugtbilsfirmaet BT Biler ved Benjamin  

 Thorsen, som er en gammel kending i bilejernes organisation.
For to år siden advarede FDMs blad Motor direkte mod  

 forhandleren, og snart tager organisationen fat igen.
Artiklerne vil mod  

 sædvane ikke være med navn på skribenten, men med signatur.
Journalisterne  

 tør  

 ikke optræde med fuldt navn, efter at FDM har eksempler på, at en bil fra  

 brugtbilsfirmaet  

 pludseligt brændte på køberens private adresse, da køberen ville lade bilen  

 undersøge som bevis i en sag.
I et andet tilfælde blev en bil søgt fjernet af  

 firmaet om natten.
Politiet blev tilkaldt, men henviste sagen til privat  

 søgsmål, oplyser FDM.
Det er ikke kun os, der kender BT Biler.
Forbrugerorganisationerne  

 har i årevis haft sager mod firmaet, som det er næsten umuligt at standse,  

 fordi det opererer med mange forskellige ejerforhold i forskellige  

 afdelinger.  

 Men klagerne fortsætter.
Derfor må vi nu beskæftige os med firmaet igen på  

 vegne af vrede medlemmer, siger FDMs juridiske chef, Lars  

 Ellegaard. BT Bilsalg ApS har anført, at artiklen med overskriften  

 Brugtvognshaj tog vores bil indeholder en række ukorrekte  

 oplysninger.
Det er  

 således ikke korrekt,  

  

 at  

 BT Bilsalg ApS har taget køberens bil,  

  

 at  

 bilen har en knækket krumtap,  

  

 at  

 køber har tilbudt at betale 3.500 kr.  

 for at få udskiftet motoren,  

  

 eller at  

 Benjamin Thorsen ikke har ønsket  

 at tale med journalisten.
Klager har videre anført, at en række væsentlige oplysninger  

 ikke er medtaget i artiklen.
Det er således ikke oplyst,  

  

 at  

 køber  

 svigagtigt har oplyst, at han ikke var registreret i RKI, selv om dette var  

 tilfældet,  

  

 at  

 køber på intet tidspunkt har betalt afdrag på bilen,  

  

 at  

 Benjamin Thorsen er bosiddende i Sverige, og at der derfor ikke er noget  

 odiøst  

 i, at han kører i en svensk indregistreret bil,  

  

 at  

 køber selv har  

 indleveret bilen hos BT Bilsalg ApS,  

  

 at  

 bilen er solgt med ejendomsforbehold,  

  

 og at  

 køber hele tiden er tilbudt at afhente bilen mod at betale de  

 skyldige afdrag.
 Klager har yderligere anført, at der i artiklen med overskriften  

 FDM i baghjulet på brugtbils-forhandler fremsættes nogle meget  

 alvorlige,  

 usande og udokumenterede påstande, idet BT Bilsalg ApS dels skulle have sat  

 ild  

 til en bil i forbindelse med, at den skulle undersøges som bevis i en sag,  

 dels  

 skulle have afhentet en bil om natten.
BT Bilsalg ApS har videre anført, at B.T. har tilsidesat god  

 presseskik ved at bringe mange misvisende og usande oplysninger.
Dette gælder  

 især, når det tages i betragtning, at artiklerne er skrevet på baggrund af  

 ensidigt indhentede oplysninger og på trods af, at Benjamin Thorsen forsøgte  

 at  

 kommentere oplysningerne, inden artiklerne blev bragt.
 Klager har videre desuden anført, at B.T. ikke har gjort, hvad  

 der med rimelighed kunne forventes for at få en udtalelse fra klager inden  

 artiklernes offentliggørelse.
Over for B.T.s anførsel om, at Benjamin Thorsen dagen før  

 offentliggørelsen ikke ønskede at kommentere artiklernes oplysninger, har  

 klager oplyst, at Benjamin Thorsen havde et uopsætteligt møde, da  

 journalisten  

 kom til stede i BT Bilsalg ApS.
Han foreslog journalisten at komme igen om  

 eftermiddagen.
Da journalisten hellere ville ringe, udleverede Benjamin  

 Thorsen  

 sit telefonnummer, men modtog ingen opkald fra journalisten om sagen, ligesom  

 der ikke blev lagt besked på den telefonsvarer, som opkald viderestilles til,  

 hvis telefonen er optaget.
I øvrigt kunne journalisten have ringet til  

 firmaets  

 hovednummer, idet journalisten vidste, at Benjamin Thorsen opholdt sig der om  

 eftermidddagen.
Senere samme dag ringede Benjamin Thorsen selv til B.T. for  

 at  

 kommentere artiklens oplysninger, men en kvindelig medarbejder oplyste, at  

 journalisten ikke var til stede.
Hun ville dog bede ham om at ringe tilbage  

 til  

 Benjamin Thorsen, hvilket imidlertid ikke skete.
Benjamin Thorsen har  

 fremlagt  

 en udskrift fra sin teleudbyder som dokumentation for opkaldet til B.T.
B.T. har afvist at have tilsidesat god presseskik.
Bladet har  

 viderebragt oplysninger fra bilkøber Henrik Jost Hansen, fra FDM og fra  

 FDMs  

 juridiske chef Lars Ellegaard.
Disse udsagn har bladet forgæves bedt Benjamin  

 Thorsen om at kommentere.
Bladet har oplyst, at bladets journalist dagen før offentliggørelsen  

 af artiklerne opsøgte Benjamin Thorsen i BT Bilsalgs afdeling i Humlebæk,  

 idet  

 journalisten oplyste, at han ønskede få en kommentar fra Benjamin Thorsen i  

 anledning af en påtænkt artikel om en utilfreds kunde.
Journalisten  

 understregede vigtigheden af, at begge parter i sagen fik lejlighed til at  

 udtale sig.
Benjamin Thorsen afviste at udtale sig, men gav journalisten et  

 mobiltelefonnummer, hvor han kunne træffes senere på dagen.
Journalisten  

 forsøgte herefter gentagne gange at ringe til Benjamin Thorsen, men det  

 pågældende  

 nummer meldte hver gang optaget.
B.T. har anført, at man har forsøgt at forelægge artiklen for  

 Benjamin Thorsen forud for offentliggørelsen, men da dette ikke var muligt,  

 valgte man i artiklen at beskrive forløbet vedrørende forsøget på  

 forelæggelse.  

 Bladet har på baggrund af udskriften fra Benjamin Thorsens teleudbyder  

 erkendt,  

 at han angiveligt har forsøgt at ringe til bladet, men må konstatere, at  

 telefonbeskeden er gået tabt.
Idet bladet ubestridt har forsøgt at indhente  

 en  

 kommentar fra Benjamin Thorsen, kan det ikke være afgørende for nævnets  

 vurdering i sagen, at en receptionist på bladet begår en mindre fejl.  

 Benjamin  

 Thorsen burde have fremlagt sit ærinde mere præcist, hvorved han ville være  

 blevet stillet om til en relevant person.
Bladet har oplyst, at man omhyggeligt har undgået at udtale sig  

 om Benjamin Thorsens bopælsforhold, idet man ikke var bekendt hermed.
Det  

 blev  

 derfor alene oplyst, at biler på svenske nummerplader ikke må anvendes af  

 personer med bopæl i Danmark.
Bladet er i øvrigt ikke bekendt med, at BT  

 Bilsalg ApS skulle have tilbudt bilkøberen, at han kunne afhente sin gamle  

 bil  

 mod at betale de skyldige afdrag.
Det må derfor afvises, at artiklen burde  

 have  

 indeholdt oplysning herom.
Klagers anførsel om, at bilkøberen svigagtigt  

 skulle  

 have oplyst over for BT Bilsalg ApS, at han ikke var registreret i RKI, synes  

 irrelevant.
For så vidt angår artiklen FDM i baghjulet på  

 brugtbils-forhandler, har bladet anført, at man har været berettiget  

 til at  

 interviewe den relevante brancheorganisation, FDM.
Det var endvidere  

 forsvarligt  

 at trykke udtalelser fra brancheorganisationen vedrørende dennes kendskab til  

 den konkrete brugtbilsforhandler, især henset til at udtalelserne stammer fra  

 FDMs juridiske chef.
 I sagens behandling har følgende nævnsmedlemmer deltaget:
 Axel Kierkegaard, Finn Rowold, Lene Sarup og Ole Askvig.
 Pressenævnet udtaler:
 Pressenævnet bemærker, at nævnet som følge af de begrænsede  

 muligheder for bevisførelse ikke har mulighed for at tage stilling til  

 rigtigheden af de oplysninger, der er bragt om Henrik Jost Hansens køb af bil  

 hos BT Bilsalg ApS.
Nævnet finder, at artiklernes oplysninger er skadelige for BT  

 Bilsalg ApS, og oplysningerne burde derfor så vidt muligt efterprøves ved  

 forelæggelse for klager.
Nævnet lægger til grund, at B.T. gentagne gange har  

 forsøgt at forelægge artiklerne for Benjamin Thorsen for at give ham  

 lejlighed  

 til at udtale sig.
Nævnet finder herefter ikke grundlag for at udtale kritik  

 af  

 B.T. for tilsidesættelse af god presseskik.
Det forhold, at B.T. ikke har  

 ringet tilbage til BT Bilsalg, da Benjamin Thorsen rettede telefonisk  

 henvendelse til bladet, kan ikke føre til en ændret vurdering.
 Afgjort den 16. december 2004.
