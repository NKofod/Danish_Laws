Resumé I maj og juni 1994 aftalte ombudsmanden med Københavns Kommune at  

 aflægge Sct.
Hans Hospital et nyt besøg.
Ombudsmanden besøgte første gang  

 hospitalet i 1989 og 1990. Det nye besøg fandt sted i oktober og november  

 måned  

 1994. Der blev især mulighed for at føre en række samtaler med ledelse,  

 personale, patienter og repræsentanter for patientrådgiverne og pårørende.
Et  

 vigtigt emne i drøftelserne var en særlig gruppe af patienter som udnyttede  

 andre indlagte.  

  

 (J. nr. 1994-977-618).
Besøg på Sct.
Hans Hospital.
Den 15. februar 1995 afgav  

 jeg følgende redegørelse om mit besøg på Sct.
Hans Hospital:
"I.
Besøgenes forløb:
 Møde med hospitalsledelsen:
 Under mine møder med  

 hospitalets ledelse fik jeg lejlighed til at høre om visse af hospitalets  

 problemer.
Man havde igennem længere tid  

 iagttaget dannelsen af en særlig gruppe patienter som udnyttede andre  

 indlagte.  

 Ved forskellige former for tvang, som ofte kan være svære at beskrive  

 konkret,  

 og anden kriminalitet, berigede gruppen sig.
Pengene blev brugt til stoffer.  

 Gruppen, som var meget resursekrævende, var kendt af hospitalet, og de  

 særligt  

 belastede afdelinger kunne udpeges.
Der er i overvejende grad tale om en  

 gruppe  

 af "velbehandlede" retslige patienter - patienter der ikke længere  

 lider af vrangforestillinger.
Hospitalet havde ingen  

 sanktionsmuligheder, og følte sig ude af stand til at beskytte den i forvejen  

 meget svage gruppe af patienter på hospitalet.
Den "hårde kerne"  

 forringer i høj grad hospitalets terapeutiske miljø og muligheder.
Hospitalet havde overvejet  

 forskellige muligheder for at løse problemet, og man havde allerede været i  

 kontakt med forskellige personer og institutioner.
Man havde bl.a. brugt  

 "fortyndingsprincippet" og spredt gruppens medlemmer på så mange  

 afdelinger  

 som muligt.
Men alle tidligere tiltag var endt resultatløse.
I den senere tid  

 havde man derfor undersøgt mulighederne for at oprette en særlig, lukket  

 afdeling.
 Man havde svært ved at finde  

 beskæftigelsestilbud til de langtidsindlagte yngre mænd. Årsagen består bl.a.  

 i  

 at næsten alle ergoterapeuter er kvinder - og der er således snarere tale om  

 et  

 kønsproblem end et normeringsproblem.
Før besøget havde hospitalet  

 sendt mig sit "idégrundlag". Heri opstiller hospitalet sine  

 overordnede målsætninger.
Ledelsen oplyste nærmere om baggrunden for  

 idégrundlaget, at man havde følt et behov for større samhørighed mellem  

 ledelse  

 og de enkelte afdelinger.
Idégrundlaget var et  

 diskussionsoplæg som skulle tilvejebringe større overensstemmelse og  

 sammenhæng  

 i hospitalets struktur.
Idégrundlaget kunne også bruges i personalets videre  

 arbejde med at opstille krav til uddannelse og forudsætninger.
 Jeg henledte ledelsens  

 opmærksomhed på Kriminalforsorgens tilsvarende bestræbelser som de var kommet  

 til udtryk i "Kriminalforsorgens handlingsprogram".
Hospitalet lagde stor vægt på  

 kontakten til de indlagtes pårørende.
Man har udgivet et blad for de  

 pårørende  

 og man afholder informationsmøder.
På bl.a. denne måde håber hospitalet at  

 kunne oplyse mere målrettet om medicin, udviklingen indenfor forskningen,  

 o.s.v.
 Jeg omtalte det tilsvarende  

 arbejde på Risskov, og den dér oprettede "Psyk.-Info" (se FOB 1993  

 s.  

 407).
 Københavns Biblioteksvæsen  

 driver et bibliotek på hospitalet, men ledelsens opfattelse var at de  

 pårørende  

 i høj grad søgte denne form for oplysning i København.
 Om de fysiske rammer oplyste  

 ledelsen at hospitalet nu var brandsikret og at antallet af 3-4 sengsstuer  

 var  

 reduceret til ca. 14% af den samlede kapacitet.
 Det er svært at skaffe  

 tilstrækkeligt personale, og hospitalet har derfor midlertidigt måttet  

 nedsætte  

 antallet af sengepladser på forskellige afdelinger.
 Rundgang:
Besøg på M9  

  

 (det tidligere M11): Afdelingen er nu gennemrenoveret  

 og fremtrådte lys og imødekommende.
Køkkenet er nyindrettet med  

 spiseafdeling,  

 og det kan benyttes af patienterne.
Der er nyt bad, toiletter,  

 undervisningsrum  

 og aktivitetsrum.
M9 fungerer som et  

 genoptræningscenter for hjerneskadede patienter.
Et behandlingsforløb  

 strækker  

 sig over 3 måneder, og der arbejdes med hold af 9 patienter.
Alle patienter  

 forvisiteres  

 og afdelingen sammensætter de enkelte hold.
Efter et behandlingsforløb  

 opretter  

 holdene som regel et netværk, men afdelingen tilbyder også individuel  

 ambulant  

 kontakt.
Patienterne er mellem 18 og 60 år. pårørende inddrages og man lægger  

 vægt på at patienterne skal hjem i weekender under opholdet på afdelingen.
 Afdelingen har virket i 2½ år  

 og har indtil nu behandlet omkring 100 patienter.
 Jeg fik indtryk af en venlig  

 og velfungerende afdeling med gode behandlingsresultater.
Besøg på R1:  

  

 Afdelingen har siden mit sidste besøg fået indrettet  

 to enestuer mere.
Der er terapirum, et radiorum, besøgsrum og opholdsstue med  

 adgang til en indhegnet have.
Afdelingen vil gerne have indhegnet et større  

 stykke ud mod skoven, således at der bliver mere bevægelsesfrihed udendørs.
Der er endvidere et rum til  

 bæltefiksering, og vinduet er nu beklædt med film.
Udefra kan man ikke  

 længere  

 se ind i værelset, og udsigten er bevaret.
Bæltefiksering bruges ca. 3 gange  

 om måneden og der er altid fast vagt.
Fikseringen kan vare i op til 2 dage,  

 men  

 det er undtagelsen.
Afdelingen er i gang med at indrette kælderen til fælles  

 opholdsrum med køkken, og kondirum.
 Man har forsøgt at udsmykke  

 afdelingen på forskellig vis, men det har vist sig vanskeligt at bevare.
Der er i øjeblikket 10  

 patienter på afdelingen.
Afdelingen er normeret til 14 patienter, men på  

 grund  

 af de før omtalte problemer med at skaffe personale, er antallet af patienter  

 midlertidigt nedsat til de 10. Jeg oplevede afdelingen mere rolig end første  

 gang jeg var her.
 Afdelingen har fast  

 tilknyttet en ergoterapeut.
 Under en efterfølgende  

 samtale med personalet spurgte jeg til problemet med ventetiden på overførsel  

 til Sikringsanstalten, som blev berørt under mit sidste besøg, omtalt i FOB  

 1989, s. 237. Problemet er løst nu, og der er ikke praktiske problemer på  

 grund af ventetid ved overførsel til Sikringsanstalten.
Som under mødet med ledelsen,  

 kom jeg under samtalen med personalet på R1 ind på problemet med visse  

 patienters forbrug af stoffer.
Afdelingen henledte min opmærksomhed på  

 ændringen af pensionsreglerne i januar 1994.
Om ændringerne oplyste  

 afdelingen bl.a. at de indebar, at de hidtidige regler for pensionsophør for  

 langvarigt indlagte psykiatriske patienter bortfaldt.
Kun for patienter der  

 er  

 varetægtsfængslede eller dømt til ophold i hospitalet, findes der nu regler  

 om  

 at pensionsudbetalingen skal standses og erstattes af et mindre  

 lommepengebeløb  

 der udbetales af hospitalet.
For patienter med dom til behandling er der ikke  

 regler om pensionsophør.
I forbindelse med domfældelse af varetægtsfængslede  

 og hvor der afsiges en behandlingsdom er der almindeligvis tale om betydelige  

 efterbetalinger af pensionsbeløb, der har været standset under sagens  

 behandling.
Efter de nye regler er trådt i kraft, er der efter afdelingens  

 oplysninger kommet betydeligt flere penge i omløb.
Afdelingen har ingen  

 praktiske  

 muligheder for at gribe regulerende ind i patienternes forbrug af penge, og  

 udbetalingen af de mange penge kan derfor medvirke til at fastholde visse  

 patienter i et stort stofmisbrug.
Afdelingen har meget få  

 økonomiske midler til fælles aktiviteter, nu hvor patienterne får pensionen  

 direkte udbetalt.
Man forsøger at arrangere ture for 3-4 patienter ad gangen.  

 Hertil søger afdelingen legater.
 Besøg i sportshal:  

  

 I et område af det tidligere centralkøkken er  

 der nu indrettet en sportshal med plads til alle former for boldspil.
 Hallen var lys og godt  

 indrettet, og bliver brugt meget af både personale og patienter.
Besøg på K1:  

  

 Afdelingen har 4 enestuer og 5 2-sengsstuer.  

 2-sengsstuerne er ca.  

 20 m2  

 store, lange og smalle.
Sengene, der er lave hospitalssenge på hjul, er  

 anbragt  

 på tværs ud fra væggene, og der er således ikke meget plads til andre møbler  

 end et skab til hver patient.
Pladsforholdene på afdelingen kan nødvendiggøre  

 flytning af patienter, og afdelingen anser derfor de mobile senge som en  

 fordel.
Der er normalt 14 patienter  

 på afdelingen plus to i fast overbelægning.
På grund af problemerne med at  

 skaffe medarbejdere, er antallet i øjeblikket sat ned til 9 plus 2.
Der er en dagligstue med  

 fjernsyn og video på ca. 7 gange  

 4 m.  

 Afdelingens personale udtrykte utilfredshed med indeklimaet.
Patienterne  

 ryger  

 meget og der er dårlig ventilation.
Man har derfor forsøgt at indrette  

 afdelingen således at tobaksrygning foregår i særlige lokaler, og at holde fx  

 spisestuen røgfri.
Spisestuen er ca. 25-  

 30  

 m2  

 stor, og der er borde og stole til 16 patienter.
Afdelingen har et samtalerum  

 som inddrages til værelse ved overbelægning.
I samme værelse anbringes en  

 madras på gulvet, når afdelingen anvendes fuldt ud.
Der er et mindre køkken på  

 ca. 4 gange 2½ m med et køleskab til hele afdelingen.
Personalet forsøger at  

 inddrage patienterne i madlavningen.
 Der er 2 toiletter et  

 handicaptoilet og et baderum med kar og to brusere.
Afdelingen har et værelse som  

 kun bruges til bæltefiksering.
Fikseringer anvendes i gennemsnit 2 gange om  

 måneden.
Fikseringen varer normalt til næste dags morgen, og der er altid  

 fast vagt.
Afdelingen har fast  

 tilknyttet en ergoterapeut ca. 20 timer om ugen.
Ergoterapien er anbragt i et  

 værelse med udgang til en aflukket have.
En gang om ugen forsøger man at  

 arrangere en mindre udflugt om formiddagen, og der er en fast ugentlig  

 bagedag.
 Afdelingen har endvidere et  

 besøgsrum med en briks og et bord.
Personalenormeringen er 6 i  

 dagvagt, 4 i aftenvagt og 3 i nattevagt.
På grund af den midlertidige  

 nedsættelse i belægningen er der kun 5 i dagvagt.
Afdelingen har tilknyttet  

 en  

 afdelingslæge og en reservelæge.
Afdelingen oplyste at der er  

 planer om at brandsikre og renovere afdelingen for ca. 40 mio. kroner.
Der er  

 dog ikke fastsat terminer for arbejdets påbegyndelse eller afslutning.
 Andre spørgsmål:
- En patient rejste overfor  

 mig bl.a spørgsmål om specifikation af lønsedlerne som bruges ved udbetaling  

 af  

 løn til de patienter, der arbejder i erhvervsterapien.
Jeg bragte spørgsmålet  

 frem for ledelsen som undersøgte sagen, og i løbet af ganske kort tid  

 meddelte  

 mig, at lønsedlerne blev ændret.
Fra december 1994 ville patienterne  

 umiddelbart kunne se hvilke timesatser og hvilke timetal der ligger til grund  

 for udbetalingen.
- En samtale med en ansat  

 medførte at jeg overfor ledelsen rejste spørgsmål om forholdene for patienter  

 på afdelingerne P7 (og P8). Afdelingen er et låst afsnit for langvarigt  

 indlagte.
I brev af 2.december 1994 meddelte ledelsen mig at den havde  

 besluttet at forbedre forholdene for patienterne på afdeling P7 på en måde,  

 der stort set svarede til afdelingsledelsens tidligere fremsatte forslag.
- Jeg var blevet opmærksom på  

 at patienter fra de lukkede afsnits telefonautomater undertiden ringede til  

 alarmcentralen på 112 og blokerede for yderligere opkald.
Den 14. november  

 bad  

 jeg derfor Forskningsministeriet overveje mulighederne for at meddele den  

 fornødne tilladelse til at spærre patienttelefonerne for opkald til  

 112." Den 22. marts 1995 meddelte  

 Forskningsministeriet mig at ministeriet havde meddelt den af  

 hospitalsledelsen  

 ønskede dispensation.
