Kendelse fra Pressenævnet i sag nr.  

 19/2001 [K], Børnenes Stemme, har klaget til  

 Pressenævnet over en artikel bragt den 15. februar 2001 på  

 forsiden af Randers Amtsavis´ internetavis samt på en separat side, som  

 der kunne linkes til, og i den trykte udgave af bladet, idet hun mener, at  

 god presseskik er tilsidesat. [K] har endvidere klaget over, at Randers  

 Amtsavis har afvist at bringe et genmæle.
Af artiklen med overskriften "Sag om falsk  

 sex-anklage anket" fremgår, at "- Den sag er anket.
Ellers har jeg ingen  

 kommentarer.
Næstformanden for Foreningen for Børnenes Stemme,  

 er usædvanlig mundlam efter, at hun i retten i Randers den 1.  

 februar er blevet dømt for falske sex-anklager mod en  

 socialrådgiver ved Randers Kommune.
 [K] blev sammen med en 47-årig social klient fra  

 Randers dømt for ganske urigtigt at påstå, at  

 socialrådgiveren havde voldtaget den 47-årige kvinde på sit  

 kontor.
 Hændelsen skulle være sket, da kvinden var 17  

 år, hvilket dog ikke harmonerede med, at socialrådgiveren slet  

 ikke var ansat hos Randers Kommune på det tidspunkt.
 Ikke desto mindre var [K] i sin egenskab af  

 næstformand i foreningen Børnenes Stemme med til at viderebringe  

 beskyldningerne overfor borgmester Keld Hüttel, hvilket førte til  

 en politianmeldelse helt tilbage i foråret 1999.
Selv om [K] ikke har ønsket at kommentere sagen  

 overfor avisen, så har hun gennem lokalradioen i Frederiksbjerg  

 Journalen bedyret, at hun finder det urimeligt, at sagen med omkostninger  

 skal koste hende 25.000 kroner.
Dommen lød på 15 dagbøder  

 af 200 kroner.
Det er uvist om den 47-årige sociale klient har  

 ønsket at anke sin dom." Artiklen på forsiden af internetavisen og i den  

 trykte udgave var ledsaget af et billede af [K] taget uden for retten i  

 Randers.
Billedet havde følgende undertekst:
"Næstformanden i Børnenes Stemme, [K],  

 vil kæmpe videre i landsretten efter, at hun i byretten i Randers er  

 dømt for falske sex-anklager." Den 21. februar 2001 havde [K] anmodet bladet om at bringe  

 følgende genmæle:
"Genmæle Randers Amtsavis beklager, at man falsk og  

 løgnagtigt i en artikel forfattet af journalist  Morten  Nøhr  

  Mortensen i vor Internetavis den 15.02.2001 samt i den trykte avis har  

 nævnt, at red. [K] den 1. februar 2001 skulle være dømt i  

 Randers Ret for "falske sexanklager" mod en socialrådgiver i  

 Randers Kommune.
 Ligeledes skriver journalisten senere i artiklen:  

 "[K] blev sammen med en 47-årig social klient fra Randers  

 dømt for ganske urigtigt at påstå, at  

 socialrådgiveren havde voldtaget den 47-årige kvinde på sit  

 kontor".
 Ingen af de to løgnagtige citater er der af Randers  

 Amtsavis ført sandhedsbevis for, hvorfor vi overfor red. [K] beklager  

 de usande påstande, som Randers Amtsavis intet belæg har haft for  

 at skrive, og som strider mod Medieansvarslovens § 34 og § 36.
Chefredaktør  Bjarne  Hvirring Randers Amtsavis." Ved brev af 9. marts 2001 afviste bladet at bringe det af  

 klageren formulerede genmæle.
Klageren har blandt andet anført, at det er  

 ukorrekt, når det i artiklen er anført, at "hun i retten i  

 Randers den 1. februar er blevet dømt for falske sex-anklager mod en  

 socialrådgiver ved Randers Kommune". Denne sætning er en  

 klar overtrædelse af medieansvarslovens §§ 34 og 36, da klager ikke er  

 dømt for "falske sex-anklager", men derimod for at give  

 "urigtige oplysninger" - en dom, der ikke er endelig, da sagen er  

 anket.
Der er intet belæg for at beskylde klager for at være  

 dømt for falske anklager, da klager er dømt efter straffelovens  

 § 164, stk. 1, hvor der ganske vist fejlagtigt i anklageskriftet er  

 indført ordene "falsk anklage". Klager har på intet  

 tidspunkt - hverken skriftligt eller mundtligt - udtalt sig i retten om  

 seksuelle anklager mod en socialrådgiver ved Randers Kommune.
Det  

 eneste, som klager har været behjælpelig med, var at skrive to  

 breve pr. fuldmagt på vegne af en 47-årig kvinde, som var medlem  

 af foreningen Børnenes Stemme.
Den 47-årige har heller ikke  

 på noget tidspunkt udtalt sig om sex-anklager - hverken før  

 eller efter retssagen - i det brev, som klager skrev på hendes vegne  

 pr. fuldmagt.
Sætningen må betragtes som en sætning uden  

 sandhedsværdi og er derfor i strid med § 34 i medieansvarsloven,  

 ligesom klager må være berettiget til at få optaget et  

 genmæle i medfør af medieansvarslovens § 36.
 Klageren har endvidere anført, at det er et brud  

 på medieansvarslovens § 34, når bladet skriver, at "[K] blev  

 sammen med en 47-årig social klient fra Randers dømt for ganske  

 urigtigt at påstå, at socialrådgiveren havde voldtaget den  

 47-årige kvinde på sit kontor". Hverken den 47-årige  

 kvinde eller klager er dømt for urigtigt at påstå, at  

 socialrådgiveren havde "voldtaget den 47-årige på sit  

 kontor".
Klageren har til det af bladet anførte om, at  

 "det fremgår eksplicit, at beskyldningerne, som blev fremsat af  

 såvel moderen som hendes rådgiver fra Børnenes Stemme,  

 drejer sig om seksuelle overgreb", gjort gældende, at der ikke er  

 belæg for dette under rettens bemærkninger, hvor der kun henvises  

 til, at det at forgribe sig må betragtes, som om der blev  

 forsøgt begået et voldeligt eller seksuelt overgreb mod tiltalte  

 VV.
Denne meget alvorlige stramning af rettens bemærkninger er i sig  

 selv en overtrædelse af medieansvarslovens §§ 34 og 36, da bladet ikke  

 kan føre sandhedsbevis for, at der er begået voldtægt  

 eller forsøg på voldtægt.
Bladet kan ikke uden at  

 overtræde loven sætte lighedstegn mellem voldtægt og det at  

 forsøge at forgribe sig på klagers medtiltalte, da der intet  

 sted i dommen, i rettens bemærkninger eller anklageskriftet  

 nævnes dette ord.
At forgribe sig eller at forsøge på  

 dette - også seksuelt - kan betyde mange ting, og artiklens ordlyd kan  

 derfor ikke, uden at der er sandhedsbevis fra journalistens og bladets side,  

 benyttes i teksten, uden at man har overtrådt §§ 34 og 36 i  

 medieansvarsloven.
Der tales stort set kun i dommen og i rettens  

 bemærkninger til dommen om urigtige oplysninger, og der nævnes  

 intetsteds noget om voldtægt.
Klageren har herudover gjort gældende, det er  

 ukorrekt, når bladet skriver, at "Ikke desto mindre var [K] i sin  

 egenskab af næstformand i foreningen Børnenes Stemme med til at  

 viderebringe beskyldningerne over for borgmester Keld Hüttel, hvilket  

 førte til en politianmeldelse helt tilbage i foråret 1999".  

 Denne sætning strider også mod medieansvarslovens §§ 34 og 36,  

 idet klager ikke har viderebragt beskyldningerne over for borgmester Keld  

 Hüttel, da klager kun har bedt om at få sagsbehandleren fjernet  

 fra sagen, - og på intet tidspunkt har nævnt noget om  

 sex-anklager.
Såfremt dette havde været tilfældet, havde  

 viderebringelsen været fuldt lovlig, da dette skete pr. fuldmagt  

 på en andens persons vegne, - og fordi det på grund af dette kun  

 kunne være personen selv, der skulle stå til ansvar for det  

 viderebragte.
Generelt strider de førnævnte udsagn også  

 imod straffelovens §§ 268 og 271, stk. 1, der omhandler injurier.
Klageren har yderligere gjort gældende, at  

 offentliggørelsen af det billede, der ledsager artiklen, er sket med  

 urette, idet billedet, der er taget uden for retten, ikke er optaget på  

 et offentligt tilgængeligt område, og idet hendes samtykke til  

 offentliggørelsen ikke er indhentet.
Klager havde i øvrigt bedt  

 om at få artikel inkl. billede til gennemsyn, hvilket ikke er overholdt  

 fra bladets side, hvorfor en offentliggørelse af billede og artikel er  

 i strid med §§ 34 og 36 i medieansvarsloven.
 Klageren har endelig anført, at det faktum, at  

 bladet har bekræftet, at man har ladet en refererende journalist,  

  Morten  Nøhr  Mortensen, dække en sag, hvori et familiemedlem  

 til journalisten har været hovedvidne, i sig selv må betragtes  

 som en klar overtrædelse af § 34 i medieansvarsloven, og dette faktum  

 må også betragtes som en skærpende omstændighed.
Bladet har i relation til udtrykket "falske  

 sex-anklager" anført, at det af dommen fremgår, at klager  

 er dømt for at videregive falske anklager, og af rettens  

 bemærkninger, at disse anklager angår et seksuelt forhold.
Bladet  

 har henvist til dommen, hvoraf fremgår, at "Retten finder, at  

 ordene "at NN for mange år siden, da VV var ca. 17 år,  

 forsøgte at forgribe sig på hende på sit kontor i  

 socialforvaltningen", må forstås som en henvisning til, at  

 der blev forsøgt begået et voldeligt eller seksuelt overgreb mod  

 tiltalte VV.
At der med udtalelsen henvises til et seksuelt overgreb  

 tydeliggøres af VV´s erklæring af 10. august 1999". I  

 klagen til Pressenævnet bestrider klager at have udtalt sig om  

 "falske sex-anklager" og derfor mener hun ikke, at hun er  

 dømt for sådanne.
Dette fremgår imidlertid af dommen at  

 være tilfældet, idet klager er dømt for at videregive  

 "falske" oplysninger.
Hvorvidt der i dommen burde have stået  

 "urigtige", skal bladet ikke afgøre, men man kan i  

 øvrigt ikke identificere nogen forskel i gerningsindholdet, hvad enten  

 de oplysninger, som klager er dømt for at videregive, var falske eller  

 urigtige.
Bladet har endvidere anført, at det af  

 domsudskriften i sagen fremgår, at bladet ikke har skrevet noget, som  

 der ikke er belæg for i dommen.
Af dommen fremgår det eksplicit,  

 at beskyldningerne, som blev fremsat af såvel moderen som hendes  

 rådgiver fra Børnenes Stemme, drejer sig om seksuelle overgreb.  

 Ved over for nævnet i relation til udtrykket "seksuelt  

 overgreb" at anføre, at "Dette er der ikke belæg for  

 under rettens bemærkninger, hvor der kun henvises til, at det at  

 forgribe sig må betragtes, som om der blev forsøgt begået  

 et voldeligt eller seksuelt overgreb", påviser klager selv, at de  

 urigtige oplysninger, hun blev dømt for at videregive, handlede om et  

 seksuelt overgreb.
Bladet har i den forbindelse henvist til dommens  

 bemærkning, hvoraf fremgår, at "At der med udtalelsen  

 henvises til et seksuelt overgreb tydeliggøres af VV´s erklæring  

 ". Om et seksuelt overgreb eller forsøg på samme kan  

 paralleliseres med voldtægt eller forsøg på samme, er vel  

 en meningsløs diskussion, eftersom gerningen netop aldrig fandt sted.  

 Det kan derfor ikke være bladets pligt at bevise, at overgrebet fandt  

 sted.
Om det seksuelle overgreb, der altså aldrig fandt sted, var  

 voldtægt eller ej, må således siges at være en  

 hypotetisk diskussion.
Bladet har i den forbindelse anført, at sagens  

 kerne - , det som klager er dømt for   netop er, at beskyldningerne om  

 seksuelle overgreb blev fremsat over for socialrådgiverens  

 arbejdsgiver, hvilket var egnet til at skade den pågældende.
Det  

 fremgår af dommen, at klager har videregivet beskyldningerne til  

 borgmester Keld Hüttel.
Bladet kan derfor naturligvis ikke, som  

 krævet af klager, bringe et genmæle, der fastslår, at det  

 er urigtigt, at klager er dømt for at viderebringe oplysninger om et  

 overgreb af seksuel karakter.
Bladet har over for nævnet oplyst, at man  

 gerne i bladet vil præcisere, at det voldelige eller seksuelle  

 overgreb, som klager og hendes klient er dømt for urigtigt at beskylde  

 socialrådgiveren for, ikke var voldtægt.
Bladet har yderligere i relation til brugen af klagers  

 billede anført, at klager befandt sig inde i retsbygningen, da bladets  

 fotograf og journalist ankom.
Da der ikke må fotograferes inde i  

 retsbygningen, spurgte fotografen, om klager ville lade sig fotografere uden  

 for, hvilket hun svarede ja til, hvorefter hun frivilligt stillede op til  

 fotografering.
Dette må entydigt tolkes som klagers uudtalte samtykke  

 til, at billedet måtte anvendes i bladet.
Bladet har videre anført, at klagers påstand  

 om at have fremsat ønske om at "godkende" artikel og billede  

 før offentliggørelse ikke tidligere har været  

 fremført i sagsforløbet.
En sådan vetoret over for, hvad  

 pressen beskæftiger sig med, findes der i øvrigt ikke hjemmel  

 for i gældende retsregler.
 Bladet har endelig i relation til journalistens  

 familieskab med et af vidnerne i sagen anført, at det afgørende  

 er, om retsreportagen er fair og dækkende for det, der er sket i  

 retten, - hvilket også i denne sag har været tilfældet.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
 Pressenævnet skal indledningsvis bemærke, at  

 byrettens dom lægges til grund ved sagens afgørelse.
 Ved dommen er klager i overensstemmelse med tiltalen  

 dømt for overtrædelse af straffelovens § 164, stk. 1. I  

 anklageskriftet anvendes i forbindelse med angivelsen af den relevante  

 straffebestemmelse udover udtrykket "at have afgivet urigtige  

 oplysninger" også betegnelsen "falsk anklage". Det  

 fremgår endvidere af dommen, at klagers beskyldning mod  

 socialrådgiveren "må forstås som en henvisning til, at  

 der blev forsøgt begået et voldeligt eller seksuelt overgreb mod  

 tiltalte VV", ligesom det anføres, at "At der med udtalelsen  

 henvises til et seksuelt overgreb tydeliggøres af VV´s erklæring  

 af 10. august 1999".
Pressenævnet finder på den baggrund, at bladet  

 har haft fornødent belæg for at anvende betegnelsen "falske  

 sex-anklager". Nævnet finder endvidere, at klager ikke har krav  

 på genmæle vedrørende dette udsagn, idet der ikke er tale  

 om forkerte oplysninger af faktisk karakter.
Nævnet bemærker i  

 den forbindelse, at "falsk anklage" er den gængse betegnelse  

 for den bestemmelse i straffeloven, som klager er dømt for at have  

 overtrådt.
 Om udsagnet, at "[K] blev sammen med en 47-årig  

 social klient fra Randers dømt for ganske urigtigt at  

 påstå, at socialrådgiveren havde voldtaget den  

 47-årige kvinde på sit kontor", anføres det i dommen,  

 at "ordene, at "NN forsøgte at foregribe sig på hende  

 " må forstås som en henvisning til, at der blev  

 forsøgt begået et voldeligt eller seksuelt overgreb mod tiltalte  

 VV".
Nævnet finder, at der ikke er fornødent  

 grundlag for at skelne mellem forskellige nuancer vedrørende den  

 urigtige beskyldning om en seksuel krænkelse, der netop aldrig fandt  

 sted.
Nævnet finder derfor, at bladet ikke har tilsidesat god  

 presseskik, men at bladet vedrørende klager har bragt en faktisk  

 forkert oplysning, som hun er berettiget til efter påkrav at få  

 optaget i bladet som genmæle, jf. medieansvarslovens § 39:
Genmæle Af en artikel bragt den 15. februar 2001 på forsiden  

 af Randers Amtsavis´ internetavis samt på en separat side og i den  

 trykte udgave af bladet fremgår det, at [K] sammen med en 47-årig  

 social klient fra Randers blev dømt for urigtigt at påstå,  

 at en socialrådgiver fra kommunen havde voldtaget den nu 47-årige  

 på sit kontor.
Denne oplysning er ikke korrekt. [K] blev ved retten i  

 Randers  dømt for urigtigt at påstå, at  

 socialrådgiveren havde forsøgt at forgribe sig på den  

 47-årige kvinde, da hun var ca. 17 år gammel." Nævnet finder endvidere, at bladet ikke har handlet  

 i strid med god presseskik ved at nævne, at [K] var med til at  

 viderebringe beskyldningen over for borgmester  Keld  Hüttel, idet  

 retten lægger dette til grund i den afsagte dom.
Nævnet har i anden sammenhæng tilkendegivet,  

 at det ikke er strid med god presseskik, at massemedier fotograferer eller  

 filmer personer, der befinder sig på et offentligt sted, heller ikke  

 selv om de pågældende ikke har samtykket heri.
I overensstemmelse  

 hermed finder nævnet ikke anledning til at udtale kritik af bladets  

 offentliggørelse af klagers billede.
 Endelig finder nævnet ikke ud fra det i sagen  

 foreliggende at kunne lægge til grund, at der mellem bladet og klager  

 har været indgået en aftale om, at klager skulle godkende artikel  

 og billede, ligesom nævnet ikke finder grundlag for at udtale kritik i  

 anledning af, at bladet har ladet journalisten dække en sag, hvor et  

 familiemedlem til journalisten har vidnet.
 Afsagt den 15. august 2001.
