afsagt af Tvistighedsnævnet den  

 13. marts 2001 i sag nr. 34.1998 Elev A mod virksomhed B Mellem klageren, elev A, født den 19. september 1972 og  

 indklagede, virksomhed B, blev der den 20. marts 1997 indgået en  

 uddannelsesaftale, hvorefter klageren skulle uddannes som  

 engroshandelsassistent med uddannelsesperiode fra den 1. maj 1997 til den 30.  

 april 1999.
 Klageren har ved sin faglige organisation, Handels- og  

 Kontorfunktionærernes Forbund i Danmark, ved klageskrift modtaget den 10.  

 august  

 1998, indbragt sagen for Tvistighedsnævnet med endelig påstand om, at  

 indklagede til klageren skal betale 74.439,68 kr. med tillæg af renter fra de  

 enkelte lønningers forfaldstidspunkt.
 Beløbet fremkommer således:
 Løn som lagermedarbejder 8½ måneder  

    

  

    

  

    

  

 	  

    

    

  

 114.911,76 kr.
 Minus løn under ferie  

    

  

 	  

    

    

  

    

  

    

  

 16.222,84 kr.
 Minus udbetalt elevløn  

    

  

 	  

    

    

  

    

  

    

  

 66.725,00 kr.
 Tilgodehavende  

    

  

    

  

 31.963,92  

 kr.
 Feriepenge heraf  

    

  

 3.995,49 kr.
 Pensionsbidrag af 114.911,76 kr.  

    

  

    

  

  

 2.872,79  

 kr  

                                                                         .
 I alt  

    

  

 	  

    

    

  

  

 38.832,20 kr  

                                                                         .
Godtgørelse for forstyrrelse af uddannelse svarende til  

 forskellen på overenskomstmæssig  

 minimalløn inkl. pension for faglærte og elever i 5½ måneder (76.500,00 kr. - 47.025,00  

 kr.)  

    

  

 29.475,00 kr.
 Feriepenge heraf  

    

  

 3.684,38 kr.
 Pensionsbidrag af 76.500 kr.  

    

  

    

  

  

    

  

 2.448,00 kr.
 I alt  

    

  

  

    

  

 74.439,58 kr.
 Indklagede har påstået frifindelse.
Klageren har givet personligt møde for Tvistighedsnævnet og  

 afgivet forklaring.
Desuden har faglig konsulent C,HK, afgivet forklaring.
For indklagede har lagerchef D givet møde og afgivet  

 forklaring.
Desuden har forhenværende lagerchef E og tillidsrepræsentant F  

 givet møde og afgivet forklaring.
Klageren var forud for indgåelsen af uddannelsesaftalen  

 ansat hos indklagede som lagerekspedient.
Efter ansættelsen som elev  

 udarbejdede indklagede en uddannelsesplan af  

    

  

 30. maj 1997. Efter  

    

  

 henvendelse  

 fra bl.a. klageren, der ikke var tilfreds med sin uddannelsesplan, fordi den  

 efter hendes opfattelse alene omhandlede beskæftigelse med ekspedition og  

 varemodtagelse, fremsendte tillidsrepræsentant F i august 1997 et oplæg til  

 lagerchef E.
Af oplægget fremgik, at man ønskede en uddybet uddannelsesplan  

 med  

 tidsintervaller for hver funktion eleverne skulle igennem og et forslag til  

 en  

 uddannelsesansvarlig.
I et møde mellem parterne den 7. august 1997 blev det  

 besluttet, at D skulle være uddannelsesansvarlig for klageren, og at der  

 skulle  

 udarbejdes en ny uddannelsesplan.
Klageren var heller ikke tilfreds med den nye  

 uddannelsesplan, idet den efter hendes vurdering alene omhandlede  

 beskæftigelse  

 på lageret.
Hun rettede derfor henvendelse til E.
Den 23. oktober 1997 blev  

 der  

 udarbejdet en ny uddannelsesplan, som indklagede drøftede med klagerens  

 organisation i et møde samme dag.
 Indklagede udarbejdede efter drøftelser mellem parterne en  

 revideret uddannelsesplan af 12. januar 1998. Denne er dog aldrig udleveret  

 til  

 klager eller klagers organisation.
 Klageren opsagde ved skrivelse af 15. januar 1998 sin  

 elevstilling med virkning fra den 16. januar 1998.
 I en udtalelse om klageren af 9. februar 1998 fra indklagede  

 hedder det bl.a.:
  I  

 ansættelsesperioden på 8½ måned har A haft mulighed for at dygtiggøre sig  

 inden  

 for vort firmas forskellige arbejdsområder, idet hun har været beskæftiget i  

 varemodtagelsen, på lageret med ekspedition af køkkenudstyr, glas, porcelæn  

 og  

 gaveartikler, ligesom hun har haft lejlighed til i en kortere periode at  

 arbejde i salgsafdelingen.
Den øvrige del af uddannelsesforløbet var fastlagt  

 i  

 den efterfølgende periode  .
Efter opfordring fra Tvistighedsnævnet indhentede parterne  

 en udtalelse fra Uddannelsesnævnet om i hvilket omfang, der kunne gives  

 klageren merit.
Efter en henvendelse til Uddannelsesnævnet fra HK herom,  

 skrev  

 Uddannelsesnævnet den 15. september 1998 til HK med kopi til Dansk Handel og  

 Service bl.a.:
  Det faglige  

 Udvalg ønsker oplyst, hvorfor der skal foretages en meritvurdering og hvordan  

 en udtalelse vil blive anvendt i den konkrete tvistighedsnævnssag.
Samtidig  

 skal det faglige udvalg gøre opmærksom på, at for at udvalget kan  

 meritvurdere,  

 skal der foreligge en beskrivelse af ansøgers arbejdsopgaver, attesteret af  

 arbejdsgiveren.
Det kan anbefales at benytte vedlagte ansøgningsskema ved  

 ansøgningens fremsendelse .
 Den 1. oktober 1998 skrev indklagede til sin  

 organisation  

    

  

 Dansk Handel & Service  

 bl.a.:
   Vi har  

  

 ikke  

  

 underskrevet ansøgningsskemaet, idet vi ikke kan forstå, at A ikke vil have  

 eftergodkendt de øvrige områder hun har været fuldtidsbeskæftiget med.
 På lageret drejer  

 dette sig om følgende:
-Lageropdeling og  

 indretning -EDB-lagerstyring -Leveringsbetingelser -Lagerstatistik I den korte periode A  

 var i salgsafdelingen, inden hun valgte at afbryde sin lærlingekontrakt, har  

 hun ligeledes været beskæftiget med følgende:
-Kundeservice -Reklame/Salgsarbejde -Ordrebehandling -Tilbudsarbejde .
Dansk Handel & Service fremsendte den 6. oktober 1998  

 indklagedes brev af 1. oktober til HK og  

    

  

 anmodede på baggrund af brevet HK om skriftligt at bekræfte, at klageren  

 alene ønskede merit i henhold til det af hende udfyldte skema.
Den 20.  

 oktober  

 1998 bekræftede HK over for Dansk Handel og Service, at klageren ønskede  

 merit  

 i henhold til hendes udfyldte skema.
Dansk Handel & Service skrev  

 herefter  

 den 6. november 1998 således til HK:
 I ovennævnte sag  

 fremsender jeg herved originalt meritskema i underskrevet stand.
 Idet jeg i øvrigt  

 henviser til vort medlems skrivelse af 1. oktober d.å., skal jeg for god  

 ordens  

 skyld bekræfte, at A alene ønsker merit i henhold til de af A i skemaet  

 afkrydsede arbejdsområder.
 Den 12. november 1998 skrev HK til Det faglige Udvalg bl.a.:
  Idet der henvises  

 til Det faglige Udvalgs brev af 15. september 1998 fremsendes hermed et af  

 begge  

 parter underskrevet meritskema.
Det bemærkes, at A også i perioden fra den 1.  

 juni 1996 til den 1. maj 1997, inden hun kom i lære, var fuldtidsbeskæftiget  

 med kontrol af varetilgang, følgesedler, vareforsendelse og fakturaer.
 .
Skemaet indeholder tre hovedområder, indkøb og disponering,  

 lager og lagerstyring samt salg og markedsføring.
Det fremgår af skemaet, at  

 klageren alene inden for området lager og lagerstyring har været  

 fuldtidsbeskæftiget med kontrol af varetilgang og følgesedler samt kontrol af  

 vareforsendelse og fakturaer.
 Uddannelsesnævnet meddelte i en afgørelse af 20. november  

 1998, at man vurderede klagerens erhvervserfaring som svarende til 3 måneder  

 af  

 praktikperioden i engroshandelsesuddannelsen.
Indklagedes organisation har i duplik af 3. maj 1999 anført,   at det var  

 klagers eget ønske, at der kun skulle gives merit for kontrol af  

 varetilgang  

 og følgesedler og kontrol af vareforsendelse og fakturaer.  

 Uddannelsesnævnets afgørelse er derfor truffet på et forkert grundlag,  

 hvorfor  

 indklagede opfordrer klageren til at lade afgørelsen udgå sagen og samtidig  

 anmode Uddannelsesnævnet om at revurdere afgørelsen med henvisning til  

 indklagedes skrivelser, .
 Klagerens organisation har i et processkrift af 11. maj 1999  

 anført bl.a.:
   Da  

 indklagede ikke kan have været i tvivl om, til hvilket formål afgørelsen blev  

 indhentet, og da parterne efterfølgende har nået til enighed om erklæringens  

 udformning  , som er underskrevet af begge parter, gøres det gældende, at  

 indklagede ikke har godtgjort, at Uddannelsesnævnets afgørelse er truffet på  

 et  

 forkert grundlag  .
 Uddannelsesnævnet har i en skrivelse af 17. september 1999  

 til Dansk Handel & Service anført følgende:
Det faglige Udvalg  

 for Engroshandelsuddannelsen henviser til brev af den 13. august 1999 fra  

 DH&S.
Udvalget kan ikke på det foreliggende grundlag foretage en fornyet  

 meritvurdering, idet der ikke foreligger et fornyet enigt grundlag at  

 meritere  

 på.
Udvalgets afgørelse af  

 20. november 1998 i sagen er baseret på, at der var enighed mellem parterne  

 om  

 grundlaget for meritvurderingen, nemlig i form af et meritskema  

 underskrevet  

 af begge parter.
Udvalget foretog den anmodede hypotetiske vurdering på dette  

 grundlag , Udvalget må for  

 nuværende henvise parterne  

    

  

 til at opnå  

 enighed om grundlaget for en meritvurdering eller få Tvistighedsnævnets  

 afgørelse herom  

    

  

  .
Klageren har forklaret  

 bl.a., at der ikke skete forandring i hendes arbejde, da hun blev elev.  

    

  

 I august 1997 tilkendegav ledelse, at det var  

 vanskelig at undvære hende på lageret, men at hun selv skulle prøve at skaffe  

 sig tid i salgsafdelingen.
Hun var beskæftiget 2 x 2 uger i lagers  

 varemodtagelse - henholdsvis i november og december 1997. Primo januar 1998  

 var  

 hun 10 dage i salgsafdelingen.
Hun spurgte lagerchefen, om hun kunne  

 fortsætte  

 længere tid i salgsafdelingen, men det blev afvist af lagerchefen, der sagde,  

 at der var brug for hende på lageret.
 Da hun var på skole i  

 november 1997, følte hun, at hun havde problemer med undervisningen  

 vedrørende  

 salg, da hun ikke havde lært nok herom i virksomheden.
 Den 23. oktober 1997  

 havde C, HK et møde med lagerchef E vedrørende klagers uddannelsesplan.  

 HK-afdelingen accepterede den fremlagte plan, fordi lagerchefen lovede, at  

 uddannelsesaftalen kunne opfyldes på -vej, der var miniudgave af virksomheden  

 på  vej.
Den 9. januar 1998  

 erfarer klager, at afdelingen på -vej skulle lukkes i løbet af året, hvorfor  

 hun henvendte sig til D for at få ændret sin uddannelsesplan.
Dette blev  

 afvist  

 af D med den begrundelse, at man havde travlt og derfor havde brug for  

 klagers  

 arbejdskraft på lageret.
 Herefter henvender  

 klager sig den 12. januar 1998 til HK-afdelingen, som kontakter virksomheden,  

 der ikke ønsker at ændre uddannelsesplanen.
D, har forklaret bl.a.,  

 at han blev udnævnt til lagerchef den 1. maj 1998. Det er rigtigt, at han i  

 telefonsamtale af 12. januar 1998 afviste et krav fra HK om, at A skulle have  

 mere tid i salgsafdelingen.
Han kan ikke huske, at A skulle have klaget over  

 sin uddannelse.
Der er ikke tvivl om, at indholdet af klagers arbejde ændrede  

 sig efter at hun begyndte på uddannelsen.
 Indklagedes daværende  

 lagerchef, E, har bl.a. forklaret, at han var lagerchef fra 1996 til 1998.  

 Den  

 planlagte lukning af lageret havde ikke betydning for klagerens uddannelse.  

 Det  

 er rigtig, at klageren i vidt omfang har haft de samme funktioner i sin  

 elevtid, som hun udførte som ufaglært, men man ville uden problemer kunne nå  

 at  

 opfylde uddannelseskravet.
Tillidsmand F har bl.a.  

 forklaret, at uddannelsesplanen af 23.oktober 1997 efter hendes opfattelse  

 var  

 tilfredsstillende.
På de tidspunkter hvor hun har arbejdet sammen med  

 klageren,  

 har klageren arbejdet med edb-behandling af fragtbreve.
Klageren har til støtte for sin påstand gjort gældende, at  

 indklagede ikke har udarbejdet og fulgt en uddannelsesplan, der lever op til  

 kravene i § 17 i bekendtgørelsen om engroshandelsuddannelse.
Desuden har  

 klageren, bortset fra enkelte dage, under hele uddannelsen arbejdet alene.  

 Indklagede har således ikke forestået en forsvarlig oplæring af klageren.
Det  

 må lægges til grund, at klageren i det store og hele har været beskæftiget  

 med  

 de samme arbejdsopgaver, som hun havde som ufaglært, nemlig at plukke og  

 modtage varer.
Det må i den forbindelse lægges til grund, at indholdet af  

 klagerens uddannelse har været så mangelfuldt, at Uddannelsesnævnet, hvis  

 afgørelse må lægges til grund, alene har villet give klageren 3 måneders  

 merit.  

 Det skal i den forbindelse fremhæves, at parterne var klar over at  

 Uddannelsesnævnets afgørelse skulle lægges til grund ved Tvistighedsnævnets  

 afgørelse, og at indholdet af skemaet var i overensstemmelse med de faktiske  

 forhold.
Indklagedes indsigelser over for Uddannelsesnævnets afgørelse er i  

 øvrigt fremsat for sent.
Indklagede har således misligholdt  

 uddannelsesaftalen,  

 og da indklagede ikke har villet rette op på forholdene, har klageren været  

 berettiget til at ophæve uddannelsesaftalen og kræve erstatning som påstået.
Indklagede har til støtte for sin påstand gjort gældende, at  

 indklagede har fulgt en uddannelsesplan, der blev drøftet med og godkendt af  

 HK  

 den 23. oktober 1997. Klageren arbejdede under opsyn, og indklagede forestod  

 en  

 forsvarlig oplæring.
Der er således ikke grundlag for at anse kravene i § 17  

 i  

 bekendtgørelsen om engroshandelsuddannelsen for tilsidesat, herunder fordi  

 klageren alene skulle have beskæftiget sig med ufaglært arbejde og  

 truckkørsel.  

 Der kan efter indholdet af korrespondancen mellem organisationerne ikke  

 lægges  

 vægt på det meritskema, der var grundlaget for Uddannelsesnævnets afgørelse  

 om  

 merit.
Indholdet af skemaet var ikke i overensstemmelse med de faktiske  

 forhold.
Klageren var således ikke berettiget til ensidigt at ophæve  

 uddannelsesaftalen.
Tvistighedsnævnet har  

 ved skrivelse af 1. december 1999 rettet henvendelse til Det faglige Udvalg  

 for  

 Engroshandelsuddannelsen og anmodet om en vurdering af den meritvurdering,  

 der  

 tidligere var afgivet på baggrund af A´s egne oplysninger og på baggrund af  

 hendes forklaring for Tvistighedsnævnet.
Uddannelsesnævnet har i skrivelse af  

 8. december 1999 bl.a. anført, at udvalget ikke på det foreliggende grundlag  

 kunne komme med en begrundet udtalelse om, hvorvidt den fremsendte  

 uddannelsesplan kunne danne grundlag for klagers uddannelse.
Udvalget kunne  

 endvidere ikke foretage en vurdering af om den meritvurdering der tidligere  

 er  

 givet på baggrund af A´s egne oplysninger burde ændres.
I sagens behandling har som faste medlemmer af  

 Tvistighedsnævnet deltaget landsdommer Niels Johan Petersen (formand),  

 ansættelsesretschef Anne Kathrine Schøn og advokat Tine B.
Skyum (begge Dansk  

 Arbejdsgiverforening) samt konsulent Evelyn Jørgensen og konsulent Claus  

 Jørgensen (begge Landsorganisationen i Danmark). Herudover har som særligt  

 sagkyndige medlemmer i denne sag deltaget advokat Rikke Skovlund, Dansk  

 Handel  

 & Service og faglig sekretær Hanne Christensen, Handels- og  

 Kontorfunktionærernes Forbund i Danmark.
 Tvistighedsnævnet  

 finder ikke, når henses til korrespondancen mellem organisationerne forud for  

 sagens forelæggelse for uddannelsesnævnet, at uddannelsesnævnets afgørelse  

 vedrørende merit kan lægges til grund for sagens afgørelse.
Et flertal på 4  

 medlemmer finder det godtgjort, at uddannelsen af klageren frem til den 15.  

 januar 1998 var mangelfuld i et sådant omfang, at klager var berettiget til  

 at  

 ophæve uddannelsesaftalen.
Flertallet bemærker i den forbindelse, at den  

 mangelfulde uddannelse på dette tidspunkt havde haft en sådan varighed, at  

 klageren ikke havde pligt til at afvente at indklagede forbedrede forholdet,  

 samt at der heller ikke reelt var udsigt hertil.
 Flertallet finder efter  

 sagens omstændigheder, at der alene er grundlag for at tilkende klager en  

 godtgørelse på 30.000 kr.
Et mindretal på 3  

 medlemmer finder det ikke godtgjort, at klagerens uddannelse var mangelfuld i  

 et sådan omfang , at hun allerede i januar 1998 var berettiget til at ophæve  

 uddannelsesaftalen.
Disse medlemmer stemmer derfor for at frifinde  

 indklagede.
 T h i  

    

  

 b e s t e m m e s:
 Indklagede, B, betaler inden 14 dage 30.000 kr. i  

 godtgørelse til klageren, elev A.
 Hver part bærer sine egne omkostninger.
 Denne kendelse kan inden 8 uger fra modtagelsen indbringes  

 for domstolene.
