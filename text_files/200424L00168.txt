Betænkning afgivet af Udvalget for Videnskab og Teknologi  

 den 13. april 2005 Betænkning over Forslag  

 til lov om ændring af lov om universiteter (universitetsloven) (Gennemførelse af uddannelsesdele i udlandet, afholdelse  

 af prøver og eksamener i udlandet,  

  

 friplads- og stipendieordning samt opkrævning af betaling for visse  

 udenlandske  

 studerende) [af  

 videnskabsministeren (Helge Sander)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 2. marts 2005. Lovforslaget blev efter 1. behandling henvist  

 til  

 behandling i Udvalget for Videnskab og Teknologi.
Møder Udvalget har behandlet lovforslaget i 2 møder.
Tidligere behandling Lovforslaget er i hovedtræk en gennemfremsættelse af lovforslag  

 nr.
L 141 i folketingsåret 2004-05, 1. samling.
Udvalget har fået omdelt det  

 materiale, der forelå i forbindelse med behandlingen af L 141, herunder  

 høringssvar samt høringsnotat, som videnskabsministeren sendte til udvalget.
Spørgsmål Udvalget har stillet 23 spørgsmål til videnskabsministeren til  

 skriftlig besvarelse, som denne har besvaret. 3 af udvalgets spørgsmål til  

 videnskabsministeren og dennes svar herpå er optrykt som bilag 2 til  

 betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse uændret.
 Flertallet vil gerne tilkendegive, at man ønsker muligheden for,  

 at universiteterne kan tilbyde uddannelser i udlandet, tilvejebragt hurtigst  

 muligt.
 Et  

  

 mindretal  

  

 i  

 udvalget (RV, SF og EL) indstiller lovforslaget til  

  

 forkastelse  

  

 ved 3. behandling.
Det Radikale Venstres  

 medlemmer af udvalget finder, at det er afgørende at øge det danske  

 uddannelsessystems  

 internationalisering.
RV finder endvidere, at det er afgørende at tilskynde  

 til, at institutioner bliver en stadig mere integreret del af det  

 internationale uddannelsessamfund gennem aftaler om forskning, udveksling og  

 andre samarbejder.
Det bør ske ved,  

 at stadig flere studerende tager en del af deres uddannelse i udlandet, og at  

 stadig flere udenlandske studerende tager en del af deres uddannelse i  

 Danmark.
Der er desværre ikke noget, der peger i den retning i forslaget om  

 betaling fra studerende, der kommer fra lande, der hverken er EU-, EØS- eller  

 Danida-samarbejdslande.
 Det Radikale Venstre har gennem en række spørgsmål i udvalgsbehandlingen søgt  

 at klarlægge regeringens baggrund for at fremsætte lovforslaget,  

 perspektiverne for det og regeringens forventninger til, hvad der kommer ud  

 af det.
 Gruppen af studerende, der vil blive omfattet af betalingsordningen var i  

 2002 på i alt 478 personer, jf. ministerens svar på spørgsmål 1. Det anføres,  

 at antallet har været i vækst siden, men ikke til hvilket niveau, ligesom der  

 ikke angives nogen form for forventning til, hvor stort omfanget vil være i  

 fremtiden.
Regeringen svarer ikke på, om man finder, at universiteterne under de  

 nuværende ordninger optager  

 ukvalificerede eller for mange studerende.
Ikke desto mindre var det  

 indtrykket  

 af 1. behandlingen, at dette i høj grad var drivkraften bag fremsættelsen af  

 lovforslaget.
Det Radikale Venstre  

 finder, at lovforslaget er helt unødig bureaukratisk og nøjeregnende i en  

 grad,  

 der er skadelig for internationaliseringen.
F.eks. er studerende i  

 udvekslingsaftaler ikke omfattet, men denne undtagelse gælder kun, hvis  

 aftalen  

 er, at der udveksles én studerende for én studerende.
Så snart der udveksles  

 en  

 mere uden samtidig en studerende den anden vej, skal der falde betaling.
Paradoksalt nok anfører  

 ministeren i svaret på spørgsmål 4, at universiteterne ikke vil opleve en  

 øget  

 administrativ byrde.
Dette forekommer umiddelbart at stå i modsætning til de  

 regler, som vil blive fastsat for betalingen og for udvælgelsen af  

 studerende,  

 der dels skal optages, dels skal tilbydes friplads og stipendium.
Desuden vil  

 universiteterne ganske vist have mulighed for at generere en ekstra indtægt,  

 men denne er øremærket til nye stipendier for udenlandske studerende.
Hvordan  

 det enkelte universitet får andel af det samlede antal stipendier, er endnu  

 ikke fastlagt.
Hvordan og hvorfor bestyrelserne skal tage højde for den  

 danske  

 beskæftigelsessituation i fastlæggelsen af, hvor man vil udbyde det, der over  

 en årrække bliver til 150 stipendier, er ikke klart.
Der kan opstilles  

 forskellige scenarier for fremtiden med hensyn til betaling for udbud af  

 uddannelser  

 fra danske universiteter.
Det er ikke stedet at gøre det, om end det havde  

 været ønskeligt, at regeringen havde gjort sig en forestilling om, hvilken  

 vej  

 det går, og hvilket omfang det får.
 Under henseende til, at  

 lovforslaget ikke er velunderbygget med hensyn til målet om øget  

 internationalisering  

 og dertil forekommer bureaukratisk specielt i lyset af ordningens omfang, kan  

 Det Radikale Venstre ikke støtte lovforslaget.
Socialistisk Folkepartis  

 medlem af udvalget bemærker, at det er falsk markedsføring, når regeringen  

 påstår, at lovforslaget gavner internationaliseringen.
Tværtimod gør  

 lovforslaget  

 det sværere for udenlandske studerende at komme til Danmark.
Oven i købet  

 indføres der slet ikke nok fripladser eller stipendier til at kompensere for  

 den  

 beskæring af de udenlandske studiepladser, der ligger i lovforslaget.
 Hvad værre er, så indfører  

 lovforslaget brugerbetaling i uddannelsessystemet på ordinære uddannelser ad  

 bagvejen og gør dermed op med det grundlæggende princip, at uddannelse er et  

 gratis gode.
 Samtidig gør lovforslaget  

 universiteterne til pengemaskiner  i endnu højere grad end i dag.  

 Med faldende  

 taxameterbevillinger bliver universiteterne tvunget til at finde andre  

 indtægtskilder, og det gør, at f.eks. uddannelse for internationale  

 studerende  

 risikerer at blive prioriteret højere end den almindelige danske uddannelse.
 SF anerkender, at der på  

 visse uddannelser er meget store andele af internationale studerende, og  

 foretrak i stedet, at det, i det omfang det var nødvendigt at opkræve  

 betaling  

 fra studerende fra lande uden for EU/EØS, og som Danmark ikke har  

 udvekslingsaftaler med, var en ministerieopgave, så alle  

 uddannelsesinstitutioner  

 fik udbetalt et ensartet taxametertilskud pr. studerende, uanset om det var  

 udenlandske eller danske.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Lund Poulsen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Karin Nødgaard (DF)   

 Jesper Langballe (DF)   

 Per Ørum Jørgensen (KF)   

 Carina Christensen (KF)   

 Lene Jensen (S)   

 Niels Sindal (S)   

 Thomas Adelskov (S)  

  

  nfmd.  

  

 Torben Hansen (S)   

 Margrethe Vestager (RV)   

 Charlotte Fischer (RV)   

 Morten Homann (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 114 Bilagsnr.
Titel 1 Meddelelse om materiale omdelt i folketingsåret 2004-05,  

 1. samling 2 Udkast til tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 114 Spm.nr.
Titel 1 Spm. om, hvor mange studerende der er i dag fra  

 henholdsvis EU og EØS, omfattet af udvekslingsprogrammer, omfattet af  

 Danida-programmer og studerende, der ikke er danske, og som ikke falder i  

 nogen af de førnævnte kategorier, til videnskabsministeren, og ministerens  

 svar herpå 2 Spm. om, hvor mange studerende ministeren i fremtiden vil  

 forvente betaler for uddannelse i Danmark, til videnskabsministeren, og  

 ministerens  

 svar herpå 3 Spm. om, hvor mange ekstra stipendier ministeren  

 forventer at betalende studerendes betaling vil generere, til  

 videnskabsministeren, og ministerens svar herpå 4 Spm. om, hvor stor en administrativ byrde ministeren  

 forventer det vil være at opkræve betaling fra den nævnte gruppe af  

 studerende, til videnskabsministeren, og ministerens svar herpå 5 Spm. om, hvilke retningslinjer ministeren vil fastsætte  

 for udarbejdelse af beregningsgrundlag, til videnskabsministeren, og  

 ministerens svar herpå 6 Spm. om, hvad ministeren vil gøre, hvis det viser sig, at  

 taxameteret ikke dækker omkostningerne, til videnskabsministeren, og  

 ministerens  

 svar herpå 7 Spm., om ministeren forventer, at det er »almindelige«  

 danske studier, der udbydes med betaling, eller at der udvikles særlige  

 betalingskurser, til videnskabsministeren, og ministerens svar herpå 8 Spm. om, hvilke godkendelsesprocedurer der vil være for  

 eventuelle særlige kurser/studieprogrammer for betalende studerende, til  

 videnskabsministeren,  

 og ministerens svar herpå 9 Spm., om danske studerende vil kunne deltage gratis i kurser,  

 såfremt der udvikles særlige kurser/studieprogrammer for betalende  

 studerende,  

 til videnskabsministeren, og ministerens svar herpå 10 Spm. om, hvorfor lovgivningen om betaling for studier i  

 Danmark træder i kraft på to forskellige tidspunkter for henholdsvis korte og  

 mellemlange videregående uddannelser, til videnskabsministeren, og  

 ministerens svar herpå 11 Spm. om, hvordan antallet af fripladser på  

 universiteterne fordeles, til videnskabsministeren, og ministerens svar herpå 12 Spm., om fripladser på universiteter fordeles på samme  

 måde som til andre uddannelsesinstitutioner, til videnskabsministeren, og  

 ministerens svar herpå 13 Spm. om, hvordan de enkelte universiteter administrerer  

 ordningen og finder studerende, der er særlig kvalificerede til at modtage en  

 friplads og et stipendium, til videnskabsministeren, og ministerens svar  

 herpå 14 Spm. om, hvilken administration der skal forbindes med,  

 at universitetet skal fordele måske ca. ti fripladser efter  

 beskæftigelsessituationen, til videnskabsministeren, og ministerens svar  

 herpå 15 Spm., om ministeren forventer, at de 150 fripladser vil  

 påvirke beskæftigelsessituationen i Danmark i en sådan grad, at det er  

 nødvendigt  

 at fastsætte dette begrænsende kriterium, til videnskabsministeren, og  

 ministerens  

 svar herpå 16 Spm., om ministeren vil koordinere de respektive  

 universitetsbestyrelsers opfattelse af beskæftigelsessituationen, til  

 videnskabsministeren, og ministerens svar herpå 17 Spm., om ministeren er af det indtryk, at universiteterne  

 optager udenlandske studerende, der ikke opfylder de faglige krav, til  

 videnskabsministeren,  

 og ministerens svar herpå 18 Spm. om, hvad der skal ske betalingsmæssigt, hvis en  

 studerende ønsker at skifte til enten et billigere eller dyrere studium end  

 det, den studerende er begyndt på, til videnskabsministeren, og ministerens  

 svar herpå 19 Spm., om et eventuelt studieskift vil påvirke den  

 studerendes opholdsgrundlag, til videnskabsministeren, og ministerens svar  

 herpå 20 Spm., om det er ministerens opfattelse, at det er »de  

 forkerte«, der fylder op på universiteterne, jf.
Venstres ordførers  

 bemærkninger under 1. behandling, til videnskabsministeren, og ministerens  

 svar herpå 21 Spm. om, hvordan ministeren godkender aftaler med et  

 andet universitet om en fællesuddannelse, til videnskabsministeren, og  

 ministerens svar herpå 22 Spm. om, hvordan ministeren agter at udmønte sin  

 beføjelse til at udstede regler om parallelforløb, jf. lovforslagets § 1,  

 stk. 9, til videnskabsministeren, og ministerens svar herpå 23 Spm. om, hvordan lovforslaget forholder sig til begrebet »joint  

 degree«, til videnskabsministeren, og ministerens svar herpå Bilag 2 Tre af udvalgets spørgsmål til  

 videnskabsministeren og dennes svar herpå Spørgsmålene og svarene er optrykt efter ønske fra V, S,  

 DF og KF.
 Spørgsmål 21:
Ifølge lovforslagets § 1, stk. 6, skal ministeren godkende  

 aftaler med et andet universitet om en fællesuddannelse.
Hvordan forestiller  

 ministeren sig, at denne godkendelse skal foregå? Svar:
Forskellen på lovforslagets § 1, nr. 1, stk. 5 (parallelforløb)  

 og 6 (fællesuddannelser) er, at stk. 5 er et tilbud til studerende om at  

 vælge  

 at gennemføre op til 2/3 af en uddannelse i udlandet.
I modsætning til efter  

 stk. 6, hvor der er tale om en tvangssituation, er jeg meget åben over for  

 etablering af parallelforløb efter stk. 5.
Mit udgangspunkt er, at det fortsat skal være sådan, at de  

 universitetsuddannelser, der er behov for i Danmark, også skal udbydes i  

 Danmark.
Jeg mener derfor, at der skal være gode grunde til at skabe en  

 situation,  

 hvor de studerende er tvunget til at tage op til 2/3 af deres uddannelse i  

 udlandet.
 Når der er enighed om, at vi skal sikre et kvalitetsudbud af  

 uddannelser i hele landet, så må begrundelsen i mine øjne være endnu  

 stærkere,  

 hvis en del af uddannelsesaktiviteten skal foregå i udlandet.
I forbindelse med min godkendelsesbeføjelse af aftalerne med  

 udenlandske universiteter om en fællesuddannelse vil jeg derfor drøfte med  

 universiteter, om de gode grunde er tilstede.
Min opgave vil være at sikre,  

 at  

 der er økonomisk balance i studenterudvekslingen, at de studerendes  

 retssikkerhed  

 er sikret, samt at de studerende ikke påføres unødige meromkostninger ved at  

 tage til udlandet.
Hvor der er tale om en helt ny uddannelse, vil min opgave  

 som ved godkendelse af alle andre nye uddannelser herudover bl.a. være at  

 vurdere behovet for uddannelsen.
Jeg forestiller mig, at fællesuddannelser efter lovforslagets §  

 1, nr. 1, stk. 6, kan etableres på områder, hvor det ikke vil være økonomisk  

 forsvarligt at opbygge en fuld uddannelse i Danmark, eller hvor det vil være  

 fagligt hensigtsmæssigt at henlægge en del til udlandet.
Med andre ord   

 en  

 afvejning af hensynet til den bedst mulige uddannelse over for hensynet til  

 de  

 studerendes retssikkerhed og de økonomiske forhold.
 Jeg forestiller mig, at processen i forbindelse med godkendelse  

 af aftalen foregår på den måde, at et universitet, som er i færd med at indgå  

 aftale med et udenlandsk universitet, tager kontakt til ministeriet, sådan at  

 der bliver taget hånd om eventuelle problemer, inden forhandlingerne med de  

 udenlandske universiteter er endeligt afsluttede og aftalen indgået.
Jeg forstiller mig endvidere, at der skal være tale om en enkel,  

 smidig og hurtig ordning for godkendelse af aftaler med udenlandske  

 universiteter.
I de tilfælde, hvor universiteterne kan dokumentere, at de  

 opfylder reglerne, kan aftalen godkendes på forhånd.
 Spørgsmål 22:
Hvordan agter ministeren at udmønte sin beføjelse til at udstede  

 regler om parallelforløb i medfør af lovforslagets § 1, stk. 9? Svar:
Parallelforløb øger de studerendes muligheder for at få en  

 anerkendt dansk grad med et indlagt udlandsophold, idet de studerende vil  

 kunne  

 tage op til 2/3 af uddannelsen i udlandet.
De studerendes retssikkerhed skal  

 fortsat sikres med denne udvidede mulighed.
Lovforslagets bestemmelser om parallelforløb foreslås af hensyn  

 til de studerende.
Formålet er at sikre faste og gennemskuelige rammer for  

 studerende, som kunne tænke sig at tage en del af deres danske uddannelse i  

 udlandet.
Muligheden for at tage et parallelforløb skal således fremgå af  

 uddannelsens  

 studieordning.
Parallelforløbet indebærer store fordele for de studerende, da  

 der ikke vil opstå problemer med at få godkendt studieopholdet i udlandet  

 eller  

 med studietidsforlængelse.
Jeg har til hensigt at gøre reglerne så enkle som muligt.
Derfor  

 vil de regler, jeg agter at udstede, primært sigte på at sikre, at  

 parallelforløbene følger de regler, der gælder for alle andre  

 uddannelsestilbud.  

 Herudover skal reglerne sikre, at der er økonomiske balance i  

 studenterudvekslingen.
 Spørgsmål 23:
Hvordan forholder lovforslaget sig til begrebet »joint degree«? Svar:
Lovforslaget anvender ikke begrebet »joint degree«, som der ikke  

 findes nogen entydig definition af.
I nogle tilfælde forstår man begrebet  

 »joint degree« som tildeling af en grad i form af et fælles eksamensbevis.  

 Det  

 fælles eksamensbevis udstedes som følge af, at den studerende har gennemført  

 et  

 fælles studieprogram mellem universiteter fra flere lande.
I andre tilfælde  

 forstår  

 man begrebet bredere, idet der kun bliver tænkt på et studieprogram, som  

 foregår på universiteter i flere lande, men ikke på tildeling af et fælles  

 eksamensbevis.
I forlængelse af Bologna-processen har EU etableret det såkaldte  

 Erasmus Mundus-program, som bl.a. omfatter en studiestipendieordning med det  

 formål at tiltrække tredjelandsstuderende til uddannelser inden for EU og  

 EØS,  

 jf.
Europa-Parlamentets og Rådets afgørelse nr. 2317/2003/EF af 5. december  

 2003 (Erasmus Mundus). Erasmus Mundus-programmet omfatter bl.a.  

 masteruddannelser,  

 som skal involvere mindst tre videregående uddannelsesinstitutioner fra tre  

 forskellige medlemsstater og føre til tildeling af akademiske grader i form  

 af  

 enten »joint degree« (fælles eksamensbevis), »double degree« eller »multiple  

 degree« (flere nationale eksamensbeviser).
Med lovforslagets § 1, nr. 1, om parallelforløb og  

 fællesuddannelser skabes der bl.a. hjemmel til, at universiteterne kan indgå  

 aftale med udenlandske universiteter om uddannelser, der er omfattet af  

 Erasmus  

 Mundus-programmet.
Erasmus Mundus-programmet bliver herved indarbejdet i  

 dansk  

 lovgivning på en sådan måde, at der tages højde for det danske  

 uddannelsessystem.
De danske uddannelser er kendetegnet ved, at de skal  

 godkendes af ministeren, bl.a. fordi uddannelserne finansieres af staten.  

 Endvidere er uddannelserne kendetegnet ved, at der bliver lagt stor vægt på  

 de  

 studerendes retssikkerhed i overensstemmelse med den danske  

 forvaltningstradition herfor.
Lovforslaget er ikke til hinder for, at et dansk eksamensbevis  

 også kan indeholde påtegning, underskrift og lignende fra universiteter i  

 andre  

 lande.
Eksamensbeviserne vil således kunne fremstå som fælles  

 eksamensbeviser,  

 men det er det danske universitet, som har ansvaret for, at eksamensbeviserne  

 kan anvendes i Danmark, herunder for at de lever op til de danske regler  

 herom.  

 Herved sikres det bl.a., at informationerne på eksamensbeviserne er  

 tilstrækkelige og tilpasset til det danske arbejdsmarked.
