 (Til vurderingsmyndighederne og amtstuerne).
 I § 38, stk. 3, i bekendtgørelse nr. 237 af 9. juli 1958 af lov om  

 vurdering og beskatning til staten af faste ejendomme er foreskrevet  

 bestemmelser om pålæg af bøder, såfremt behørigt udfyldt og underskrevet  

 vurderingsskema ikke tilbagesendes inden den af vurderingsrådet fastsatte  

 frist.
Under henvisning hertil samt til cirkulære af 3. september 1958 fra  

 statens ligningsdirektorat, afsnit I.
J. punkt 6, fastsættes herved følgende  

 nærmere regler for pålæg, opkrævning og inddrivelse af de foran omhandlede  

 bøder:
 1. Pålæg af bøder.
 Bøder kan i henhold til lovens § 38, stk. 3, kun pålægges ejeren af  

 vedkommende ejendom, d.v.s. den, der har tinglyst adkomst på ejendommen, og  

 kun, når vurderingen skal finde sted uden begæring eller efter begæring af en  

 anden end ejeren.
 Såfremt en ejendom er i sameje mellem flere personer, og der bliver tale  

 om pålæg af bøde, vil der i første omgang kun være at give bødepålæg til den  

 af ejerne, til hvem vurderingsskemaet er sendt.
Meddelelse om bødepålægget skal af vurderingsrådet skriftligt gives ejeren  

 på en dertil udfærdiget blanket, formular 275, hvoraf eksemplarer kan  

 rekvireres i statens ligningsdirektorat.
Samtidig gives der - ligeledes på  

 blanketten formular 275 - den amtstue, i hvis distrikt ejendommen er  

 beliggende, og 1. revisionsdepartement, underretning om bødepålægget.
For  

 ejendomme, der er beliggende i Københavns kommune, gives denne underretning  

 til Københavns amtstue.
 2. Påanke af bødepålæg og andragender om lempelse af  

 bøder.
 Vurderingsrådets bødepålæg kan påankes i første instans til skyldrådet, i  

 anden instans til ligningsrådet, i begge instanser inden 14 dage fra  

 afgørelsens dato.
 I tilfælde af påanke af bødepålægget til skyldrådet eller ligningsrådet må  

 opkrævningen og inddrivelsen af bøden stilles i bero, indtil den pågældende  

 ankeinstans har truffet sin afgørelse, og ankeinstansen må derfor give  

 vedkommende amtstue og 1. revisionsdepartement skriftlig meddelelse om  

 berostillelsen.
Ikendte bøder kan under ganske særlige forhold helt eller delvis  

 eftergives af ligningsrådet.
Hvor andragender herom fremkommer, må de  

 indsendes til statens ligningsdirektorat til forelæggelse for ligningsrådet.
 3. Indbetaling og inddrivelse af bødebeløb.
Pålagte bøder skal indbetales til den amtstue, i hvis distrikt ejendommen  

 er beliggende.
Betales bødebeløbet ikke senest 14 dage fra datoen for  

 vurderingsrådets skrivelse, må amtstuen drage omsorg for inddrivelse af  

 beløbet, om fornødent ved udpantning.
 Hvor indbetaling af bøden har været stillet i bero, skal den af  

 ankeinstansen fastsatte bøde indbetales til amtstuen senest 8 dage efter  

 datoen for ankeinstansens afgørelse.
 Ikendte bødebeløb kan derhos forlanges afsonet, men forinden der træffes  

 foranstaltning hertil, vil sagen af amtstuen være at forelægge ligningsrådet.
 4. Kontering.
 De til amtstuerne indbetalte bødebeløb vil være at føre til indtægt under  

 konto 7-2. Departementet for finansvæsenets bogholderi (tilfældige  

 indtægter).
 Nærværende cirkulære træder i stedet for skattedepartementets cirkulære  

 nr. 167 af 1. oktober 1956 om pålæg, opkrævning og inddrivelse af bøder i  

 henhold til § 38, stk. 3, i lov nr. 179 af 23. juni 1956 om vurdering af  

 landets faste ejendomme.
 Skattedepartementet, den 20. oktober  

 1958.
Hans P.
Gøtrik.
