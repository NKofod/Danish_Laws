Bekendtgørelse om ændring af bekendtgørelse om godkendelse og syn af køretøjer (Ændring af månedsdato) § 1 I bekendtgørelse nr. 762 af 8. juli 2004 om godkendelse og syn af køretøjer som ændret ved bekendtgørelse nr. 1539 af 29. december 2004, bekendtgørelse nr. 1140 af 30. november 2005, bekendtgørelse nr. 669 af 20. juni 2006, bekendtgørelse nr. 1490 af 12. december 2007, bekendtgørelse nr. 1012 af 9. oktober 2008, samt bekendtgørelse nr. 310 af 27. april 2009, foretages følgende ændring:
1. I § 57, stk. 1, ændres », der er omfattet af pligt til periodisk syn,« til: », der er omfattet af § 55 om periodisk syn,« 2. § 57, stk. 2 affattes således:
 »Stk. 2. Køretøjets månedsdato ændres dog ikke hvis:
1) køretøjet er registreret og ikke er fremstillet og godkendt ved det seneste periodiske syn køretøjet har været indkaldt til, eller 2) registreringssynet, jf. stk. 1, af person- eller varebil er gennemført inden to år efter datoen for første registrering.
§ 2 Bekendtgørelsen træder i kraft den 1. januar 2010.
