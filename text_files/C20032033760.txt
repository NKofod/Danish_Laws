Ekstern støj i byomdannelsesområder  

  

 Vejledning fra Miljøstyrelsen Nr. 3 2003 Indhold Forord Et  

 byomdannelsesområde er et område, som er udpeget i en kommuneplan, hvor  

 anvendelsen af bebyggelse og ubebyggede arealer til erhvervsformål,  

 havneformål  

 eller lignende aktiviteter skal ændres til boligformål, institutionsformål,  

 centerformål, rekreative formål eller erhvervsformål, der er forenelige med  

 anvendelse til boligformål.
Byomdannelsesområdet skal afgrænses således, at  

 det  

 kun omfatter et område, hvor anvendelsen til miljøbelastende erhvervsformål,  

 havneformål eller lignende aktiviteter i den langt overvejende del af området  

 er ophørt eller under afvikling.
Der  

 skal der fra de tidligste faser i planlægningen etableres en dialog mellem  

 kommunen og de berørte virksomheder i og i nærheden af byomdannelsesområdet.  

 Den nye og mere støjfølsomme anvendelse kan medføre, at virksomhederne bliver  

 udsat for et pres om at dæmpe støjen.
Hvis man behandler støjkonflikterne  

 efter  

 retningslinierne i Miljøstyrelsens vejledning 5/1984 Ekstern støj fra  

 virksomheder (støjvejledningen), vil det i nogle konkrete tilfælde  

 kunne  

 medføre urimelige krav til virksomhederne.
 Miljøstyrelsen  

 giver med denne vejledning, som er et supplement til støjvejledningen fra  

 1984,  

 anvisninger på en hensigtsmæssig håndtering af problemer med støj fra  

 virksomheder i forbindelse med byomdannelse, som kan bidrage til at  

 virksomhederne får en rimelig mulighed for at tilpasse sig de nye  

 betingelser.  

 Formålet med denne vejledning er at give virksomhederne en reel mulighed for  

 at  

 fortsætte med deres nuværende beliggenhed, forudsat de over en begrænset  

 årrække kan reducere støjen tilstrækkeligt.
Her  

 ud over giver denne vejledning nogle supplerende bemærkninger til de  

 vejledende  

 støjgrænser for byområder i støjvejledningen.
De supplerende bemærkninger  

 ligger i forlængelse af anvisningerne i Appendix til Miljøstyrelsens  

 vejledning  

 3/1996 Supplement til vejledning om ekstern støj fra  

 virksomheder.
 Vejledningen  

 beskriver de sammenhænge, der er mellem kommune- og lokalplanlægningen og  

 miljøbeskyttelseslovens regler om virksomhedsstøj, og er udarbejdet i  

 samarbejde mellem Miljøministeriets Landsplanafdeling og Miljøstyrelsen.
1  

 Indledning Et  

 byomdannelsesområde er ifølge planloven et område, som er udpeget i en  

 kommuneplan, hvor anvendelsen af bebyggelse og ubebyggede arealer til  

 erhvervsformål, havneformål eller lignende aktiviteter skal ændres til  

 boligformål, institutionsformål, centerformål, rekreative formål eller  

 erhvervsformål, der er forenelige med anvendelse til boligformål.  

 Byomdannelsesområdet skal afgrænses således, at det kun omfatter et område,  

 hvor anvendelsen til miljøbelastende erhvervsformål, havneformål eller  

 lignende  

 aktiviteter i den langt overvejende del af området er ophørt eller under  

 afvikling.
Der er typisk tale om arealer, der har været brugt til industri-  

 transport- eller havneformål eller til offentlig anvendelse, fx kaserne.  

 Områderne er ofte centralt placeret og attraktive for byudviklingen.
Ændringen  

 af planloven vil give kommunerne nogle værktøjer, som kan være med til at  

 overvinde barriererne for byomdannelse.
Et af værktøjerne er en  

 overgangsordning  

 for støj, som gør det muligt at begynde på omdannelsen på et tidspunkt, hvor  

 der er stadig er et støjniveau, der overstiger de vejledende støjgrænser i  

 vejledning 5/1984. Overgangsordningen går ud på, at der kan laves lokalplaner  

 der tillader støjfølsom anvendelse af støjbelastede arealer i  

 byomdannelsesområder, når det kan sikres, at støjbelastningen bringes til  

 ophør  

 inden for en begrænset overgangsperiode.
Overgangsperioden må ikke væsentligt  

 overstige 8 år efter det tidspunkt, hvor den endelige lokalplan er  

 offentliggjort.
Det skal fremgå af lokalplanens redegørelse, hvordan det  

 sikres, at støjbelastningen bringes til ophør.
Vejledningen  

 her giver anvisninger til brug for redegørelser om at nedbringe  

 støjbelastningen.
Både ved udpegning af omdannelsesområdet i kommuneplanen og  

 ved lokalplaner for de konkrete anvendelser af området er der behov for, at  

 planmyndighederne forholder sig til de muligheder og begrænsninger, som de  

 eksisterende virksomheder udgør for planerne om omdannelse.
Det er meget  

 vigtigt,  

 at der på et tidligt tidspunkt etableres en dialog med de berørte  

 virksomheder,  

 for at planerne om omdannelse kan afstemmes med virksomhedernes planer og  

 ønsker.
Specielt er det af betydning for en fornuftig planlægning, at  

 virksomhederne får mulighed for at bidrage til vurderingerne af de  

 muligheder,  

 der er for at støjdæmpe.
Oplysningerne i lokalplanredegørelsen om  

 mulighederne  

 for at dæmpe støjen fra virksomhederne skal så vidt muligt være tilvejebragt  

 i  

 dialog med de berørte virksomheder.
Vejledningen  

 har også anvisninger til brug for miljøsagsbehandlingen.
Den beskriver,  

 hvordan  

 der kan meddeles ændrede støjvilkår til de virksomheder, der har en  

 miljøgodkendelse, eller påbud til de øvrige virksomheder.
Vejledningen giver  

 anvisninger og eksempler på afgørelser, som i den afgrænsede  

 omdannelsesperiode  

 fastsætter støjvilkår, der er lempede i forhold til de vejledende  

 grænseværdier  

 i støjvejledningen, og som sikrer en trinvis støjdæmpning.
Det begrundes at  

 acceptere højere støjniveauer i et stykke tid ud fra den betragtning, at der  

 ved omdannelsen opnås en væsentlig miljøforbedring i byen, og at der i  

 området  

 efter omdannelsesperioden bliver tilfredsstillende støjforhold.
Ved at støjen  

 fra virksomhederne bliver dæmpet i omdannelsesområdet, sker der også en  

 reduktion af støjen i resten af byen.
 Vejledningen,  

 som udgør et supplement til støjvejledningen, beskriver den nye  

 overgangsordning for støj, og retter sig mod virksomheder, som ligger i eller  

 nær et byomdannelsesområde, og som er årsag til støjbelastning af området.
Nogen  

 gange giver virksomheder i eller op til et byomdannelsesområde også anledning  

 til andre miljøgener end støj.
Der kan være tale om lugt- eller støvgener,  

 eller om at de udsender vibrationer eller lavfrekvent støj.
Det behandles  

 også  

 i vejledningen, hvordan disse forhold iagttages ved planlægningen og  

 håndteres  

 ved miljøsagsbehandlingen.
Miljøstyrelsen  

 har gennem årene besvaret mange spørgsmål om de vejledende støjgrænser for  

 blandet bolig- og erhvervsbebyggelse og for andre områdetyper i byer.  

 Vejledningens kapitel 5 giver en samlet fremstilling af de vejledende  

 grænseværdier og supplerende betragtninger om byområder, områder til  

 offentlig  

 anvendelse, boliger i erhvervsområder og lignende.
Denne del af  

 vejledningen  

 er ikke begrænset til byomdannelsesområder, men et bredere sigte og er  

 beregnet  

 på at blive udnyttet generelt ved behandling af støjsager.
2  

 Planlægning i byomdannelsesområder 2.1  

 Byomdannelsesområder  muligheder og barrierer Byerne står i disse år over for store udfordringer.  

 Der bliver stadig flere husstande, som efterspørger bymæssigt  

 beliggende  

 boliger.
Væksterhvervene inden for IT, medie og vidensøkonomi vokser og søger  

 i  

 vid udstrækning til de større byer.
Der er derfor behov for attraktivt  

 beliggende arealer i byerne såvel til ikke-miljøbelastende serviceerhverv som  

 til boligformål.
Samtidig betyder strukturændringer inden for  

 erhvervslivet, at virksomheder i ældre erhvervs- og havneområder nedlægges  

 eller flyttes til andre lokaliteter.
Mange af disse arealer forfalder, og  

 bygningerne fremstår mere eller mindre tomme.
Efterspørgslen på attraktive  

 arealer i byerne betyder, at der er en enestående mulighed for at inddrage  

 disse ofte centralt beliggende arealer i byernes omdannelse.
De  

 ældre erhvervs- og havneområder indeholder ofte markante arkitektoniske og  

 kulturhistoriske værdier.
Omdannelsen giver muligheder for at skabe varierede  

 og mangfoldige bydele med en blanding af funktioner  boliger,  

 virksomheder,  

 kulturfaciliteter, rekreative områder o.s.v.  samtidig med, at der kan  

 fastholdes en balance mellem nyt og gammelt.
Det  

 er ikke hensigten med byomdannelse, at alle virksomhederne i området skal  

 lukkes eller flyttes.
Ikke mindst hensynet til områdets identitet og  

 historiske  

 særpræg vil medføre ønsker om at bevare nogle af de oprindelige funktioner og  

 virksomheder.
Også hensynet til en naturlig byudvikling taler for, at der  

 fortsat er de virksomheder til stede i omdannelsesområdet, som ønsker at  

 blive  

 der, og som kan tilpasse sig den nye arealanvendelse.
En  

 anden udfordring for byerne er det voksende transportarbejde.
Her kan en  

 fornyelse af de ældre centralt beliggende erhvervs- og havneområder være med  

 til at begrænse væksten i det samlede transportarbejde, fjerne den tunge  

 trafik  

 fra de centrale byområder og fremme cykling, gang og kollektiv transport.
Omvendt  

 vil en intensiv udnyttelse af disse arealer lokalt kunne øge transportens  

 miljøbelastning.
Ud over støjbelastningen fra trafikken vil spørgsmål som  

 luftkvalitet, sikkerhed og utryghed for voksne og børn på gader og pladser  

 være  

 påvirket af, hvilket trafiksystem der vælges og planlægges.
Planlægningen af  

 byomdannelsesområder forudsætter således både stor effektivitet og kvalitet  

 af  

 trafiksystemet.
Når  

 der etableres boliger som et led i omdannelsen, medfører det, at området  

 bliver  

 væsentligt mere støjfølsomt end det var tidligere.
Der er en naturlig  

 forventning om, at der er ro til hvile og søvn i boligen udenfor sædvanlig  

 arbejdstid.
Mange af de moderne virksomheder, som søger til et nyt integreret  

 byområde, har også en forventning om en beliggenhed, hvor der ikke er  

 væsentlige miljøbelastninger i form af støj, støv eller lugt.
Der  

 bliver derfor et øget pres på de virksomheder, der er tilbage i et ældre  

 erhvervs- og havneområde, når det omdannes til et byområde med blandet  

 anvendelse.
Virksomhederne har hidtil ligget i områder uden særlige  

 restriktioner på støjen eller andre påvirkninger af det nære miljø. Men med  

 den  

 nye anvendelse vil miljøkravene til virksomhederne uvægerligt blive skærpet.  

 Det udgør en af de største barrierer for omdannelsen, at der skal findes  

 løsninger, som både tilgodeser de tilbageværende virksomheders interesser og  

 sikrer gode miljøforhold i det omdannede område.
Løsningen forudsætter blandt  

 andet et fornuftigt samspil mellem de muligheder for planlægning med henblik  

 på  

 støjbeskyttelse, som findes i planloven, og mulighederne for regulering efter  

 miljøbeskyttelsesloven.
Ifølge  

 samlebekendtgørelsen  

1)  

  har kommunerne ikke hidtil  

 kunnet planlægge for støjfølsom anvendelse i områder, der er støjbelastet,  

 med  

 mindre der i lokalplanen fastsættes bestemmelser om etablering af  

 afskærmningsforanstaltninger m.v.
Efter ændringen af planloven og  

 samlebekendtgørelsen pr. 1. juli 2003 kan kommunen nu udpege  

 byomdannelsesområder i kommuneplanen og udlægge dem til støjfølsom  

 anvendelse,  

 herunder udarbejde lokalplan, selv om støjen aktuelt er for høj.
Det er en  

 forudsætning, at støjen i lokalplanområdet kan nedbringes til et acceptabelt  

 niveau i løbet af en kortere årrække.
 Det  

 indebærer, at der bliver en overgangsperiode, hvor de nye støjfølsomme  

 anvendelser må tolerere et forhøjet støjniveau, mens de støjende virksomheder  

 nedbringer støjen eller evt. flytter til en anden adresse.
På  

 tilsvarende måde kan nogle typer af virksomheder belaste omgivelserne med  

 lugt  

 eller støv, som vil kunne udgøre en væsentlig belastning af den planlagte nye  

 anvendelse i et byomdannelsesområde.
Her er det vigtigt at se på, hvilke  

 muligheder virksomhederne reelt har for at bringe emissionerne til ophør,  

 inden  

 det planlægges detaljeret, hvilke forureningsfølsomme funktioner, der skal  

 være  

 i nærheden af de pågældende virksomheder.
2.2  

 Udpegning af byomdannelsesområder i kommuneplanen Ifølge  

 planloven kan kommunerne udpege særlige byomdannelsesområder i  

 kommuneplanerne.  

 Byomdannelsesområderne skal afgrænses således, at de kun omfatter områder,  

 hvor  

 anvendelsen til miljøbelastende erhvervsformål, havneformål eller lignende  

 aktiviteter i den langt overvejende del af området er ophørt eller under  

 afvikling.
Det er således ikke til hinder for fastlæggelsen af et  

 byomdannelsesområde i kommuneplanen, at der stadig er nogle miljøbelastende  

 virksomheder i området.
De udpegede byomdannelsesområder kan indeholde en vis  

 boligandel, men kan ikke omfatte områder, som er domineret af  

 boligbebyggelse.
Et  

 byomdannelsesområde skal afgrænses i kommuneplanen eller i et tillæg hertil,  

 og  

 der skal fastlægges rammer for området med bestemmelser om den ønskede  

 fremtidige anvendelse og bebyggelsestæthed.
Kommunalbestyrelsen har herved i  

 forhold til såvel investorer og fremtidige brugere af området som til de  

 omgivende byområder givet til kende, hvilken karakter området forventes at  

 få.  

 Kommunen vil nu med hjemmel i planlovens § 12, stk. 3 kunne modsætte sig  

 etablering af nye forurenende virksomheder, som kan forøge barriererne for  

 omdannelsen.
I  

 en situation, hvor der foreligger en ældre lokalplan eller byplanvedtægt for  

 området, som tillader forurenende virksomheder, kan § 12, stk. 3 dog ikke  

 benyttes.
Situationen er beskrevet i afsnit 2.2.3.
2.2.1  

 Dialog med de berørte virksomheder Det  

 er af afgørende betydning for et godt resultat, at der på et tidligt  

 tidspunkt  

 etableres en dialog mellem kommunen og de eksisterende virksomheder i det  

 påtænkte byomdannelsesområde eller op til det.
For de kategorier af  

 virksomheder, hvor amtskommunen er tilsynsmyndighed, bør amtet indgå i  

 drøftelserne mellem virksomhed og kommune.
Herved kan kommunens planer og  

 ideer  

 med området afstemmes med de udviklingsplaner og ønsker, som virksomhederne  

 har.
Virksomheder, som i forvejen føler deres udviklingsmuligheder begrænsede  

 af den omliggende bebyggelse, vil måske ønske at fremskynde en udflytning.  

 Naturligvis kan der ikke på dette tidspunkt gives en detaljeret beskrivelse  

 af,  

 hvordan støjbelastningen fra de enkelte virksomheder vil kunne bringes til  

 ophør, men der bør gennemføres en grundig vurdering af de aktuelle  

 støjforhold,  

 og der bør udarbejdes en generel vurdering som viser, om det er realistisk at  

 dæmpe eller fjerne støjen, og i hvilket tempo, det vil kunne ske.
For  

 virksomheder, som giver anledning til luftforurening med støv eller lugt, bør  

 også disse forhold inddrages i vurderingerne.
 Det  

 er ikke hensigten med byomdannelsen, at velfungerende virksomheder skal  

 fordrives af boliger.
2.2.2  

 Områder uegnet til byomdannelse Det  

 må pointeres, at ikke alle områder er egnet til byomdannelse.
Der findes  

 flere  

 typer af virksomheder, herunder fx mange havne- eller transportvirksomheder,  

 hvor det hverken er teknisk eller økonomisk overkommeligt at dæmpe støjen i  

 særlig grad.
Som eksempler på sådanne virksomheder kan nævnes kemiske  

 virksomheder, kraftværker, sukkerfabrikker, skibs- og bådeværfter, stålværker  

 og risikovirksomheder.
 Hvis  

 der ikke er udsigt til, at støjbelastningen kan fjernes indenfor en begrænset  

 overgangsperiode, kan den ny bestemmelse i planloven ikke anvendes. Ønsker  

 kommunen alligevel at gennemføre omdannelsen, er der alene mulighed for det  

 ved  

 at ekspropriere den pågældende virksomhed, eller ved at lokalplanen  

 fastsætter  

 bestemmelser om støjafskærmning eller om tilstrækkelig afstand til den  

 støjende  

 virksomhed.
 Tilsvarende  

 overvejelser kan bruges ved virksomheder, som har en betydelig emission af  

 lugt  

 eller støv, og som ikke har tekniske muligheder for at reducere emissionerne.  

 Eksempelvis er der typisk væsentlige støvemissioner fra korn- og  

 foderstofvirksomheder.
2.2.3  

 Rækkefølgebestemmelser i kommuneplanen Med  

 ændringen af planloven i 2003 er det præciseret, at der i kommuneplanen kan  

 fastsættes rækkefølgebestemmelser for byomdannelsen.
Kommunalbestyrelsen kan  

 med rækkefølgebestemmelser til en vis grad styre, at udviklingen af nye  

 områder  

 og omdannelsen af ældre byområder samt prioriteringen mellem nye og ældre  

 områder finder sted i en takt, der sikrer en hensigtsmæssig byplanlægning, og  

 som tager hensyn til kommunens og investorernes økonomiske muligheder.
 Der  

 vil ofte være tale om større byområder, hvor dele af området fortsat  

 forudsættes anvendt til erhverv, mens andre dele udpeges til  

 byomdannelsesområde og forudsættes anvendt til integreret byområde med såvel  

 ikke miljøbelastende erhverv som boliger, institutioner og rekreative  

 funktioner.
 Det  

 vil i disse tilfælde være nødvendigt at tage stilling til ændrede  

 anvendelsesbestemmelser i kommuneplanen for det samlede byområde, så  

 mulighederne for at etablere eller udvide miljøbelastende virksomheder  

 ændres,  

 herunder også i den del, som fortsat skal fungere som erhvervsområde.
 Hvis  

 der i forvejen foreligger en lokalplan/byplanvedtægt med andre  

 anvendelsesbestemmelser end de, der fastlægges i kommuneplanen, og som fx  

 tillader lokalisering af miljøbelastende erhverv, kan kommunen ikke modsætte  

 sig etablering af en virksomhed med hjemmel i planlovens § 12, stk. 3. Det  

 kan  

 så blive nødvendigt at nedlægge forbud med hjemmel i planlovens § 14 og  

 tilvejebringe en lokalplan, som ophæver den gældende lokalplan/byplanvedtægt.
 Hvis  

 der er tale om et større byomdannelsesområde, bør det overvejes at omdanne  

 området i etaper og at fastlægge en rækkefølge for de enkelte etaper i  

 kommuneplanen.
 Opdeling  

 af et større byomdannelsesområde i etaper gennem en rækkefølgeangivelse i  

 kommuneplanen vil give kommunen mulighed for at forholde sig aktivt til, hvor  

 en omdannelse skal igangsættes først, og hvilke områder, der skal komme i  

 næste  

 række.
Udpegning  

 af et større omdannelsesområde suppleret med en inddeling i etaper vil også  

 give virksomhederne i området tidlige signaler om, at kommunen ønsker en  

 udvikling i området, som kan give konsekvenser for virksomhederne.  

 Virksomhederne i de senere etaper vil herved få længere tid til at omstille  

 sig  

 til de ændrede forhold.
Det er således fordelagtigt at fastlægge rækkefølgen,  

 så de områder, hvor der er de største problemer med at nedbringe støjen,  

 omdannes i sidste etape.
2.2.4  

 Indgrebsmuligheder efter vedtagelse af kommuneplan Det  

 forhold, at byomdannelsesområdet er udpeget i kommuneplanen, bevirker ikke en  

 ændring af vilkårene for virksomhederne i området.
Der kan ikke på dette  

 tidspunkt ud fra miljøbeskyttelsesloven meddeles ændrede støjvilkår i  

 miljøgodkendelsen eller påbud om støjdæmpning til virksomheder, der ikke er  

 godkendelsespligtige med henvisning til, at den planlagte anvendelse af  

 området  

 nu er ændret.
Kommuneplanen  

 gør det alene muligt, at kommunalbestyrelsen kan modsætte sig etablering af  

 nye  

 miljøbelastende virksomheder eller ændret anvendelse, som er i strid med  

 kommuneplanens rammer.
Desuden kan det afslås at meddele miljøgodkendelse til  

 en ny virksomhed.
 Først  

 når kommuneplanen er fulgt op af en lokalplan, som fastlægger specifikke  

 bestemmelser for anvendelsen, kan den planlagte anvendelse lægges til grund,  

 når der gives ny miljøgodkendelse eller tillæg til miljøgodkendelse til  

 virksomheder i området eller umiddelbart op til det.
2.3  

 Lokalplanlægning i byomdannelsesområder Ved ændringen af planloven i 2003 blev  

 samlebekendtgørelsens bestemmelse om støjbeskyttelse flyttet til planloven (§  

 15a, stk. 1). Bestemmelsen siger, at en lokalplan kun må udlægge  

 støjbelastede  

 områder til støjfølsom anvendelse, hvis planen med bestemmelser om  

 afskærmningsforanstaltninger kan sikre den fremtidige anvendelse mod  

 støjgener.
 Samtidig  

 fik planloven en undtagelsesbestemmelse (§ 15a, stk. 2), som kan anvendes  

 inden  

 for byomdannelsesområder, når kommunalbestyrelsen har sikkerhed for, at  

 støjbelastningen er bragt til ophør inden for en periode, som ikke væsentligt  

 overstiger 8 år efter, at den endeligt vedtagne lokalplan er offentliggjort.
 Lokalplanens  

 redegørelse skal indeholde oplysninger om, hvordan det sikres, at  

 støjbelastningen bringes til ophør (§ 16, stk. 7). En redegørelse, som  

 forudsætter gennemførelse af støjdæmpende foranstaltninger på eksisterende  

 virksomheder, skal indeholde nærmere oplysninger om grundlaget for  

 vurderingen  

 af de enkelte virksomheder.
Bestemmelsen  

 skal sikre kvaliteten af redegørelsen, og den skal gøre det lettere for  

 virksomhederne og Naturklagenævnet at vurdere, om betingelserne for at  

 tilvejebringe lokalplanen er opfyldt.
Oplysningerne om virksomhederne skal så  

 vidt muligt tilvejebringes i dialog med virksomhederne.
Hvis en virksomhed  

 ikke  

 ønsker at medvirke til en dialog, må kommunen søge at skaffe de nødvendige  

 oplysninger på anden måde.
2.3.1  

 Redegørelse om støjbelastningen Lokalplanens redegørelse skal for hver af de  

 virksomheder, som bidrager til støjbelastningen af lokalplanområdet, beskrive  

 hvilke realistiske foranstaltninger, der skal til, for at støjen i løbet af  

 overgangsperioden kommer ned på Miljøstyrelsens vejledende grænseværdier.
For hver af virksomhederne indledes med en  

 beskrivelse af den nuværende støjbelastning af omdannelsesområdet.  

 Oplysninger  

 om støjbelastningen kan normalt skaffes fra tilsynsmyndigheden, som for nogle  

 typer af virksomheder er amtskommunen.
Desuden beskrives, hvordan det sikres  

 at  

 støjbelastningen fra hver af virksomhederne bringes til ophør.
 Der kan for den enkelte virksomhed være tale om  

 følgende elementer, eventuelt i kombination:
Oplysninger om de  

 muligheder, der er for at dæmpe støjen tilstrækkeligt.
Det kan være  

 nødvendigt  

 med konsulentbistand, når det skal skitseres og vurderes, hvilke muligheder  

 for  

 støjbekæmpelse, der i praksis er til stede for den konkrete virksomhed.  

 Undersøgelsen bør være så konkret, at det beskrives hvilke ændringer af  

 støjvilkår i virksomhedens miljøgodkendelse, der efterfølgende kommer på  

 tale,  

 eller hvilke påbud om støjdæmpning, der bliver nødvendige for at sikre, at  

 støjen dæmpes tilstrækkeligt.
Der er ikke hjemmel i planloven eller  

 miljøbeskyttelsesloven til at pålægge virksomheden at undersøge mulighederne  

 for støjdæmpning, som bliver nødvendige som følge af ændret planlægning.  

 Arbejdet skal så vidt muligt udføres i samarbejde med virksomheden, ikke  

 mindst  

 for at virksomheden kan gøre rede for sine planer og ønsker om udviklingen.  

 Som  

 minimum skal virksomheden have lejlighed til at udtale sig om undersøgelsens  

 resultater og konklusion, herunder om de tekniske og økonomiske muligheder  

 for  

 at nedbringe støjen i løbet af overgangsperioden, samt i hvilket tempo, det  

 kan  

 ske.
Oplysninger om de  

 støjafskærmende foranstaltninger i lokalplanområdet, der er nødvendige for at  

 bringe støjbelastningen ned på de vejledende støjgrænser, eller om den  

 nødvendige afstand mellem den støjende virksomhed og de støjfølsomme  

 bygninger.  

 I den forbindelse kan det inddrages, hvordan bebyggelsens udformning og  

 placeringen af forskellige funktioner kan medvirke til at reducere støjen ved  

 de støjfølsomme funktioner.
Det kan i redegørelsen beskrives i hvilken  

 rækkefølge bebyggelsen forventes opført, og hvorledes støjen forudsættes at  

 aftage gennem tiden.
 Oplysning om, at  

 virksomheden har valgt at nedlægge sine nuværende aktiviteter i området til  

 en  

 bestemt tid.
 Oplysninger om, hvorvidt  

 kommunen vil ekspropriere virksomheden for at sikre den ønskede udvikling.
 Lokalplanen forudsætter således, at der gennemføres  

 en detaljeret analyse af støjforholdene for hver enkelt af de berørte  

 virksomheder og en vurdering af de tekniske og økonomiske muligheder, som  

 virksomheden har for at bekæmpe støjen.
Redegørelsen bør give en samlet beskrivelse af  

 miljøforholdene i omdannelsesområdet.
Ud over en beskrivelse af hvordan  

 støjniveauet i løbet af overgangsperioden vil blive reduceret, således at  

 støjbidraget fra hver virksomhed efter periodens udløb er bragt ned på de  

 sædvanlige vejledende grænseværdier, bør den gøre rede for trafikforholdene,  

 herunder trafikstøjen, og for andre miljøforhold, herunder støv og lugt, som  

 kan have betydning for den fremtidige anvendelse.
2.3.2  

 Indgrebsmuligheder efter vedtagelse af lokalplan Lokalplanens  

 anvendelsesbestemmelser kan og skal lægges til grund, når der gives ny  

 miljøgodkendelse eller tillæg til miljøgodkendelse til virksomheder i området  

 eller i dets nærhed.
Men  

 vedtagelse af lokalplanen giver ikke i sig selv mulighed for, at der med  

 henvisning til den planlagte anvendelse kan meddeles påbud til støjende  

 virksomheder.
Først efter ibrugtagning af boliger eller anden støjfølsom  

 anvendelse kan kommunen (eller amtskommunen) meddele påbud efter  

 miljøbeskyttelsesloven til virksomhederne, herunder revision af vilkårene i  

 en  

 miljøgodkendelse, hvis retsbeskyttelsesperioden er udløbet.
Kommuneplanen  

 og lokalplanen samt dennes redegørelse giver virksomhederne i området  

 informationer om den fremtidige udvikling og om den rækkefølge, udbygningen  

 vil  

 ske i.
Virksomhederne kan med fordel lægge disse oplysninger til grund, når  

 de  

 udskifter produktionsudstyr og planlægger ændringer af procedurer og  

 produktionsgange.
Hvis støjbekæmpelse indgår som et af hensynene i den  

 almindelige udvikling af produktionen, kan udgifterne hertil holdes på et  

 minimum, og virksomhederne kan sikre sig at være på forkant med udviklingen.
2.4 Resumé  

 vedr. planlægning for byomdannelsesområder Skitsemæssig  

 rækkefølge for kommunernes planlægning og realisering af  

 byomdannelsesområder:
 Tidligst muligt, inden der  

 er taget endelig beslutning i kommunalbestyrelsen om, at et område ønskes  

 omdannet, indledes kortlægning af problemer med bl.a. støj i området,  

 herunder  

 dialog med virksomhederne (og evt. amtet) om planerne og mulighederne for  

 støjdæmpning.
Byomdannelsesområder udpeges  

 i kommuneplanen.
Den fremtidige anvendelse og bebyggelsestæthed fastlægges i  

 kommuneplanens rammedel, og det angives, hvilket/hvilke områder, der  

 forudsættes omdannet først.
Det bør overvejes, om den ændrede anvendelse i  

 omdannelsesområdet skal have konsekvenser for anvendelsen af de  

 omkringliggende  

 områder, og i så fald ændres kommuneplanrammerne også her.  

 Kommunalbestyrelsen  

 kan herefter modsætte sig ny miljøbelastende bebyggelse eller ændret  

 anvendelse, som er i strid med kommuneplanen, hvis der ikke er en lokalplan  

 eller byplanvedtægt for området.
 Hvis der i  

 byomdannelsesområdet findes ældre lokalplaner/byplanvedtægter, som muliggør  

 miljøbelastende virksomheder, er det nødvendigt at tilvejebringe en  

 lokalplan,  

 som ophæver den gældende plan, for at kunne modsætte sig en sådan ny,  

 miljøbelastende anvendelse.
Herefter udarbejdes oplæg  

 til detaljeret lokalplan for byomdannelsesområdet eller en del heraf.
I takt  

 med at det bliver klart, hvordan området ønskes udformet, kan der udarbejdes  

 detaljeret redegørelse for, hvordan støjen fra de enkelte virksomheder vil  

 blive dæmpet eller fjernet.
Bebyggelsens egen skærmvirkning kan indgå i  

 redegørelsen.
Forslag til lokalplan med  

 redegørelse udsendes til høring og vedtages.
Lokalplanen vil herefter blive  

 lagt til grund, når der meddeles ny miljøgodkendelse eller tillæg til  

 miljøgodkendelse til virksomheder.
 Bygge- og anlægsfase, hvor  

 planen realiseres.
Ibrugtagning af boliger  

 eller anden støjfølsom anvendelse.
Kommunen / amtskommunen kan nu meddele  

 påbud  

 til virksomhederne, herunder revision af vilkårene i en miljøgodkendelse  

 (efter  

 at retsbeskyttelsesperioden er udløbet). Støjvilkårene i overgangsperioden  

 fastsættes efter anvisningerne i kapitel 3 i denne vejledning.
3  

 Støjproblemer i byomdannelsesområder 3.1 Grundlæggende betragtninger Principielt  

 bør virksomheder overholde de vejledende støjgrænser i støjvejledningen  

 (Miljøstyrelsens vejledning 5/1984 Ekstern støj fra  

 virksomheder). Herved  

 sikres det, at støjbelastningen både sundhedsmæssigt og miljømæssigt er  

 acceptabel.
Desuden gælder det generelt, at unødvendig støj skal undgås.
Virksomheder,  

 som står på listen over godkendelsespligtig virksomhed (listevirksomheder),  

 skal have miljøgodkendelse, inden de bliver anlagt eller påbegyndt, jf.  

 miljøbeskyttelsesloven § 33. Hvis en listevirksomhed ændres eller udvides, så  

 forureningen bliver forøget, kræves der også godkendelse af ændringen.
Når  

 godkendelsesmyndigheden fastsætter støjvilkår i en miljøgodkendelse, lægger  

 den  

 vægt på den planlagte anvendelse af de tilstødende områder og af områder i  

 nærheden, som vil kunne udsættes for betydende støjbelastning.
Støjgrænserne  

 i  

 godkendelsen fastsættes ud fra de vejledende grænseværdier i  

 støjvejledningen.
Det  

 kan dog forekomme, at den faktiske anvendelse af nogle af områderne er mere  

 støjfølsom, og i disse situationer er det den aktuelle anvendelse, der lægges  

 til grund.
I de første 8 år efter, at der er meddelt miljøgodkendelse, kan  

 tilsynsmyndigheden som altovervejende hovedregel ikke gribe ind og skærpe  

 godkendelsens vilkår (retsbeskyttelse), jf. miljøbeskyttelsesloven § 41a.
 Tilsynsmyndigheden  

 kan meddele påbud om støjdæmpning til virksomheder, der ikke er  

 godkendelsespligtige, hvis de forårsager væsentlige støjulemper, jf.  

 miljøbeskyttelsesloven § 42.
 Kommunerne  

 må kun gennem en lokalplan udlægge støjbelastede arealer til støjfølsom  

 anvendelse, hvis planen med bestemmelser om etablering af  

 afskærmningsforanstaltninger kan sikre den fremtidige anvendelse mod  

 støjgener.
Lokalplaner,  

 der tilvejebringes for arealer, som i kommuneplanen er fastlagt som et  

 byomdannelsesområde,  

 kan dog udlægge støjbelastede arealer til støjfølsom anvendelse, når  

 kommunalbestyrelsen har sikkerhed for, at støjbelastningen er bragt til ophør  

 i  

 løbet af en periode, der ikke væsentligt overstiger 8 år efter, at den  

 endeligt  

 vedtagne lokalplan er offentligt.
Et støjbelastet areal er et område, hvor  

 støjbelastningen er højere end de relevante vejledende grænseværdier.
3.2 Støjforhold i byomdannelsesområder Byomdannelsesområder  

 udpeges i kommuneplanen og er typisk ældre industriområder, havneområder  

 eller  

 tilsvarende, hvor den oprindelige funktion er mere eller mindre ophørt.
Der  

 ligger ofte virksomheder i området, hvis udvikling er præget af beliggenheden  

 i  

 et industriområde eller en havn, og der kan være en støjbelastning på 60  

  70  

 dB døgnet rundt.
I mange tilfælde er virksomhederne desuden årsag til tung  

 trafik igennem byen.
Den giver dels i sig selv, dels ved den støj, som  

 kørslen  

 giver anledning til på virksomhedens areal, en væsentlig miljøbelastning.
Flere  

 traditionelle havnevirksomheder, fx både- og skibsværfter og  

 foderstofforretninger, og transportvirksomheder som vognmænd, speditører,  

 godscentraler og tilsvarende kan have støjende aktiviteter på alle tider af  

 døgnet.
Der er tale om virksomheder, hvor det kan være ekstremt  

 omkostningskrævende  

 at dæmpe støjen, især hvis støjen kommer fra udendørs aktiviteter over et  

 stort  

 område.
Det er vigtigt at være opmærksom på sådanne virksomheder ved  

 planlægningen, da de kan udgøre en væsentlig barriere for udviklingen.
Som  

 regel må der sørges for enten at holde tilstrækkelig afstand til planlagte  

 støjfølsomme områder eller at indbygge tilstrækkelige afskærmende  

 foranstaltninger i den planlagte bebyggelse.
Som udgangspunkt er området  

 omkring sådanne virksomheder ikke egnet til omdannelse.
Når  

 de oprindelige virksomheder i et industri- eller havneområde lukker, ligger  

 arealerne ofte ubenyttede hen.
I nogle tilfælde flytter virksomheder ind, som  

 tiltrækkes af de lave lejeudgifter.
I andre tilfælde påbegyndes en omdannelse  

 med indretning af ældre bygninger eller med nybyggeri til kontor- og  

 serviceerhverv.
Nogle af disse virksomheder passer uden videre til den ny  

 anvendelse af omdannelsesområdet, da de ikke belaster med hverken støj eller  

 trafik.
3.2.1  

 Virksomheder i klemme Når  

 planlægningen af et område i nærheden af en virksomhed ændres, så der kommer  

 mere støjfølsom anvendelse som fx boliger, vil der komme et øget pres på  

 virksomheden.
Virksomheden har tidligere ligget i et erhvervsområde, hvor der  

 ikke har været væsentlige restriktioner af støjen, men konsekvensen af den ny  

 plan er, at der kommer kontorer, boliger eller anden støjfølsom anvendelse i  

 nærheden af virksomheden.
Kontorer  

 og andre bygninger til offentlig eller privat administration er mere  

 støjfølsomme end industri, fordi der skal foregå kommunikation og mentalt  

 arbejde, og det forstyrres eller forhindres af støjen.
Boliger er væsentligt  

 mere støjfølsomme, især om aftenen og natten og i weekender, hvor beboerne  

 har  

 brug for hvile, rekreation og søvn.
Derfor  

 må det ud fra den hidtidige erfaring forventes, at hvis ikke der gøres noget  

 ved støjen, vil der opstå klager, når den ny anvendelse begynder eller kort  

 efter.
Virksomheden må dels imødese at blive udsat for krav om støjdæmpning,  

 dels kunne forudse, at mulighederne for udvikling og vækst med den nuværende  

 placering bliver begrænset.
For  

 de typiske virksomheder, der ligger tilbage i et ældre industri- eller  

 havneområde, er der kun sjældent ofret større opmærksomhed på støjen.
Hvis  

 støjen skal nedbringes indenfor en kort frist, vil det ofte være så  

 omkostningskrævende, at det i praksis er udelukket for de pågældende  

 virksomheder.
Kan støjdæmpningen derimod indgå som et naturligt led i de  

 ændringer, udskiftninger og ombygninger, som virksomhederne alligevel  

 foretager, kan støjen ofte reduceres betydeligt over en årrække, uden at  

 virksomheden påføres væsentlige merudgifter.
Derfor  

 skal man være opmærksom på at inddrage virksomhederne i planerne for  

 byomdannelsen på det tidligst mulige tidspunkt.
Så får de en efter forholdene  

 rimelig frist til at indrette sig på de ændrede forhold.
Samtidig får  

 virksomhederne en reel mulighed for at bidrage til planerne, så omdannelsen  

 kan  

 holde den nødvendige afstand til de virksomheder, der ikke har realistiske  

 muligheder for at dæmpe støjen, eller der kan findes en anden løsning på  

 støjproblemerne.
Det er ikke hensigten med byomdannelse, at velfungerende  

 virksomheder skal presses ud.
3.3  

 Regulering af virksomhedernes støj i overgangsperioden Det må forventes, at  

 støjen det første stykke tid er noget højere end Miljøstyrelsens vejledende  

 grænseværdier (i vejledning 5/1984) i mange omdannelsesområder.
Det er  

 imidlertid en forudsætning for planlægningen af området, at støjbelastningen  

 kan blive bragt ned på de vejledende grænseværdier indenfor en periode, som  

 ikke er væsentligt længere end 8 år, regnet fra det tidspunkt, hvor den  

 endeligt vedtagne lokalplan offentliggøres.
I denne periode er det  

 derfor en opgave for miljømyndighederne i samarbejde med virksomhederne i  

 området at sørge for, at støjen bliver dæmpet som forudsat.
Overgangsperioden  

 løber fra det tidspunkt, hvor lokalplanen offentliggøres, men der er ikke  

 grundlag for at benytte miljøbeskyttelseslovens regler om indgreb (i § 41,  

 41a  

 eller 42), før der forekommer en væsentlig forurening, hvilket vil sige, at  

 der  

 er beboere eller brugere i området, der udsættes for en væsentlig  

 støjbelastning.
Normalt vil der gå et par år eller mere fra offentliggørelse  

 af  

 lokalplan til ibrugtagning af byggeriet, således at overgangsperioden i  

 praksis  

 vil løbe i ca. 5 år efter, at de første boliger er taget i brug.
Når  

 lokalplanen om byomdannelse er vedtaget, er det de nye  

 anvendelsesbestemmelser,  

 der lægges til grund når der gives ny miljøgodkendelse eller tillæg til  

 miljøgodkendelse til virksomheder i området eller i nærheden af det.
For  

 godkendelsespligtige virksomheder med en miljøgodkendelse, som er ældre end  

 lokalplanen, kan der være en større eller mindre del af  

 retsbeskyttelsesperioden på 8 år tilbage.
Hvis fx en virksomhed har fået  

 miljøgodkendelse samtidig med, at lokalplanen blev vedtaget, vil  

 retsbeskyttelsen netop svare til længden på overgangsperioden på 8 år.
Efter  

 at den ny støjfølsomme anvendelse er begyndt, kan myndighederne efter lovens  

 §  

 41b stk. 1 meddele nye, skærpede støjgrænser i miljøgodkendelsen til  

 listevirksomheder, hvor retsbeskyttelsesperioden er udløbet.
Myndighederne  

 kan  

 tilsvarende meddele påbud om støjdæmpning til de virksomheder, der ikke er  

 godkendelsespligtige, efter lovens § 42 stk. 1. Indgrebene er nødvendige for  

 at  

 sikre, at støjbelastningen bringes til ophør, og myndighederne kan foretage  

 disse indgreb, selv om der ikke aktuelt er beboerklager over støj.
I  

 indgrebet fastsættes der støjgrænser for hver enkelt virksomhed ud fra de  

 anvisninger, der gives i næste afsnit, og på grundlag af en konkret vurdering  

 i  

 den enkelte sag.
Målsætningen er, at støjbelastningen skal bringes til ophør  

 så  

 hurtigt, som det er praktisk muligt, så der kan sikres acceptable  

 miljøforhold.  

 Det er ofte hensigtsmæssigt at udforme støjgrænserne, så de kan understøtte  

 en  

 handlingsplan om trinvis reduktion af støjen.
3.4  

 Vejledende støjgrænser i overgangsperioden Når  

 myndighederne foretager indgreb overfor virksomheder, der i overgangsperioden  

 bidrager til støjbelastningen af et byomdannelsesområde, vil Miljøstyrelsen  

 anbefale, at der ved vurderingen af støjniveauet generelt tages udgangspunkt  

 i  

 vejledende støjgrænser, som er lempet i forhold til de sædvanlige vejledende  

 støjgrænser i støjvejledningen.
Miljøstyrelsen  

 anbefaler i denne sammenhæng, at de vejledende grænseværdier lempes med 5 dB  

 i  

 overgangsperioden.
Ofte vil den nye anvendelse af omdannelsesområder være en  

 blanding af boliger og erhverv (områdetype 3 i støjvejledningen). For den  

 type  

 områder vil de vejledende støjgrænser i overgangsperioden altså være:
·  

  

 	  

 60 dB i dagperioden, ·  

  

 	  

 50 dB i aftenperioden og i weekends, og ·  

  

 	  

 45 dB i natperioden.
Det  

 kan efter Miljøstyrelsens opfattelse forsvares at benytte de lempede  

 vejledende  

 grænseværdier, fordi der er tale om en begrænset periode, og fordi målet med  

 omdannelsen er, at der sker en væsentlig reduktion af støjen ikke kun i  

 omdannelsesområdet men i byen som helhed.
Der vil typisk være tale om, at  

 overgangsperioden er omkring 5 år efter, at den ny, støjfølsomme anvendelse  

 er  

 begyndt.
3.5  

 Fastsættelse af støjvilkår i overgangsperioden Når  

 miljømyndighederne fastsætter støjvilkår i en afgørelse til en virksomhed,  

 skal  

 de foretage en konkret vurdering af virksomhedens tekniske og økonomiske  

 muligheder for at føre afgørelsen ud i livet.
Myndighederne må i den  

 forbindelse vurdere både, hvor alvorlig støjgenen er for virksomhedens  

 naboer,  

 hvor omfattende de nødvendige tekniske tiltag er samt hvor omkostningstunge  

 disse tiltag er, både i sig selv og vurderet i forhold til virksomheden.  

 Disse  

 vurderinger indgår både, når der meddeles påbud til en  

 ikke-godkendelsespligtig  

 virksomhed om at nedbringe støjen, og når der ved påbud meddeles nye  

 støjvilkår  

 i en miljøgodkendelse.
Ud  

 fra de konkrete vurderinger kan der således fastsættes støjvilkår, som i den  

 aktuelle afgørelse er lempet i forhold til de vejledende grænseværdier.
Det  

 kan  

 undertiden - især i forbindelse med omdannelse af havneområder - være  

 påkrævet  

 at fastsætte støjvilkår, som i den første periode efter konkret vurdering er  

 lempet med mere end 5 dB i forhold til de vejledende støjgrænser.
Der kan ud  

 fra tilsvarende betragtninger undertiden fastsættes en tidsfrist for de  

 sidste  

 trin af støjdæmpningen af en konkret virksomhed, som er kortere eller længere  

 end den generelle overgangsperiode på 8 år (regnet fra offentliggørelse af  

 lokalplanen). Det er også i denne sammenhæng, de særlige vejledende  

 grænseværdier for omdannelsesområder i overgangsperioden indgår.
 I  

 særlige situationer, fx for virksomheder, der ikke er særlig støjende eller  

 hvor det er enkelt at nedbringe støjen, kan det forekomme, at der ikke er  

 tekniske eller økonomiske grunde til at fravige støjvejledningens sædvanlige  

 grænseværdier, således at støjbelastningen kan bringes til ophør umiddelbart  

 eller efter en kort frist.
 Generelt  

 bør myndighedens indgreb have som sit endemål, at virksomhedens  

 støjbelastning  

 bliver reduceret til de vejledende grænseværdier (i støjvejledningen)  

 indenfor  

 overgangsperioden, og bør desuden sikre, at støjniveauet så hurtigt som  

 praktisk muligt bringes ned på forsvarlige værdier.
Opmærksomheden  

 skal særlig rettes imod støjbelastningen af boliger i aften- og natperioden,  

 hvor beboerne har behov for hvile og søvn.
Det kan efter Miljøstyrelsens  

 opfattelse kun undtagelsesvis forsvares at meddele afgørelser, hvor  

 støjgrænserne  

 for aften- og natperioden er højere end anført i afsnittet ovenfor.
Afgørelsen  

 kan desuden med fordel have en række af støjgrænser, som træder i kraft  

 successivt.
Dette svarer til, at virksomheden udarbejder en handlingsplan for  

 støjbekæmpelse.
Ved at støjdæmpningen kan udføres trinvis, får virksomheden  

 mulighed for at lade støjbekæmpelsen indgå som en del af virksomhedens  

 almindelige fornyelse af produktionsudstyret og øvrige tilpasning af  

 produktionen, hvorved udgifterne til støjdæmpning reduceres.
Ved en trinvis  

 støjdæmpning afkortes desuden den periode, hvor støjniveauet er højt.
I sin vurdering af  

 virksomhedens tekniske og økonomiske muligheder for at nedbringe støjen samt  

 af, i hvilken takt det skal ske, kan  

 myndighederne tage udgangspunkt i lokalplanens redegørelse.
Det er dog  

 de aktuelle forhold, der er afgørende i miljøsagen, og derfor er det  

 afgørende,  

 at virksomhedens vurdering af mulighederne for støjdæmpning indhentes.
3.5.1  

 Eksempler på støjvilkår Et  

 typisk eksempel på støjvilkår er, at virksomheden indenfor en kort frist skal  

 reducere støjen til et niveau, der svarer til de vejledende grænseværdier + 5  

 dB, jf. afsnit 3.4. Indenfor en periode på op til 5 år skal støjen reduceres  

 yderligere til et niveau, som svarer til de vejledende støjgrænser i  

 støjvejledningen.
Overgangsperioden på 8 år regnet fra offentliggørelse af  

 lokalplanen betyder i praksis, at der går omkring 5 år fra naboerne er  

 flyttet  

 ind til overgangsperioden er udløbet.
Der  

 gives her en række supplerende eksempler, som viser hvordan  

 tilsynsmyndigheden  

 i konkrete afgørelser kan inddrage lokale hensyn eller forhold for den  

 aktuelle  

 virksomhed i sin afgørelse.
Eksemplerne bortset fra eksempel 6 beskriver  

 indgreb overfor en ikke-listevirksomhed, men kunne lige så godt have handlet  

 om revision af støjvilkårene for en godkendelsespligtig virksomhed.
 Eksempel 1.
En  

 virksomhed har et produktionsudstyr, som støjer mere end 5 dB over de  

 vejledende grænseværdier for den nye arealanvendelse.
Udstyret kan ikke  

 dæmpes,  

 men virksomheden har planer om at udskifte det med et moderne, støjsvagt  

 anlæg  

 indenfor 5 år.
Den får et påbud om at nedbringe støjen til de vejledende  

 grænseværdier indenfor 5 år.
Kommunen bør tilstræbe, at udskiftningen sker så  

 hurtigt, som det er teknisk og økonomisk muligt for virksomheden, især hvis  

 der  

 sker en væsentlig støjbelastning af boliger om aftenen og natten.
 Eksempel 2.
En  

 virksomhed har ventilatorer og andet udstyr på taget, og det støjer i  

 døgndrift.
Den får et påbud om indenfor et halvt år at bringe  

 støjbelastningen  

 ned til højest 6 dB over de vejledende grænseværdier (46 dB om natten),  

 hvilket  

 kan opnås for begrænsede midler ved at der stilles en midlertidig støjskærm  

 op  

 på taget.
Yderligere anfører påbuddet, at støjen indenfor 4 år skal bringes  

 helt  

 ned på de vejledende støjgrænser (40 dB om natten). Det er kun muligt ved en  

 større ombygning af ventilationsanlægget, som virksomheden har oplyst at  

 kunne  

 gennemføre indenfor denne frist.
 Eksempel 3.
For  

 en virksomhed betyder kørslen med råvarer i de tidlige morgentimer, at støjen  

 i  

 natperioden er væsentligt højere end de vejledende grænser.
Bortset herfra er  

 der ikke væsentlig støj.
Virksomheden har ikke mulighed for at dæmpe eller  

 afskærme støjen.
Derimod er det muligt at ændre driftstiderne, så det undgås  

 at  

 køre inden kl 07. Kommunen meddeler påbud om, at kørsel udenfor dagperioden  

 skal indstilles indenfor et år.
 Eksempel 4.
En  

 stor og oprindeligt meget støjende virksomhed har gennemført omfattende  

 støjdæmpning, og har herved fået bragt støjen ned til et par dB over de  

 vejledende grænseværdier.
Der er ikke realistiske muligheder for, at støjen  

 kan  

 dæmpes yderligere, og kommunen meddeler et påbud, som holder virksomheden  

 fast  

 på det opnåede støjniveau fremover.
På den måde accepterer kommunen en  

 overskridelse  

 af de vejledende støjgrænser på 1  2 dB.
 Eksempel 5.
En  

 virksomhed, som er i vækst, og som støjer mere end 5 dB over de vejledende  

 grænseværdier, har valgt at flytte til en bedre egnet lokalitet i et  

 nærliggende industriområde indenfor 3 år efter at det nye område er taget i  

 brug.
Kommunen meddeler påbud om at overholde de vejledende støjgrænser  

 indenfor en periode på 3 år, hvilket i realiteten er et påbud om at flytte  

 til  

 den anførte tid.
Kun hvis der sker en uforsvarlig støjbelastning af boliger i  

 aften- og natperioden bør det overvejes at stille yderligere krav om  

 støjdæmpning indtil virksomheden flytter, fx om støjafskærmning eller forbud  

 mod støjende aktiviteter om aftenen og natten.
 Eksempel 6.
En  

 virksomhed, som støjer meget, men ikke kan støjdæmpe, ligger tæt ved  

 omdannelsesområdet.
Støjbeskyttelsen sikres i form af en randbebyggelse, som  

 udnyttes til kontor- og serviceerhverv, der er mindre støjfølsomme end  

 boliger,  

 og som udgør en støjskærm i forhold til boligblokkene.
Hvis der er tale om en  

 listevirksomhed, kan den få meddelt nye støjvilkår med de sædvanlige  

 vejledende  

 grænseværdier ved boligerne.
Dette er reelt ikke et indgreb overfor  

 virksomhedens nuværende støjbelastning, men det holder virksomheden fast på  

 de  

 aktuelle støjforhold.
For en ikke-listevirksomhed kan der først gribes ind,  

 når  

 den begynder at støje endnu mere, og derved bliver årsag til, at de  

 vejledende  

 støjgrænser ikke længere kan overholdes ved boligerne.
4 Andre  

 miljøforhold i byomdannelsesområder Oftest  

 er det støjen, der er anledning til de væsentligste begrænsninger af  

 arealudnyttelsen af områder, der grænser op til virksomheder.
Derfor er  

 hovedvægten lagt på at beskrive støjforholdene i byomdannelsesområder,  

 ligesom  

 planlovens regler alene gælder for støjbelastningen.
For  

 nogle virksomheder giver også andre miljøforhold anledning til væsentlige  

 gener  

 eller ulemper for naboerne, eksempelvis støv eller lugt.
Også disse forhold  

 bør  

 inddrages såvel ved planlægningen af byomdannelsesområder som ved den  

 efterfølgende regulering af virksomhedernes forurening.
Det  

 omtales i dette kapitel, hvordan betragtninger svarende til  

 overgangsordningen  

 for støj kan benyttes til at løse problemer med støv eller lugt.
Desuden  

 beskrives hvilke overvejelser, der bør lægges til grund for problemer med  

 lavfrekvent støj og vibrationer, ligesom der gives retningslinier for  

 trafikstøj i byomdannelsesområder.
4.1 Støv og  

 lugt Nogle  

 typer af virksomheder kan give anledning til luftforurening med støv eller  

 med  

 lugtende stoffer.
Der kan forekomme støv fra fx korn- og  

 foderstofvirksomheder  

 og fra beton- og cementindustri.
Lugtgener kan opstå på flere typer af  

 virksomheder, blandt andet fødevareindustri, herunder fiskeindustri.
Generelt  

 skal luftforureningen fra virksomheder nedbringes, så B-værdierne overholdes  

 alle steder udenfor virksomhedens areal (se Luftvejledningen, Miljøstyrelsens  

 vejledning nr. 2/2001 og B-værdivejledningen, Miljøstyrelsens vejledning nr.  

 2/2002). B-værdien er en grænseværdi for den enkelte virksomheds bidrag til  

 luftforureningen i omgivelserne.
Den er uafhængig af områdets type, og ændres  

 således ikke ved omdannelse af området op til virksomheden.
 I  

 praksis fastsættes der undertiden lempeligere lugtgrænser i industriområder,  

 som det er beskrevet i lugtvejledningen (Miljøstyrelsens vejledning nr.  

 4/1985  

 Begrænsning af lugtgener fra virksomheder). I disse tilfælde kan  

 det have  

 betydning for virksomheden, hvis der ved omdannelse kommer boliger i  

 nærheden.
For  

 virksomheder, der udsender ikke sundhedsfarligt støv fra diffuse kilder, kan  

 luftvejledningens retningslinier ikke benyttes.
Her fastsættes der ofte  

 vilkår  

 til begrænsning af støvforureningen som eksempelvis: Der må ikke  

 udenfor  

 virksomhedens areal forekomme støvgener, som tilsynsmyndigheden vurderer er  

 væsentlige. Erfaringsmæssigt er industriområder mindre følsomme overfor  

 støvgener end boliger, og derfor vil en omdannelse, der giver mulighed for  

 boliger, også for disse virksomheder kunne medføre behov for yderligere  

 forureningsbegrænsende foranstaltninger.
 Miljøstyrelsen  

 anbefaler, at der i sådanne situationer benyttes en fremgangsmåde tilsvarende  

 den, som er beskrevet om støjforholdene i kapitel 2 og 3 i denne vejledning.  

 Det betyder bl.a.:
·  

  

 	  

 at kommunen meget tidligt i  

 planlægningsforløbet tager kontakt med de berørte virksomheder og drøfter,  

 hvordan kommunens planer og ideer om byomdannelse kan samordnes med  

 virksomhedens fremtidsplaner og ønsker.
På samme måde som for  

 støjbelastningen  

 bør kommunen kunne sandsynliggøre, at det er realistisk at bringe lugt- og  

 støvgener til ophør indenfor en begrænset overgangsperiode.
 ·  

  

 	  

 at det fremgår af lokalplanens redegørelse,  

 hvilke problemer med lugt og støv, der aktuelt er i området, og hvilke  

 konkrete  

 og realistiske foranstaltninger, der er nødvendige for at sikre, at der ikke  

 er  

 væsentlige gener med lugt og støv efter en begrænset årrække.
 ·  

  

 	  

 at der efter, at den ny anvendelse af  

 omdannelsesområdet er begyndt, tages initiativer til påbud om begrænsning af  

 lugt- eller støvgenerne til de aktuelle virksomheder (eller ændring af  

 miljøgodkendelsens vilkår).
Det  

 må afgøres i den enkelte sag efter vurdering af de konkrete forhold, hvor  

 lang  

 en overgangsperiode, der skal gælde for de enkelte virksomheder.
Især for  

 lugt  

 bør overgangsperioden være så kort som muligt, da beboere erfaringsmæssigt  

 har  

 ringe tolerance overfor lugtgener.
 Hvis  

 der er tale om virksomheder, der er årsag til kraftigt støvnedfald eller  

 store  

 lugtemissioner, som kun vanskeligt kan nedbringes, er det ikke forsvarligt at  

 planlægge forureningsfølsom anvendelse, herunder boliger, i nærheden af disse  

 virksomheder.
4.2  

 Vibrationer og lavfrekvent støj Det  

 ses sjældent, at der er problemer med lavfrekvent støj eller vibrationer i et  

 industriområde.
Derimod er der undertiden klager over generende lavfrekvent  

 støj eller vibrationer i boliger.
Miljøstyrelsens anbefalede grænseværdier  

 (Orientering fra Miljøstyrelsen nr. 9/1997 Lavfrekvent støj, infralyd  

 og  

 vibrationer i eksternt miljø) er lavere for boliger end for  

 virksomheder, især  

 i aften- og natperioden.
 Derfor  

 må der forventes problemer med virksomheder, som er årsag til lavfrekvent  

 støj  

 eller vibrationer, når området omkring virksomheden omdannes, så der kommer  

 nye  

 boliger til.
Miljøstyrelsen  

 kan imidlertid ikke anbefale, at der i forbindelse med overgangsordningen for  

 støj benyttes en overgangsperiode for lavfrekvent støj og vibrationer, som er  

 lige så lang som anført i kapitel 2 og 3 i denne vejledning for den  

 almindelige  

 støj.
Erfaringerne viser, at der kan der opstå væsentlige gener hos  

 mennesker,  

 som er udsat for lavfrekvent støj eller vibrationer, som er kun få dB højere  

 end de anbefalede grænseværdier, og den oplevede gene forøges stærkt, når  

 niveauet bliver endnu højere.
Efter  

 Miljøstyrelsens opfattelse bør  

 lavfrekvent støj og vibrationer inddrages sammen med virksomhedernes  

 øvrige støjforhold (og eventuelt også støv og lugt), såvel under  

 planlægningen  

 som når der efterfølgende meddeles påbud.
Imidlertid bør overgangsperioden  

 for  

 lavfrekvent støj og vibrationer være betydeligt kortere, end det omtales i  

 denne vejledning for den almindelige støj.
Miljøstyrelsen finder det ikke  

 forsvarligt at belaste boliger med lavfrekvent støj eller vibrationer, som i  

 en  

 periode på flere år er højere end de anbefalede grænseværdier i Orientering  

 nr.  

 9/1997, fordi der herved må forventes meget væsentlige gener hos de omboende.
4.3  

 Trafikstøj Ud  

 over støj fra virksomheder belastes boliger og kontorer m.v. i de omdannede  

 områder også med trafikstøj.
Den beskrevne overgangsordning for støj er  

 imidlertid alene rettet mod de virksomheder, som kan komme i klemme i  

 forbindelse med byomdannelse.
For trafikstøjen gælder planlovens almindelige  

 regler fortsat.
Således skal det i forbindelse med kommune- og  

 lokalplanlægningen beskrives, hvordan det ved afskærmning eller på anden måde  

 sikres,  

 at de vejledende grænseværdier for trafikstøj kan overholdes ved de ny  

 boliger.  

 Her kan foranstaltninger som afskærmning, eventuelt ved brug af bygninger,  

 støjsvag asfalt eller omlægning af trafikken, komme på tale.
Det  

 skal i den forbindelse bemærkes, at persontrafikken i et omdannelsesområde må  

 forventes at tiltage, når der opføres et større antal boliger og virksomheder  

 i  

 disse områder.
Udsigten til stigende trafik vil øge kravene om en godt  

 planlagt  

 og miljøvenlig transportstruktur i disse områder.
Ud over støjbelastningen  

 fra  

 trafikken, er spørgsmål som luftkvalitet i kvarteret og sikkerhed og utryghed  

 for voksne og børn på gader og pladser påvirket af, hvordan trafikken  

 planlægges og af hvilket trafiksystem, der vælges.
Det  

 må således være målet at sikre stor effektivitet og kvalitet i trafiksystemet  

 i  

 omdannelsesområderne, som mindst er på niveau med standarden i eksisterende  

 tætbyområder andre steder i landet.
Da målet med omdannelsesområderne ofte er  

 at skabe særligt attraktive lokaliteter med høj kvalitet, kan der i mange  

 tilfælde blive tale om at gøre en ekstra indsats for at planlægge transporten  

 af personer og gods på en måde, der tager vide hensyn til et godt miljø.
Det  

 er ikke hensigten med dette afsnit i vejledningen at give præcise anvisninger  

 eller bud på, hvordan trafikplanlægningen kan gribes an i et  

 byomdannelsesområde.
Det er kommunerne, der besidder denne ekspertise, og som  

 ved kommuneplanlægningen, lokalplaner, lokale trafik- og miljøhandlingsplaner  

 med videre, kan planlægge et trafiksystem, som tilgodeser  

 byomdannelsesområderne.
Der  

 skal dog peges på enkelte generelle forhold.
Det er af stor betydning, at den  

 kollektive trafik har en høj kvalitet i de intensive omdannelsesområder.  

 Dette  

 kan især sikres, hvis området i forvejen er bundet op til et kollektivt  

 knudepunkt, fx tæt ved en station.
For  

 de omdannelsesområder, hvor der planlægges for en høj rekreativ værdi, bør  

 pladser og gader gøres mere trygge og attraktive for voksne og børn, ved at  

 de  

 i et vist omfang friholdes for motoriseret trafik.
Det kan forudsætte et  

 højklasset kollektivt trafiksystem, samt at der gives optimale forhold for  

 cyklister og gående, hvilket kan fremme beboernes brug af disse  

 transportmidler.
Anlæg af parkeringspladser i periferien af  

 byomdannelsesområdet  

 er også en mulighed der bør undersøges.
For alle disse løsninger gælder, at  

 de  

 skal indgå i byens samlede trafiksystem.
Det er ikke muligt at skabe optimale  

 løsninger ved at anskue byomdannelsesområdets trafik som løsrevet fra resten  

 af  

 byens trafik.
Virksomhederne  

 i omdannelsesområdet kan have en særlig rolle og interesse i et robust  

 trafiksystem, da dette alt andet lige vil gøre det muligt og nemt for et  

 større  

 udsnit af befolkningen at kunne arbejde på disse virksomheder, uden  

 nødvendigvis at skulle have adgang til bil i pendlingen til og fra arbejde.  

 Muligheden for at spare penge til anlæg af parkeringspladser og udnytte dette  

 areal til andre formål er også et potentiale for virksomheder.
Virksomhederne  

 kan samtidig spille en aktiv rolle for at mindske trafikpresset ved at indgå  

 i  

 samarbejde med de planlæggende myndigheder om at finde frem til løsninger,  

 der  

 kan gøre det nemmere for de ansatte at vælge transportformer, der øger  

 mobiliteten og mindsker miljøbelastningen.
Dette kan ske ved at stille cykler  

 til rådighed for de ansatte, eller ved at virksomheden formidler de  

 muligheder,  

 der ligger i samkørsel ved at koordinere folks transport til og fra arbejde  

 via  

 baser på internettet.
5.  

 Supplerende bemærkninger til de vejledende støjgrænser Miljøstyrelsen  

 har gennem tiden fået mange forespørgsler om hvilke støjgrænser, der gælder i  

 byområder, i områder til offentlig anvendelse og tilsvarende.  

 Støjvejledningen fra 1984 giver ikke i alle situationer tilstrækkelige  

 anvisninger til at fastsætte rimelige støjvilkår i konkrete afgørelser.
I  

 Appendix til Miljøstyrelsens vejledning 3/1996 (Supplement til vejledning om  

 ekstern støj fra virksomheder) er der givet nogle generelle eksempler på,  

 hvordan man kan finde de relevante grænseværdier, når der er uklare grænser  

 mellem forskellige områdetyper.
Dette  

 afsnit giver en række betragtninger, der bør lægges til grund, når man  

 fastsætter støjvilkår for virksomheder i byområder.
Det udgør et supplement  

 til  

 anvisningerne i støjvejledningen, og det drejer sig  

 generelt om virksomheder i byer og ikke kun  

 om byomdannelsesområder.
5.1 Områder  

 til offentlige formål Betegnelsen  

 område til offentlige formål bruges om flere forskellige formål,  

 som ikke  

 uden videre kan betragtes som lige støjfølsomme.
·  

  

 	  

 Institutioner, hvor der foregår  

 overnatning, som for eksempel plejehjem, døgninstitutioner og hospitaler,  

 svarer i støjmæssig henseende til boliger.
Efter de faktiske omstændigheder  

 bør  

 der fastsættes støjvilkår i overensstemmelse med støjvejledningens områdetype  

 4  

 eller 5.
·  

  

 	  

 Skoler og andre institutioner til  

 undervisning af børn er støjfølsomme.
Børns indlæring bliver forringet, når  

 der  

 er støj, og støjen forstyrrer kommunikation og koncentration.
Skoler er dog  

 ikke mere følsomme om aftenen og natten end om dagen, sådan som det er  

 tilfældet for boliger.
Efter Miljøstyrelsens opfattelse kan det være rimeligt  

 at fastsætte støjgrænser ved skoler på 45  50 dB.
Tilsvarende  

 betragtninger  

 kan anvendes ved børnehaver og lignende institutioner.
 Ved planlægningen skal  

 man desuden være opmærksom på, at disse institutioner også er støjende, så  

 der  

 sikres tilstrækkelig afstand til boliger o.l..
De vejledende  

 grænseværdier er imidlertid ikke umiddelbart egnede til at vurdere de  

 ulemper,  

 der kan opstå, når legende børn støjer.
I stedet bør der foretages en  

 selvstændig vurdering af, om der forekommer væsentlige eller uacceptable  

 støjgener fra legende børn, og af hvilke foranstaltninger, der eventuelt vil  

 kunne afhjælpe generne.
·  

  

 	  

 Værkstedsskoler, tekniske skoler og  

 produktionsskoler vil efter Miljøstyrelsens vurdering kunne være mindre  

 støjfølsomme end børneskoler.
Afhængigt af hvilke støjende aktiviteter, der  

 eventuelt foregår på skolen, kan institutioner af denne type med fordel  

 placeres i et erhvervsområde, men af hensyn til undervisningens gennemførelse  

 bør de normalt ikke udsættes for en støjbelastning på mere end 55 dB.
·  

  

 	  

 Bydelsparker, grønne områder og lignende  

 kan efter omstændighederne  

 være  

 støjfølsomme rekreative områder, og det vil så være rimeligt at fastsætte  

 støjgrænser på mellem 40 og 50 dB.
Især for kirkegårde og områder omkring  

 mindesmærker vil der ofte være naturlige forventninger om, at der er et lavt  

 støjniveau.
·  

  

 	  

 Undertiden benyttes et grønt område som  

 ingenmandsland mellem et industriområde og et boligområde, og det  

 er i denne  

 situation ikke meningsfuldt at fastsætte særlige støjgrænser for det  

 pågældende  

 grønne område.
Ligeledes er vejarealer, parkeringspladser og tilsvarende  

 områder ikke støjfølsomme.
 ·  

  

 	  

 Campingpladser bør som udgangspunkt  

 vurderes efter samme vejledende støjgrænser som boligområder for åben og lav  

 boligbebyggelse, områdetype 5. For campingpladser i naturområder eller  

 rekreative områder kan der benyttes de skærpede vejledende støjgrænser for  

 områdetype 6.
 Ved den konkrete vurdering kan man også  

 lægge vægt på, at pladserne benyttes til rekreation, at de kun benyttes i  

 kortere tid, og at telte og campingvogne har betydeligt lavere lydisolation  

 end  

 sædvanlige boliger.
 For bynære campingpladser kan der tages  

 hensyn til, at der i betragtning af beliggenheden nær transportmidler og  

 byens  

 øvrige faciliteter ofte vil kunne accepteres et højere støjniveau.
5.2 Boliger  

 i erhvervs- og industriområder I  

 Appendix til Miljøstyrelsens vejledning  

 nr. 3/1996 (Supplement til vejledning om ekstern støj fra virksomheder)  

 er det beskrevet, hvorledes en veldefineret randbebyggelse langs en vej kan  

 betragtes som hørende til et område af samme karakter på den anden side af  

 vejen.
Det er også anført, at man ved enkelt liggende boliger i et  

 erhvervsområde (60-dB område) normalt vil fastsætte grænseværdier svarende  

 til  

 blandet bolig- og erhvervsområde (områdetype 3).
Miljøstyrelsen  

 har modtaget mange forespørgsler om boliger i erhvervsområder (benævnt for  

 eksempel portnerboliger, bolig for virksomhedens indehaver, eller  

 boliger der  

 er nødvendige for virksomhedens drift). Det er Miljøstyrelsens  

 erfaring, at  

 mange af disse boliger - uanset de oprindelige formål - efter nogen tid  

 overgår  

 til en anvendelse, som er fremmed for erhvervsområdet, og at der herefter  

 opstår klager både over støj og over andre miljøforhold.
Herved kommer de  

 pågældende boliger til at udgøre en væsentligt begrænsende faktor for  

 virksomhederne i det pågældende erhvervsområde.
Især betegnelsen  

 portnerboliger  

 har gennem tiden skabt mange problemer.
Det  

 er samtidig styrelsens opfattelse, at der i dag kun i helt specielle tilfælde  

 er produktionsmæssige begrundelser for at opretholde eller oprette en vægter-  

 eller portnerbolig.
Med dagens teknik er der næppe tekniske årsager til, at  

 der  

 skal være en bolig umiddelbart knyttet til en virksomhed.
 Derfor  

 finder Miljøstyrelsen, at det i videst muligt omfang ved planlægningen skal  

 undgås, at der etableres eller opstår boliger i miljøbelastede  

 erhvervsområder,  

 og at eksisterende boliger i sådanne områder så vidt muligt bliver ændret til  

 erhvervsformål.
5.3 Andre  

 områder i byer I  

 fortsættelse af anvisningerne i afsnit 5.1 om offentlige formål,  

 gives der  

 her supplerende bemærkninger vejledende støjgrænser for andre former for  

 arealanvendelse i byer.
·  

  

 	  

 Kontorer, offentlig og privat  

 administration og serviceerhverv er støjfølsomme.
Støjen nedsætter evnen til  

 kommunikation og mentalt arbejde og forøger på den måde det arbejdsbetingede  

 stress på denne type arbejdspladser.
Der er dog ikke en forøget støjfølsomhed  

 om aftenen og natten.
Efter Miljøstyrelsens opfattelse kan det være rimeligt  

 at  

 fastsætte støjgrænser for områder af denne type på 50  55 dB.
Nogle  

 former for  

 kontorbyggeri, fx domiciler, vil have et ønske om særlig støjsvag og  

 repræsentativ beliggenhed.
Andre kontorer kan ligge på en  

 produktionsvirksomhed eller være etableret i tilknytning til andre former for  

 erhverv.
Sådanne kontorer er typisk indrettet på en beliggenhed i støjende  

 omgivelser, og kan fx være særligt støjisolerede.
Her kan der efter  

 forholdene  

 fastsættes højere støjgrænser.
Det skal bemærkes, at kontor- og  

 serviceerhverv  

 i almindelighed hverken er forurenende eller støjende, og at de derfor med  

 fordel kan integreres i områder med boliger eller lægges i en overgangszone,  

 hvor støjniveauet er for højt til boligformål.
·  

  

 	  

 Hoteller betragtes som udgangspunkt som  

 boliger, og der benyttes de vejledende støjgrænser for områdetype 3, 4 eller  

 5.  

 Nogle hoteller eller moteller er anlagt tæt ved transportmidler, hvor der er  

 en  

 høj belastning af trafikstøj, og hvor hotellet derfor har særlig høj  

 isolering  

 mod støj.
I sådanne tilfælde kan det derfor overvejes at benytte et mere  

 lempeligt grundlag, når man skal vurdere ulemperne for hotellet i form af  

 støj  

 fra virksomheder.
·  

  

 	  

 Byområder med butikker er påvirket af  

 butikkernes åbningstider.
I mange byområder holder butikkerne åbent længere  

 end  

 til kl. 13 på lørdage.
Derfor kan det efter de aktuelle omstændigheder være  

 rimeligt at vælge en anden afgrænsning mellem dagperioden og lørdag  

 eftermiddag end kl. 14, som det er anført i støjvejledningen.
Der bør  

 dog ikke  

 benyttes en afgrænsning senere end kl. 18.
Derimod er der erfaringsmæssigt ofte  

 støjproblemer i forbindelse med levering af varer til butikker, hvis det  

 foregår i de tidlige morgentimer (natperioden). Ønsket om uforstyrret  

 nattesøvn  

 hos beboerne i området kan således komme i konflikt med butikkernes ønske om  

 varelevering inden myldretiden.
Disse konflikter må løses ud fra de konkrete  

 muligheder og betingelser i den enkelte situation.
Miljøstyrelsen har udsendt  

 Miljøprojekt nr. 596/2001 Støj fra varelevering til butikker, som  

 bl.a.  

 indeholder en enkel metode til beregning af støjen fra varelevering.
