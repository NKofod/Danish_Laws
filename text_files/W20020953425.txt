 Kassen fandt, at medlemmet skulle tilbagebetale netto kr. 6.905,- samt  

 indstillede til direktoratet, at medlemmet blev ikendt en effektiv  

 karantæne på 295 timer for svig.
 Medlemmet klagede ikke over kassens afgørelse.
 Direktoratet tiltrådte den 4. januar 2002 kassens afgørelse,  

 og anførte at tilbagebetalingsbeløbet udgjorde brutto kr.  

 12.152,- samt at beløbet ville blive tilskrevet renter fra  

 udbetalingstidspunktet, jf. arbejdsløshedsforsikringslovens § 86, stk.  

 3 og rentelovens § 5.
Kassen klagede over direktoratets afgørelse.
Efter kassens  

 opfattelse var der hverken hjemmel til eller det var rimeligt, at der blev  

 tillagt renter til et tilbagebetalingsbeløb efter  

 arbejdsløshedsforsikringslovens § 86, stk. 3. Kassen henviste til, at  

 den alene havde truffet afgørelse om, at medlemmet skulle  

 tilbagebetale netto kr. 6.905, da skat, ATP og DSP blev tilbageført i  

 forbindelse med at tilbagebetalingen blev registreret, idet udbetaling og  

 tilbagebetaling registreredes samme skatteår.
Kassen henviste endvidere  

 til, at medlemmet på ingen måde oplevede, at det egentlige  

 tilbagebetalingsbeløb var større end nettobeløbet  

 på kr. 6.905,-, da det var det beløb som medlemmet havde  

 fået udbetalt og det beløb som kassen krævede  

 tilbagebetalt.
 Direktoratet fandt ikke grundlag for at ændre sin afgørelse,  

 men henviste til, at man ved afgørelsen havde lagt  

 bruttotilbagebetalingsbeløbet på kr. 12.152,- til grund, hvorfor  

 der efter arbejdsløshedsforsikringslovens § 86, stk. 3, skulle  

 tillægges renter.
Ankenævnet tiltrådte direktoratets afgørelse.
Efter  

 ankenævnets opfattelse var det medlemmets  

 bruttotilbagebetalingsbeløb, som skulle lægges til grund for  

 bedømmelsen af, om der skulle tilskrives renter.
Idet medlemmets  

 tilbagebetalingsbeløb oversteg højeste dagpenge for 4 uger,  

 skulle der beregnes renter af tilbagebetalingsbeløbet fra  

 udbetalingstidspunktet.
Ankenævnet lagde ved afgørelsen  

 vægt på, at lovens bestemmelse om rentetilskrivning måtte  

 fortolkes derhen, at der var bruttotilbagebetalingbeløbet, der skulle  

 danne grundlag for bedømmelsen af om der skulle tilskrives renter  

 eller ej.
Det fremgik hverken af reglerne eller forarbejderne, at der skulle  

 sondres mellem om der var mulighed for at kræve tilbagebetaling indefor  

 samme skatteår eller ej.
Tilskrivning af renter på  

 tilbagebetalingsbeløb Resume:
 Sag om tilskrivning af renter på tilbagebetalingsbeløb,  

 arbejdsløshedsforsikringslovens § 86, stk. 3, j.nr. 2002-1-0167.
 Arbejdsløshedskassen traf  den 5. oktober 2001 afgørelse om,  

 at medlemmet havde modtaget dagpenge og feriedagpenge med urette i perioderne  

 uge 25 - 29 i 2001 samt uge 32 i 2001.
 Kassen fandt, at medlemmet skulle tilbagebetale netto kr. 6.905,- samt  

 indstillede til direktoratet, at medlemmet blev ikendt en effektiv  

 karantæne på 295 timer for svig.
 Medlemmet klagede ikke over kassens afgørelse.
 Direktoratet tiltrådte den 4. januar 2002 kassens afgørelse,  

 og anførte at tilbagebetalingsbeløbet udgjorde brutto kr.  

 12.152,- samt at beløbet ville blive tilskrevet renter fra  

 udbetalingstidspunktet, jf. arbejdsløshedsforsikringslovens § 86, stk.  

 3 og rentelovens § 5.
Kassen klagede over direktoratets afgørelse.
Efter kassens  

 opfattelse var der hverken hjemmel til eller det var rimeligt, at der blev  

 tillagt renter til et tilbagebetalingsbeløb efter  

 arbejdsløshedsforsikringslovens § 86, stk. 3. Kassen henviste til, at  

 den alene havde truffet afgørelse om, at medlemmet skulle  

 tilbagebetale netto kr. 6.905, da skat, ATP og DSP blev tilbageført i  

 forbindelse med at tilbagebetalingen blev registreret, idet udbetaling og  

 tilbagebetaling registreredes samme skatteår.
Kassen henviste endvidere  

 til, at medlemmet på ingen måde oplevede, at det egentlige  

 tilbagebetalingsbeløb var større end nettobeløbet  

 på kr. 6.905,-, da det var det beløb som medlemmet havde  

 fået udbetalt og det beløb som kassen krævede  

 tilbagebetalt.
 Direktoratet fandt ikke grundlag for at ændre sin afgørelse,  

 men henviste til, at man ved afgørelsen havde lagt  

 bruttotilbagebetalingsbeløbet på kr. 12.152,- til grund, hvorfor  

 der efter arbejdsløshedsforsikringslovens § 86, stk. 3, skulle  

 tillægges renter.
Ankenævnet tiltrådte direktoratets afgørelse.
Efter  

 ankenævnets opfattelse var det medlemmets  

 bruttotilbagebetalingsbeløb, som skulle lægges til grund for  

 bedømmelsen af, om der skulle tilskrives renter.
Idet medlemmets  

 tilbagebetalingsbeløb oversteg højeste dagpenge for 4 uger,  

 skulle der beregnes renter af tilbagebetalingsbeløbet fra  

 udbetalingstidspunktet.
Ankenævnet lagde ved afgørelsen  

 vægt på, at lovens bestemmelse om rentetilskrivning måtte  

 fortolkes derhen, at der var bruttotilbagebetalingbeløbet, der skulle  

 danne grundlag for bedømmelsen af om der skulle tilskrives renter  

 eller ej.
Det fremgik hverken af reglerne eller forarbejderne, at der skulle  

 sondres mellem om der var mulighed for at kræve tilbagebetaling indefor  

 samme skatteår eller ej.
 Ankenævnet har behandlet kassens klage vedrørende xxx,  

 medlems nr. xxx på møde den 11. juli 2002.
Nævnet traf denne A F G Ø R E L S E Medlemmets bruttotilbagebetalingsbeløb skal lægges til grund  

 for bedømmelsen af, om der skal tilskrives renter.
 Direktoratet har opgjort tilbagebetalingsbeløbet til i alt brutto  

 kr. 12.152,- for dagpenge og feriedagpenge modtaget med urette i perioderne  

 25 - 29 i 2001 samt uge 32 i 2001.
 Da medlemmets tilbagebetalingsbeløb overstiger højeste  

 dagpenge for 4 uger, skal der beregnes renter af  

 tilbagebetalingsbeløbet fra udbetalingstidspunktet.
Ankenævnet har ved afgørelsen lagt vægt på, at  

 lovens bestemmelse om rentetilskrivning må fortolkes derhen, at det er  

 bruttotilbagebetalingsbeløbet, der skal danne grundlag for  

 bedømmelse af om der skal tilskrives renter eller ej.
Det  

 fremgår hverken af reglerne eller forarbejderne, at der skal sondres  

 mellem om der er mulighed for at kræve tilbagebetaling indenfor samme  

 skatteår eller ej.
 Der henvises til § 86, stk. 3, jf. § 47, i lovbekendtgørelse nr.  

 603 af 25. juni 2001 om arbejdsløshedsforsikring m.v.
 Ankenævnet tiltræder således direktoratets  

 afgørelse af 4. januar 2002.
På ankenævnets vegne xxx  

 xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 " Det fremgår af sagen, at medlemmet den 25. maj 2001 indsendte en  

 ansøgning om feriedagpenge for perioden 6. - 13. august 2001, og at  

 a-kassens afdeling i xxx med brev af 30. maj 2001 godkendte  

 ansøgningen.
 Den 3. juli 2001 modtog lokalafdelingen dagpengekort fra medlemmet, hvoraf  

 fremgik, at medlemmet var fuldt ledig i uge 25, og at medlemmet havde  

 arbejdet ved xxx Plejecenter i ugerne 26-29. Kortet var underskrevet med  

 datoen den 22. juli 2001.
Afdelingen returnerede dagpengekortet til medlemmet, da det var indsendt  

 for tidligt.
Afdelingen oplyste medlemmet om, at kortet skulle udfyldes dag  

 for dag, og at medlemmet først måtte indsende det, når  

 perioden var slut.
Den 9. juli 2001 modtog afdelingen dagpengekortet på ny.
Det fremgik  

 af kortet, at medlemmet var fuldt til rådighed i ugerne 25-26, og at  

 medlemmet herefter var blevet afmeldt Arbejdsformidlingen (AF). Medlemmet  

 havde endvidere sat x i rubrikken om, at medlemmet stadig ønskede at  

 være tilmeldt AF.
 Afdelingen har endvidere modtaget dagpengekort fra medlemmet, hvoraf  

 fremgik, at medlemmet var fuldt til rådighed i uge 25, men syg i ugerne  

 26-29.
 I brev af 12. juli 2001 oplyste medlemmet afdelingen om, at medlemmet  

 ville sygemelde sig indtil videre, da hun havde det psykisk  

 dårligt.
Den 13. juli 2001 fremsendte afdelingen en anmodning om sygedagpenge (dp  

 2000) til medlemmet.
Afdelingen bad medlemmet om at kontakte a-kassen om AF  

 og oplyse om 1. sygedag.
 Med brev af 27. juli 2001 oplyste medlemmet afdelingen, at hun var  

 sygemeldt fra den 25. juni 2001.
 Den 31. juli 2001 udbetalte a-kassen dagpenge til medlemmet for ugerne  

 25-29/01 samt feriedagpenge for perioden 6.-13. august 2001. Samtidig bad  

 a-kassen medlemmet om at oplyse, om hun forventede at blive rask, inden hun  

 skulle afholde ferie.
 Den 3. august 2001 traf afdelingen afgørelse om, at medlemmet  

 skulle tilbagebetale dagpenge for perioden 25. juni - 22. juli 2001, da  

 afdelingen havde konstateret, at afdelingen ikke havde fået registreret  

 medlemmets første sygedag korrekt.
 Den 15. august 2001 meddelte afdelingen, at den ville annullere medlemmets  

 ferie, da medlemmet ikke havde svaret på brevet af 31. juli 2001.
Den 13. september 2001 afleverede  medlemmet en høringsskrivelse.  

 Medlemmet oplyste, at hun desværre havde rodet rundt med  

 fagforeningskortene, så der var blevet indsendt 2 kort.
Derved havde  

 hun fået for meget udbetalt, og på grund af sygemelding var der  

 gået totalt kaos i systemet.
Uheldigvis var der udbetalt feriedagpenge  

 til medlemmet i sygeperioden, som ikke skulle være udbetalt.
Medlemmet  

 anførte, at hun var ked af, at det hele var løbet løbsk.  

 Medlemmet havde ikke henvendt sig til a-kassen, da hun gik udfra, at pengene  

 blev fratrukket automatisk.
 Det fremgår af oplysninger fra xxx Kommune, at medlemmet i perioden  

 fra den 18. juni 2001 til den 2. september 2001 havde modtaget  

 sygedagpenge.
 A-kassens hovedledelse traf afgørelse i sagen den 5. oktober  

 2001.
 Hovedledelsen fandt, at medlemmet havde modtaget i alt 6.905 kr. (netto) i  

 dagpenge og feriedagpenge med urette i perioderne 18. juni - 22. juli og 6. -  

 13. august 2001, og at medlemmet skulle tilbagebetale de med urette modtagne  

 ydelser.
 Hovedledelsen fandt endvidere, at medlemmet havde handlet svigagtigt ved  

 at skrive 0 på dagpengekortet for en periode, hvor medlemmet var  

 sygemeldt, og ved ikke at reagere på, at medlemmet fik udbetalt  

 dagpenge og feriedagpenge samtidig med, at medlemmet modtog sygedagpenge.
 Hovedledelsen indstillede derfor, at medlemmet fik en effektiv  

 karantæne på 295 timer for svig.
 Medlemmet klagede ikke over denne afgørelse.
 Hovedledelsen fastholdt efter en fornyet vurdering afgørelsen og  

 sendte med brev af 22. november 2001 sagen til afgørelse i  

 Arbejdsdirektoratet.
 Direktoratet har i brev af 26. november kvitteret for modtagelsen af sagen  

 og samtidig bedt om medlemmets eventuelle bemærkninger til sagen.
Medlemmet er ikke fremkommet med yderligere bemærkninger til  

 sagen." Sekretariatet er enig i fremstillingen.
2. Arbejdsdirektoratets afgørelse Direktoratet traf den 4. januar 2002 denne afgørelse overfor  

 kassens medlem:
 " De har handlet svigagtigt overfor a-kassen.
 De skal derfor gennemgå en effektiv karantæne på 295  

 timer fra den 3. august 2001.
Begrundelse Et ledigt medlem kan kun få dagpenge, hvis medlemmet står til  

 rådighed for arbejdsmarkedet.
Dagpenge må bl.a. ikke udbetales  

 til et medlem, som er syg eller i øvrigt ude af stand til at  

 påtage sig arbejde af normalt omfang.
 Se § 62, stk. 1, nr. 1, i lov om arbejdsløshedsforsikring m.v. og §  

 2 i direktoratets bekendtgørelse nr. 1353 af 20. december 2000 om  

 rådighed.
 Ret til feriedagpenge forudsætter, at man stå til  

 rådighed for arbejdsmarkedet.
 Se § 2, stk. 1, nr. 2, i direktoratets bekendtgørelse nr. 134 af 1.  

 marts 2001 om dagpenge under ferie.
 Direktoratet har lagt til grund, at De modtog sygedagpenge i perioden 18.  

 juni - 2. september 2001.
De har derfor modtaget dagpenge og feriedagpenge med urette i perioderne  

 18. juni - 22. juli og 6. - 13. august 2001 Det fremgår af § 87, stk. 1, i lov om  

 arbejdsløshedsforsikring m.v., og § 4, stk. 1, i direktoratets  

 bekendtgørelse nr. 502 af 7. juni 2000 om sanktion til medlemmer af en  

 arbejdsløshedskasse (sanktionsbekendtgørelsen), at hvis et  

 medlem af en a-kasse har gjort sig skyldig i svig over for a-kassen, skal  

 medlemmet gennemgå en effektiv karantæne på højst  

 962 timer.
Ifølge § 4, stk. 2, i sanktionsbekendtgørelsen, beregnes  

 karantænen ved at omregne tilbagebetalingsbeløbet til timer.
Det  

 sker ved at dividere beløbet med den omregningssats, der gælder  

 på konstateringstidspunktet.
Medlemmet skal herefter have en effektiv  

 karantæne på 3,5 gange det beregnede timetal, dog mindst 37  

 timer.
Karantænen rundes op til nærmeste hele tal Direktoratet har lagt til grund, at a-kassen har opgjort  

 tilbagebetalingsbeløbet til kr. 12.152 (brutto), og at  

 karantænen således er beregnet til 295 timer.
 Beløbet bliver fra udbetalingstidspunktet tilskrevet renter efter  

 rentelovens § 5.
 For så vidt angår svigsbedømmelsen, har direktoratet  

 lagt vægt på, at De på begge de indsendte dagpengekort har  

 skrevet 0 for uge 25/01, og at De på dagpengekortet indsendt den 9.  

 juli 2001 endvidere har skrevet 0 for uge 26/01, på trods af at det af  

 vejledningen på bagsiden af kortet fremgår, at man har pligt til  

 at oplyse om ethvert forhold, der har betydning for retten til ydelser,  

 herunder sygdom.
 Direktoratet har endvidere lagt vægt på, at De ikke  

 efterfølgende reagerede på, at De fik udbetalt dagpenge og  

 feriedagpenge samtidig med, at De modtog sygedagpenge.
 Direktoratet finder det herefter tilstrækkeligt godtgjort, at De  

 bevidst undlod at oplyse a-kassen om, at De havde modtaget dagpenge og  

 feriedagpenge med urette for derved at opnå en ydelse, som De ikke  

 havde ret til.
 De har således efter direktoratets opfattelse begået svig  

 overfor a-kassen.
De skal derfor gennemgå en effektiv karantæne på 295  

 timer." De regler, der er henvist til i dette afsnit, er citeret nedenfor i  

 afsnittet om "Regler".
3. Klagen til ankenævnet Kassen har den 4. februar 2002 klaget over direktoratets  

 afgørelse af 4. januar 2001.
 Kassen henviser til, at direktoratet i sin afgørelse anfører  

 brutto tilbagebetalingsbeløbet kr. 12.152,-, og at medlemmet skal  

 betale renter af dette beløb, jf. rentelovens §5.
 Kassen henviser herefter til, at det af  

 arbejdsløshedsforsikringslovens § 86, stk. 3, fremgår, at der  

 ved beregning af renter  tages udgangspunkt i  det beløb, der skal  

 tilbagebetales af medlemmet, og at der ikke tillægges renter, hvis  

 tilbagebetalingsbeløbet ikke overstiger højeste dagpenge  

 på opgørelsestidspunktet. (kr. 11.760).
 Kassen anfører, at kassen overfor medlemmet traf afgørelse  

 om, at medlemmet skulle tilbagebetale netto kr. 6.905,-, da skat, ATP og DSP  

 bliver tilbageført i forbindelse med at tilbagebetalingen registreres,  

 idet udbetaling og tilbagebetaling bliver registreret i samme år.
 Kassen gør gældende, at medlemmet på ingen måde  

 oplever, at det egentlige tilbagebetalingsbeløb er større end  

 kr. 6.905,-, da dette svarer til, hvad hun fik udbetalt for perioden, og det  

 er dette beløb kassen kræver tilbagebetalt.
 Efter kassens opfattelse er der hverken hjemmel til eller det er rimeligt,  

 at der skal tillægges renter til et tilbagebetalings beløb,  

 når dette beløb efter kassens opfattelse ligger under den  

 grænse, der er fastsat i lovens § 86, stk. 3.
4. Arbejdsdirektoratets bemærkninger til klagen Direktoratet har ved oversendelse af sagen til ankenævnet den  

 21. februar 2002 ikke fundet grundlag for at ændre sin  

 afgørelse.
Direktoratet henviser til, at det af  

 arbejdsløshedsforsikringslovens § 86, stk. 3, fremgår, at det  

 beløb der skal tilbagebetales efter stk. 1 og 2, forrentes med den  

 aktuelt gældende morarente efter rentelovens § 5. Renten beregnes fra  

 udbetalingstidspunktet.
Der tillægges dog ikke rente, hvis  

 tilbagebetalingsbeløbet ikke overstiger højeste dagpenge for 4  

 uger (kr. 11.760,-) på opgørelsestidspunktet.
 Direktoratet har ved afgørelse lagt vægt på, at  

  tilbagebetalingsbeløbet udgjorde brutto kr. 12.152,-.
 Det forhold, at medlemmet  kun fik udbetalt nettobeløbet på  

 kr. 6.905,- , fordi kassen tilbagefører skat, ATP og DSP, har efter  

 direktoratets opfattelse ikke kunne bevirke en anden afgørelse.
5. Nyt efter klagen Intet.
6. Regler Lov om arbejdsløshedsforsikring m.v.,Jf. lovbek. nr. 603 af 25.  

 juni 2001 Beregning af dagpenge m.v.
§ 47. Dagpengenes højeste beløb udgør for en uge  

 2.940 kr. pr. 1. januar 2001. Beløbet reguleres én gang om  

 året pr. den første mandag i januar med  

 satsreguleringsprocenten, jf. lov om en satsreguleringsprocent.
Det  

 regulerede beløb afrundes til det nærmeste hele  

 kronebeløb, der kan deles med 5. Det afrundede beløb danner  

 grundlag for det kommende års satsregulering.
Tilbagebetaling og sanktioner § 86. Et medlem, som uberettiget har modtaget dagpenge eller andre  

 ydelser fra kassen, skal betale ydelsesbeløbet tilbage, hvis medlemmet  

 har givet kassen urigtige oplysninger eller fortiet omstændigheder, der  

 er af betydning for retten til ydelserne, eller hvis medlemmet i  

 øvrigt indså eller burde have indset, at modtagelse af  

 beløbet var uberettiget.
Godtgørelse efter lov om  

 godtgørelse ved deltagelse i erhvervsrettet voksen- og efteruddannelse  

 er ikke omfattet af bestemmelsen.
 Stk. 2. Et medlem, som har modtaget dagpenge eller andre ydelser fra  

 kassen, og som senere modtager løn, pension eller andre  

 indtægter, der dækker samme tidsrum som ydelserne fra kassen,  

 skal betale ydelsesbeløbet tilbage, i det omfang tidligere modtagelse  

 af de pågældende indtægter ville have medført, at  

 ydelserne fra kassen ikke kunne udbetales med rette til medlemmet.  

 Forudbetalte feriedagpenge skal tilbagebetales, hvis betingelserne for retten  

 til feriedagpengene efterfølgende ikke opfyldes.
Stk. 3. Beløb, der skal tilbagebetales efter stk. 1 og 2, forrentes  

 med den aktuelt gældende morarente efter rentelovens § 5. Renten  

 beregnes fra udbetalingstidspunktet.
Der tillægges dog ikke rente, hvis  

 tilbagebetalingsbeløbet ikke overstiger højeste dagpenge for 4  

 uger, jf. § 47, på opgørelsestidspunktet.
 .....
 Lov om renter ved forsinket betaling nr. 638 af 21. december 1997  

 (Renteloven).
 § 5. Renten efter forfaldsdatoen fastsættes til en årlig  

 rente, der svarer til den til enhver tid fastsatte officielle diskonto med et  

 tillæg på 6 pct.
 Stk. 2. Justitsministeren kan hvert andet år efter forhandling med  

 Danmarks Nationalbank og økonomiministeriet ændre renten.
 Stk. 3. Hvor særlige forhold begrunder det, kan retten bestemme, at  

 der skal betales en højere eller lavere rente.
