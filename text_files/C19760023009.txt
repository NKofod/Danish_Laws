(Goodwill, aktier og andelsboliger m.v.) I nærværende cirkulære gøres der rede for de ændringer af lov om særlig  

 indkomstskat m.v., der er sket ved lov nr. 326 af 10. juni 1976, og som har  

 virkning for indkomståret 1976 og senere indkomstår.
 Oversigt over de nye regler:
 Ad 1) til § 2A, stk. 4 og 5. Afståelse af en anpart af en fast ejendom  

 eller et andelsbevis m.v.
 1. § 2A, stk. 4, vedrører overdragelse af en anpart af  

 en fast ejendom og omhandler således tilfælde, hvor overdrageren har skøde  

 lydende på en vis del - eksempelvis 1/10 - af ejendommen.
 Betingelserne for, at fortjeneste i forbindelse med sådanne overdragelser  

 ikke skal medregnes ved opgørelsen af skattepligtig særlig indkomst, er  

 følgende:
a.
Ejendomsretten til anparten skal være forbundet med brugsret til en  

 beboelseslejlighed i en ejendom med mere end 2 beboelseslejligheder.
b.
Ejeren af anparten eller hans husstand skal have beboet den lejlighed,  

 som anparten gav brugsret til, i mindst 2 år af det tidsrum, hvori han har  

 ejet anparten.
c.
Den grundværdi, der ved den nærmest forud for afståelsen foretagne  

 vurdering er fastsat for hele ejendommen, skal udgøre mindre end halvdelen af  

 den ved samme vurdering fastsatte ejendomsværdi.
d.
Den del af ejendommens grundareal, der hører til den pågældende  

 lejlighed, må ikke overstige 1.400 kvm., jfr. dog § 2A, stk. 1, nr. 2 og 3.
2. § 2A, stk. 5, vedrører overdragelse af aktier,  

 andelsbeviser og lignende værdipapirer.
Ifølge denne bestemmelse skal  

 fortjeneste eller tab ved afhændelse eller afståelse af sådanne værdipapirer  

 ikke medregnes ved opgørelsen af skattepligtig særlig indkomst, dersom  

 følgende betingelser er opfyldt:
a.
Ejendomsretten til det pågældende værdipapir skal være forbundet med  

 brugsret til en beboelseslejlighed i en ejendom med mere end 2  

 beboelseslejligheder.
b.
Ejeren af værdipapiret eller hans husstand skal have beboet den  

 lejlighed, som værdipapiret gav brugsret til, i mindst 2 år af det tidsrum,  

 hvori han har ejet værdipapiret.
c.
Et eventuelt til lejligheden hørende grundareal må ikke overstige 1.400  

 kvm, jfr. dog § 2A, stk. 1, nr. 2 og 3.
 Det fremhæves, at bestemmelsen alene omfatter de i § 2, nr. 6, omhandlede  

 fortjenester eller tab og således ikke finder anvendelse med hensyn til  

 fortjeneste eller tab ved udlodning af likvidationsprovenu, jfr. § 2, nr. 8.  

 Bestemmelsen finder heller ikke anvendelse med hensyn til fortjenester eller  

 tab, der skal medregnes ved opgørelsen af skattepligtig almindelig indkomst,  

 eksempelvis fordi det pågældende værdipapir er erhvervet på et tidspunkt, der  

 ligger mindre end to år forud for afhændelsen, jfr. herved punkt 5.
3. Reglerne i § 2A, stk. 4 og 5, gælder, som nævnt  

 kun, hvor der er mere end to beboelseslejligheder i ejendommen.
Med hensyn  

 til anvendelsen af reglen i §2A, stk. 5, er det afgørende herved antallet af  

 beboelseslejligheder i det samlede ejendomskompleks, der hører under den  

 pågældende andelsboligforening eller det pågældende selskab.
For så vidt  

 angår anvendelsen af reglen i § 2A, stk. 4, er det afgørende antallet af  

 beboelseslejligheder i den ejendom, hvori den pågældende ejer en anpart.
Det er uden betydning, om den enkelte beboelseslejlighed indgår i en  

 etagebebyggelse, et rækkehuskompleks el.lign., eller om den er et frit  

 beliggende enfamilieshus.
Det er ligeledes uden betydning, om den pågældende  

 beboelseslejlighed har selvstændigt matr. nr. eller ej.
 4. Ifølge § 2A, stk. 6, gælder reglerne i stk. 4 og 5  

 kun fortjeneste eller tab vedrørende den del af anparten eller værdipapiret,  

 som svarer til den af sælgeren eller hans husstand beboede lejlighed.
For at konstatere om anparten eller værdipapiret svarer til den af  

 sælgeren eller dennes husstand beboede lejlighed, må man have oplysning om,  

 hvor stor en del den pågældende lejlighed udgør af hele ejendommen eller -  

 for så vidt angår fritagelse efter § 2A, stk. 5, - det samlede  

 ejendomskompleks, der hører under den pågældende andelsboligforening eller  

 det pågældende selskab.
Endvidere må man, for så vidt angår fritagelse efter  

 § 2A, stk. 4, have oplysning om, hvor stor en anpart den skattepligtige ejer  

 af den pågældende ejendom, og for så vidt angår fritagelse efter § 2A, stk.  

 5, have oplysning om, hvor stor en andel den skattepligtige gennem det  

 pågældende værdipapir har haft i vedkommende selskabs eller forenings formue.
 Ved afgørelsen af, hvor stor en andel en beboelseslejlighed udgør af en  

 ejendom eller et samlet ejendomskompleks, vil en i medfør af lov nr. 192 af  

 3. juni 1966 om lejevurdering foretagen vurdering af lejlighederne i  

 ejendommen kunne være vejledende.
 Ved overdragelse af en anpart af en fast ejendom vil det fremgå af  

 overdragelsesdokumentet, hvor stor en del anparten udgør af hele ejendommen.
Derimod kan det ved overdragelse af de i § 2A, stk. 5, omhandlede  

 værdipapirer være vanskeligt at fastslå, hvor stor en andel af selskabets  

 eller foreningens formue værdipapiret repræsenterer.
Almindeligvis vil  

 nærmere oplysning herom kunne få hos ejendommens administrator.
 Eksempel 1.
I en beboelsesejendom med 4 lige store lejligheder ejer en skattepligtig  

 en anpart på 1/3, således at der med denne anpart er forbundet brugsret til  

 en af lejlighederne.
I 1976 sælger den skattepligtige sin anpart efter at  

 have beboet lejligheden i mere end 2 år af det tidsrum, hvori han har ejet  

 anparten.
 Anparten sælges for 400.000 kr.
 Anpartens anskaffelsessum er 250.000 kr.
 Den del af fortjenesten på 150.000 kr., der er skattefri, udfindes  

 således:
 150.000 kr. x 3/4 = 112.500 kr.
 Den øvrige del af fortjenesten, 37.500 kr., skal beskattes efter reglerne  

 om særlig indkomstskat, jfr. § 2, nr. 13, og § 7A.
 Eksempel 2.
 En beboelsesejendom med 30 lige store lejligheder ejes af en  

 andelsboligforening, der i 1973 er dannet af 20 af ejendommens lejere, som i  

 forbindelse hermed hver tegnede et andelsbevis lydende på 20.000 kr.
 I 1976 sælger en af andelshaverne sit andelsbevis for 38.000 kr. og opnår  

 således en fortjeneste på 18.000 kr.
 Da den pågældendes andel i foreningens formue er større end den andel,  

 hans lejlighed udgør af ejendommen, er en del af fortjenesten ikke skattefri,  

 jfr. § 2A, stk. 6.
 Den skattefri del af fortjenesten udfindes således:
 fortjeneste 18.000 kr. x 20/30 = 12.000 kr.
 Den resterende del af fortjenesten, 6.000 kr., skal beskattes efter  

 reglerne om særlig indkomstskat, jfr. § 2, nr. 6, og § 7.
 Eksempel 3.
 En beboelsesejendom med 20 lige store lejligheder ejes af en  

 andelsboligforening, der i 1973 er dannet af 15 af ejendommens lejere, som i  

 forbindelse hermed hver tegnede et andelsbevis lydende på 25.000 kr.
 I 1976 sælger en af andelshaverne sit andelsbevis for 15.000 kr. og lider  

 således et tab på 10.000 kr.
 Da den pågældendes andel i foreningens formue er større end den andel,  

 hans lejlighed udgør af ejendommen, kan en del af tabet fratrækkes ved  

 opgørelsen af skattepligtig særlig indkomst jfr. § 2A, stk. 6.
 Den del af tabet, der ikke kan fratrækkes, udfindes således:
 tab 10.000 kr. x 15/20 = 7.500 kr.
 Resten af tabet eller 2.500 kr. kan fratrækkes ved opgørelsen af særlig  

 indkomst.
 5. I tilfælde hvor den skattepligtige eller hans  

 husstand ikke har boet i lejligheden i de 2 år, der er fornødne til opnåelse  

 af skattefritagelse i henhold til § 2A, stk. 4 eller 5, men hvor de øvrige  

 betingelser herfor er opfyldt, kan statsskattedirektoratet, når ganske  

 særlige omstændigheder foreligger, indrømme hel eller delvis fritagelse.  

 Fritagelse vil normalt blive indrømmet, såfremt stillingsskifte har  

 nødvendiggjort erhvervelse af anden bolig.
6. Det må fremhæves, at i det omfang foranstående  

 regler ikke fører til skattefritagelse, skal beskatning finde sted efter de  

 almindelige regler.
Fortjeneste ved afståelse af en anpart i en fast ejendom  

 skal i så fald opgøres efter § 7A og derefter forhøjes i overensstemmelse med  

 reglerne i § 2, nr. 13, medens fortjeneste eller tab ved afståelse af et  

 værdipapir af den i § 2A, stk. 5, omhandlede art skal opgøres efter reglerne  

 i § 7.
 7. Afstås en anpart i en fast ejendom i forbindelse  

 med dødsfald, kan med hensyn til boets skattepligt, uskiftet bo og opgørelse  

 af ægtefælles eller arvings fortjeneste, principperne i afsnit VI i cirkulære  

 af 29. december 1975 om særlig indkomstskat m.v. af fortjeneste ved afståelse  

 af fast ejendom, finde tilsvarende anvendelse.
Ad 2) til § 6A.
Fradrag i fortjeneste på goodwill.
 8. Ifølge § 6A kan personer, der er undergivet fuld  

 indkomstskattepligt til staten, foretage et særligt fradrag i indkomstårets  

 samlede skattepligtige fortjeneste ved afhændelse, afståelse eller opgivelse  

 af den til en erhvervsvirksomhed hørende goodwill.
 Fradraget, der højst kan udgøre 75.000 kr., beregnes efter følgende skala:
Ejertiden skal regnes fra udgangen af det indkomstår, hvori ejeren første  

 gang har skullet medregne indkomst af virksomheden ved opgørelsen af sin  

 skattepligtige indkomst.
Kun den tid, hvori den pågældende har været ejer af  

 virksomheden, medregnes.
En forpagtningsperiode kan således ikke tages i  

 betragtning.
 Dersom den skattepligtige i samme indkomstår har opnået fortjeneste på  

 goodwill ved afståelse af flere virksomheder, skal der beregnes fradrag for  

 hver enkelt af disse fortjenester, men det samlede fradrag kan højst udgøre  

 75.000 kr.
 Har den skattepligtige i samme indkomstår afstået flere virksomheder og i  

 nogle tilfælde opnået fortjeneste på good-will og i andre tilfælde lidt tab,  

 skal der ligeledes beregnes fradrag for hver enkelt fortjeneste.
 Disse fradrag kan dog ikke overstige indkomstårets samlede fortjeneste på  

 good-will.
Opmærksomheden henledes på, at denne fradragsregel kun gælder for fuldt  

 skattepligtige personer og for dødsboer, medens den ikke gælder for selskaber  

 m.v. eller for begrænset skattepligtige.
Reglen gælder også, såfremt en del  

 af en virksomhed overdrages, f.eks. ved optagelse af en kompagnon.
Ved beregningen af ejerperioden for dødsboer medregnes den periode, hvori  

 afdøde har ejet virksomheden.
Såfremt virksomheden efter indehaverens død  

 afstås af den afdødes ægtefælle, som hensidder i uskiftet bo, medregnes  

 afdødes ejertid til den periode, der er udgangspunkt for beregningen af  

 fradraget.
 Ifølge § 6A, stk. 5, kan fradrag efter bestemmelserne i stk. 1-3 ikke  

 beregnes for fortjenester, der hidrører fra overdragelse til de selskaber  

 m.v., der er nævnt i §§ 1 og 2 i selskabsskatteloven, såfremt den ene af  

 parterne i overdragelsen på grund af aktiebesiddelse, vedtægtsbestemmelse,  

 aftale eller fælles ledelse har en bestemmende indflydelse på den anden parts  

 handlemåde.
 Eksempel.
En skattepligtig afstod i indkomståret 1976 en virksomhed, som han havde  

 ejet i 18 år, og opnåede herved en skattepligtig fortjeneste på den til  

 virksomheden hørende good-will på 100.000 kr.
I samme indkomstår afstod han  

 en anden virksomhed og konstaterede i forbindelse hermed et tab på good-will  

 på 75.000 kr.
 Den samlede skattepligtige særlige indkomst i forbindelse med afståelse af  

 good-will udgør herefter følgende:
 Ad 3) til § 7, stk. 6. Fradrag i fortjeneste på aktier m.v.
9. Ved opgørelsen af fortjeneste ved afståelse af  

 aktier, andelsbeviser og lignende værdipapirer, tegningsretter til sådanne  

 værdipapirer samt ved udlodning af likvidationsprovenu fra aktieselskaber og  

 andelsselskaber indrømmes et særligt fradrag, såfremt fortjeneste af denne  

 art, opgjort efter § 7, stk. 1-3 og 5, overstiger de tab, som er opgjort  

 efter samme regler.
Fradraget udgør 5 pct. af det overskydende beløb, dog  

 højst 4.000 kr.
Ved anvendelsen af denne regel skal der ses bort fra  

 fortjenester og tab, som skal medregnes i den skattepligtige almindelige  

 indkomst.
 Ad 4) til § 9, stk. 5. Modregning af negativ almindelig indkomst i positiv  

 særlig indkomst.
 10. Efter de hidtidige regler kunne negativ særlig  

 indkomst fradrages ved opgørelsen af den skattepligtige almindelige indkomst  

 for samme indkomstår.
På tilsvarende måde kunne negativ almindelig indkomst fradrages i den  

 skattepligtige særlige indkomst for samme indkomstår.
Oversteg det pågældende  

 indkomstårs underskud i almindelig indkomst den særlige indkomst, anvendtes  

 reglerne i ligningslovens § 15 på det overskydende beløb.
 Efter de nye regler kan der i den skattepligtige særlige indkomst ikke  

 alene fradrages underskud i skattepligtig almindelig indkomst opgjort for  

 samme indkomstår, men tillige underskud som er opstået ved overførsel i  

 medfør af ligningslovens § 15 af underskud for tidligere indkomstår.
Vælger den skattepligtige at fradrage underskuddet i den særlige indkomst,  

 skal hele underskuddet fradrages, hvis det er mindre end eller lig med den  

 særlige indkomst.
Er underskuddet større end den særlige indkomst, skal der  

 fradrages så meget, at den særlige indkomst helt udlignes.
Man kan således  

 ikke nøjes med at fratrække et beløb svarende til den særlige indkomst med  

 fradrag af 6.000 kr.
 Da de nye regler har virkning for indkomståret 1976 og senere indkomstår,  

 vil der i positiv særlig indkomst fra indkomståret 1976 kunne fradrages  

 negativ almindelig indkomst hidrørende fra underskud i indkomstårene 1974 og  

 1975.
 Eksempel 1.
En skattepligtig havde i indkomståret 1975 en negativ almindelig indkomst  

 på 30.000 kr. og en positiv særlig indkomst på 7.000 kr.
I indkomståret 1976  

 havde han en positiv almindelig indkomst på 14.000 kr. og en positiv særlig  

 indkomst på 21.000 kr.
 For indkomståret 1975 undlader den skattepligtige at fradrage underskuddet  

 på 30.000 kr. i den særlige indkomst på 7.000 kr. og overfører i stedet  

 underskuddet til fradrag i den almindelige skattepligtige indkomst for  

 indkomståret 1976. Herved opstår der et underskud i den skattepligtige  

 almindelige indkomst på 16.000 kr., hvilket beløb kan fradrages i den  

 skattepligtige særlige indkomst på 21.000 kr., således at denne nedbringes  

 til 5.000 kr.
 Eksempel 2.
En skattepligtig har for indkomstårene 1974-76 opgjort følgende beløb som  

 henholdsvis skattepligtig almindelig indkomst og skattepligtig særlig  

 indkomst: skattepligtig skattepligtig indkomstår alm. indkomst særlig indkomst 1974 - 30.000 kr. 0 kr.
 1975 - 10.000 kr. 0 kr.
 1976 + 2.000 kr. + 15.000 kr.
Den skattepligtige kan til indkomståret 1976 fremføre såvel underskuddet  

 fra 1974 på 30.000 kr. som underskudet fra 1975 på 10.000 kr., hvorved det  

 samlede underskud i skattepligtig almindelig indkomst for indkomståret 1976  

 bliver 38.000 kr.
Dette beløb kan fradrages i dette års skattepligtige  

 særlige indkomst, der herved nedbringes til 0 kr.
Af det resterende beløb kan  

 imidlertid som følge af 2 års-reglen i ligningslovens § 15 alene 10.000 kr.  

 overføres til det følgende år.
 Skattedepartementet, den 3. december  

 1976.
Hans P.
Gøtrik.
/ Karen N.
Dahl.
