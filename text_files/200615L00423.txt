Tillægsbetænkning afgivet af Retsudvalget den 3. maj 2007 Tillægsbetænkning over Forslag til lov om ændring af navneloven (Gebyr for  

 behandling af ansøgning om navneændring m.v.) [af familie- og forbrugerministeren (Carina  

 Christensen)] 1. Ændringsforslag Familie- og forbrugerministeren har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 14. marts 2007 og var til 1.  

 behandling den 13. april 2007. Lovforslaget blev efter 1. behandling henvist  

 til behandling i Retsudvalget.
Udvalget afgav betænkning den 17. april 2007.  

 Lovforslaget var til 2. behandling den 19. april 2007, hvorefter det blev  

 henvist til fornyet behandling i Retsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 3 møder.
Spørgsmål Udvalget har under den fornyede behandling af lovforslaget  

 stillet 23 spørgsmål til familie- og forbrugerministeren til skriftlig  

 besvarelse, som denne har besvaret.
Spørgsmålene og svarene er optrykt som  

 bilag  

 til tillægsbetænkningen.
Samråd Udvalget har stillet 3 spørgsmål til familie- og  

 forbrugerministeren til mundtlig besvarelse, som ministeren har besvaret i et  

 samråd med udvalget den 25. april 2007. Ministeren har efterfølgende sendt  

 udvalget de talepapirer, der lå til grund for ministerens besvarelse af  

 spørgsmålene.
Brev til familie- og forbrugerministeren Udvalget har den 3. maj 2007 sendt et brev til familie- og  

 forbrugerministeren om behandlingen af lovforslaget.
Brevet er optrykt som  

 bilag til tillægsbetænkningen.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse  

  

 med det stillede ændringsforslag.
 Dansk Folkepartis  

 medlemmer af udvalget mener, at lovgivningen skal understrege det  

 forpligtende  

 i ægteskabet, ligesom Dansk Folkeparti er af den opfattelse, at et gebyr på  

 en  

 række områder vil være med til at understrege navnets familiemæssige og  

 historiske betydning.
 Gebyret vil formentlig få borgerne  

 til at tænke over et eventuelt navneskifte, og det mener Dansk Folkeparti er  

 det  

 rigtige.
 Dansk Folkeparti mener, at  

 den nuværende navnelov ikke formår at balancere mellem dels hensynet til den  

 enkelte, dels hensynet til familietraditioner og dansk kultur.
Lovforslaget imødekommer  

 en af Dansk Folkepartis væsentligste indvendinger imod den nuværende  

 navnelov,  

 som er hensynet til det forpligtende i ægteskabet og dermed hensynet til  

 dansk  

 kultur og tradition.
Lovforslaget sikrer således en bedre balancegang mellem  

 de  

 forskellige hensyn.
 Dansk Folkeparti støtter  

 lovforslaget.
 Et  

  

 mindretal  

  

 i udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.  

 Mindretallet vil stemme for det stillede ændringsforslag.
 S, RV, SF og EL finder, at  

 ministerens ageren over for Folketinget, Folketingets Retsudvalg og  

 mindretallet i forbindelse med behandlingen af dette lovforslag har været  

 under  

 al kritik.
 Ministeren har med  

 fremsættelsen af lovforslaget brudt, hvad mindretallet finder var en gensidig  

 forpligtelse til at følge bl.a. udviklingen i navneændringer som følge af  

 debatten om navnelovens vedtagelse i foråret 2005.
I forbindelse med  

 vedtagelsen af navneloven blev der for at følge udviklingen i antallet af  

 navneændringer  

 og som reaktion på debatten om lovforslaget indsat en revisionsbestemmelse i  

 lovforslaget.
Her var det aftalt mellem partierne bag loven, at loven skulle  

 revideres i folketingsåret 2008-09. På trods af dette fremsætter ministeren  

 dette lovforslag, som ændrer grundlæggende principper i den oprindelige lov.
 Lovforslaget har sin  

 baggrund i en aftale mellem regeringen og Dansk Folkeparti i forbindelse med  

 vedtagelsen af finansloven for 2007.
S, RV, SF og EL var  

 garanterne for navnelovens vedtagelse og støtten til den daværende minister,  

 som var under hårdt pres både fra Dansk Folkeparti og en større kampagne mod  

 lovforslaget.
Bl.a. på baggrund af kampagnen mod lovforslaget stillede den  

 daværende familie- og forbrugerminister centrale ændringsforslag, som alle  

 fik  

 støtte fra S, RV, SF og EL.
 Dansk Folkeparti var under  

 hele forløbet meget aktive modstandere af lovforslaget og stemte imod  

 lovforslaget.
 90 mandater i Folketinget  

 er et flertal, men S, RV, SF og EL finder, at ministeren, i forlængelse af  

 finanslovaftalen med Dansk Folkeparti har udvist en fuldstændig mangel på  

 respekt  

 for partierne bag vedtagelsen loven.
Aftalen med Dansk  

 Folkeparti er et brud på den brede enighed om navneloven.
At ministeren end  

 ikke i forbindelse med aftalen om finansloven for 2007 fandt det nødvendigt  

 at  

 orientere partierne om indførelsen af gebyret på navneændringer og om de  

 konsekvenser, gebyret vil få for de grundlæggende principper i navneloven, er  

 i  

 denne sammenhæng blot en skærpende omstændighed for mindretallets opfattelse  

 af  

 ministerens ageren i forbindelse med behandlingen af lovforslaget.
Ministeren har udover  

 dette brudt Justitsministeriets Lovkvalitetsvejledning.
Heraf fremgår det, at  

 et lovforslag skal sendes til relevante folketingsudvalg, samtidig med at  

 lovforslaget sendes i høring.
Dette er ikke sket.
 Ligeledes finder S, RV, SF  

 og EL, at ministeren ved ikke at være til stede i folketingssalen ved 2.  

 behandling af lovforslaget, udviste en manglende respekt for Folketinget.  

 Ministeren fandt derimod tid til at deltage i en høring i Nordjylland om  

 VK-regeringens såkaldte kvalitetsreform.
 Som en reaktion på det  

 samlede forløb for dette lovforslag valgte S, RV, SF og EL at iværksætte en  

 indsamling af underskrifter fra partiernes folketingsmedlemmer, så  

 grundlovens  

 regler om mindretalsbeskyttelse kunne træde i kraft og 3. behandling af  

 lovforslaget  

 kunne udskydes.
Dette usædvanlige træk  

 vurderede mindretallet var nødvendigt for at sikre Retsudvalget den fornødne  

 tid til at få afklaret konsekvenserne af lovforslaget.
Imidlertid valgte  

 ministeren herefter at udsætte 3. behandling af lovforslaget, ligesom  

 ministeren efter nogen forhandling indvilligede i at svare på de stillede  

 samrådsspørgsmål under et møde i Retsudvalget.
 Som det fremgår af de  

 optrykte bilag, har ministeren endnu ikke forstået omfanget af det  

 tillidsbrud,  

 dette lovforslag samlet set er udtryk for.
 På baggrund af ovenstående  

 kan S, RV, SF og EL ikke støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

  

 familie- og forbrugerministeren,  

  

 tiltrådt af  

  

 udvalget:
Til § 2 1)  

  

 Datoen »den 1. maj 2007« ændres til:  

 »dagen efter bekendtgørelsen i Lovtidende«.
[Ændret ikrafttrædelsestidspunkt] Bemærkninger Til nr. 1 Ændringen vedrører datoen for lovforslagets ikrafttræden og  

 indebærer, at tidspunktet for lovens ikrafttræden ændres fra den 1. maj 2007  

 til dagen efter, at loven er bekendtgjort i Lovtidende.
Ændringen skal ses i lyset af tidspunktet for lovforslagets  

 fremsættelse og foreslås navnlig i lyset af den megen debat og de mange  

 spørgsmål i Folketinget, som lovforslaget om ændring af navneloven har  

 afstedkommet.
På denne baggrund findes det hensigtsmæssigt, at der skabes  

 mere  

 tid til den resterende behandling af lovforslaget i Folketinget.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Uden for Folketingsgrupperne (UFG) 1 Oversigt over bilag vedrørende L 187 efter  

 betænkningsafgivelsen Bilagsnr.
Titel 5 Betænkning afgivet 17/3-07 6 1. udkast til tillægsbetænkning 7 Kopi af Folketingets formands svar af 18/4-07 på brev af  

 16/4-07 fra S, RV, SF og EL vedrørende behandlingen af lovforslaget 8 Ændringsforslag fra familie- og forbrugerministeren 9 2. udkast til betænkning 10 Udvalgets brev af 3/5-07 til familie- og  

 forbrugerministeren vedr. behandlingen af lovforslaget Oversigt over spørgsmål og svar vedrørende L 187 efter  

 betænkningsafgivelsen 22 Spm. om, hvornår ministeren har sendt det lovudkast, som senest  

 har været i høring, til udvalget, jf.
Justitsministeriets vejledning om  

 lovkvalitet, side 57, til familie- og forbrugerministeren, og ministerens  

 svar herpå 23 Spm. om aftale mellem regeringen og Folketinget om, at  

 udkast til lovforslag sendes til relevante folketingsudvalg til orientering,  

 samtidig med at de sendes i høring, til familie- og forbrugerministeren, og  

 ministerens svar herpå 24 Spm. om præcisering af svar på spm. 2, til familie- og  

 forbrugerministeren, og ministerens svar herpå 25 Spm. om, hvilket konkret fortolkningsgrundlag ministeren  

 har for påstanden om, at indførelse af gebyr ikke er omfattet af  

 revisionsbestemmelsen  

 i navneloven, til familie- og forbrugerministeren, og ministerens svar herpå 26 Spm. om, hvilke andre ændringer af navneloven ministeren ikke  

 mener er omfattet af revisionsbestemmelsen i navneloven, til familie- og  

 forbrugerministeren,  

 og ministerens svar herpå 27 Spm. om forskelsbehandling af ansøgninger om  

 navneændringer mht., om de pålægges gebyr, til familie- og  

 forbrugerministeren, og ministerens svar herpå 28 Spm. om juridisk redegørelse fra Justitsministeriet, til  

 familie- og forbrugerministeren, og ministerens svar herpå 29 Spm. om god lovkvalitet, til familie- og  

 forbrugerministeren, og ministerens svar herpå 30 Spm. om regeringens finanslovsaftale med Dansk Folkeparti,  

 for så vidt angår gebyrer på ansøgninger om navneændringer, til familie- og  

 forbrugerministeren, og ministerens svar herpå 31 Spm. om initiativ til, at de katolske  

 ministerialbogførere får mulighed for opslag i CPR, til familie- og  

 forbrugerministeren, og ministerens svar herpå 32 Spm. om, hvorfor ministeren var fraværende under 2.  

 behandling, til familie- og forbrugerministeren, og ministerens svar herpå 33 Spm. om ministerens fravær under 2. behandling, til  

 familie- og forbrugerministeren, og ministerens svar herpå 34 Spm. om behandlingen af lovforslaget i folketingssalen,  

 til familie- og forbrugerministeren, og ministerens svar herpå 35 Spm. om kommentar til de spørgsmål, som blev rejst under  

 2. behandling af lovforslaget, og behandlingen heraf, til familie- og  

 forbrugerministeren, og ministerens svar herpå 36 Spm. om kommentar til Dansk Folkepartis ordførers udsagn  

 under 2. behandling, til familie- og forbrugerministeren, og ministerens svar  

 herpå 37 Spm. om kommentar til betænkningsbidraget fra Dansk  

 Folkeparti i udvalgets betænkning over lovforslaget, til familie- og  

 forbrugerministeren, og ministerens svar herpå 38 Spm., om lovforslaget er med til at understrege navnets  

 familiemæssige og historiske betydning, til familie- og forbrugerministeren,  

 og ministerens svar herpå 39 Spm., om ministeren mener, at lovforslaget imødekommer et  

 hensyn til dansk kultur og tradition, til familie- og forbrugerministeren, og  

 ministerens svar herpå 40 Spm. om, hvorfor ministeren ikke kunne deltage i et  

 samråd i udvalget på udvalgets møde 19/4-07 kl. 15, til familie- og  

 forbrugerministeren, og ministerens svar herpå 41 Spm. om ministerens beslutning om ikke at deltage i et  

 samråd i Retsudvalget 19/4-07 kl. 15, til familie- og forbrugerministeren, og  

 ministerens svar herpå 42 Spm. om talepapir fra samrådet med udvalget 25/4-07, til familie-  

 og forbrugerministeren, og ministerens svar herpå 43 Spm. om tilkendegivelse i Ritzautelegram af 20/4-07, til  

 familie- og forbrugerministeren, og ministerens svar herpå 44 Spm. om finanslovaftalen for 2007 og spørgsmålet om  

 gebyrer for ansøgninger om navneændringer, til familie- og  

 forbrugerministeren,  

 og ministerens svar herpå Oversigt over samrådsspørgsmål vedrørende L 187 Samråds-spm.nr.
Titel A Samrådsspm. om en uddybelse af ministerens svar på  

 spørgsmål 1-4 og 24-28 vedrørende lovforslaget i forhold til navnelovens  

 revisionsbestemmelse, til familie- og forbrugerministeren B Samrådsspm. om, hvorfor ministeren indfører en  

 forskelsbehandling mellem gifte par og samlevende par med hensyn til  

 ansøgninger  

 om navneændringer, til familie- og forbrugerministeren C Samrådsspm. om en redegørelse for behandlingen af  

 lovforslaget og om, hvorvidt ministeren finder, at behandlingen er i  

 overensstemmelse med god lovkvalitet, til familie- og forbrugerministeren Udvalgets brev af 3/5-07 til familie- og  

 forbrugerministeren vedrørende behandlingen af lovforslaget Brevet er optrykt efter ønske fra udvalget.
Familie- og forbrugerminister Carina Christensen Ministeriet for Familie- og Forbrugeranliggender Stormgade 2-6 1470  

 København  

 K 3. maj 2007 Kære familie  og forbrugerminister Retsudvalget har drøftet behandlingen af lovforslag om gebyr på  

 ansøgninger om navneændringer (L 187). Der er i udvalget enighed om, at din  

 deltagelse i behandlingen af lovforslaget har været utilfredsstillende.  

 Udvalget skal pege på følgende punkter.
For det første finder udvalget det beklageligt, at du ikke  

 samtidig med, at lovforslaget blev sendt i høring, fremsendte det til  

 udvalget,  

 jf. de gældende regler herom.
Udvalget har noteret sig, at du i svaret på  

 spørgsmål 23 bl.a. har tilkendegivet, at du beklager, at udkastet til  

 lovforslag ikke samtidig blev sendt i kopi til udvalget, og at du  

 selvfølgelig  

 er indstillet på at følge den i Justitsministeriets vejledning angivne  

 procedure.
For det andet finder udvalget det beklageligt, at du ikke i  

 forbindelse med fremsættelsen af lovforslaget gjorde udtrykkeligt opmærksom  

 på,  

 at du ønskede lovforslaget behandlet med henblik på ikrafttræden den 1. maj.  

 Der henvises i den forbindelse til »Håndbog i folketingsarbejdet (Oktober  

 2005)«,  

 side 32, hvoraf det fremgår, at ønske om hastebehandling bør anføres i  

 fremsættelsestalen.
Vedrørende tidspunktet for 1. behandlingen af  

 lovforslaget  

 henviser udvalget i øvrigt til Folketingets formands brev af 18. april til  

 Morten  

 Bødskov  

 (MF) m.fl.
Det fremgår bl.a. heraf, at Folketingets  

 Lovsekretariat tilbød Familie- og Forbrugerministeriet flere tidspunkter for  

 en  

 1. behandling inden påske.
For det tredje finder udvalget din beslutning om ikke at deltage  

 i et samråd med udvalget torsdag den 19. april kl. 15, som udtrykkeligt  

 ønsket  

 af udvalget, kritisabel.
Det gælder i særdeleshed, fordi du ønskede  

 lovforslaget hastebehandlet i udvalget.
For det fjerde finder udvalget dit fravær under 2. behandlingen  

 af lovforslaget den 19. april kritisabel.
Efter udvalgets opfattelse kunne du  

 på baggrund af udvalgsbehandlingen af lovforslaget indtil da ikke have været  

 i  

 tvivl om, at din tilstedeværelse under 2. behandlingen var påkrævet.
Der  

 henvises  

 i den forbindelse til, at den tilstedeværende minister,  

 beskæftigelsesministeren, ikke besvarede spørgsmål fra ordførerne eller i  

 øvrigt deltog under 2. behandling af lovforslaget.
 Udvalget henstiller, at dit samarbejde med udvalget fremover  

 forbedres i overensstemmelse med ovenstående bemærkninger.
Med venlig hilsen Peter Skaarup Udvalgsformand Kopi til Folketingets formand Folketingets formands  

 brev af 18/4-07 til  

 Morten  

 Bødskov  

 m.fl.
Brevet er optrykt efter ønske af  

 S, RV, SF og EL.
Der henvises til, at  

 Morten Bødskov  

 s m.fl. brev af 16/4-07 til Folketingets Formand er  

 optrykt som bilag til udvalgets betænkning.
Medlemmer af Folketinget Morten Bødskov  

 (S) Charlotte Fischer (RV) Anne Baastrup  

 (SF) og Line Barfod  

 (EL) Kære  

 Morten Bødskov, Charlotte  

 Fischer,  

 Anne Baastrup  

 og  

 Line  

 Barfod I har i et brev af 16. april 2007 rettet henvendelse til mig om  

 behandlingen af familie- og forbrugerministerens lovforslag nr.
L 187 om  

 ændring af navneloven (Gebyr for behandling af ansøgning om navneændring  

 m.v.).  

 Baggrunden for jeres henvendelse er, at lovforslaget, der blev fremsat den  

 14.  

 marts 2007 og 1. behandlet den 13. april 2007, er forudsat at skulle træde i  

 kraft den 1. maj 2007, hvilket ikke levner megen tid til behandling af sagen  

 i  

 Retsudvalget.
For så vidt angår behandlingen af lovforslaget kan jeg  

 supplerende oplyse, at Lovsekretariatet inden fremsættelsen af lovforslaget  

 den  

 14. marts 2007 tilbød Familie- og forbrugerministeriet flere tidspunkter for  

 en  

 1. behandling inden påske.
Det skal i den forbindelse tilføjes, at  

 Lovsekretariatet ikke blev orienteret om, at lovforslaget skulle træde i  

 kraft  

 den 1. maj 2007.
Mandag den 2. april 2007 (i påskeugen) orienterede sekretæren  

 for Retsudvalget de formodede ordførere om, at ministeriet fastholdt  

 ikrafttrædelsesdatoen, og den 4. april 2007 blev høringssvar og notat  

 omdelt i  

 udvalget.
Retsudvalget drøftede på sit møde den 12. april 2007 udvalgets  

 behandling  

 af lovforslaget.
Et flertal i udvalget besluttede i den forbindelse, at der  

 skulle afgives betænkning tirsdag den 17. april 2007 med henblik på, at  

 lovforslaget kan vedtages, så det kan træde i kraft den 1. maj 2007.
 Jeg er ikke bekendt med baggrunden for, at det ikke skønnes  

 muligt at udskyde ikrafttrædelsestidspunktet  det sene  

 fremsættelsestidspunkt  

 taget i betragtning.
 Efter jeres opfattelse rejser lovforslaget en række væsentlige  

 og principielle spørgsmål, og I anmoder om, at sagen bliver drøftet i  

 Præsidiet  

 og Udvalget for Forretningsordenen.
 Jeg kan oplyse, at Præsidiet vil drøfte jeres henvendelse på sit  

 førstkommende møde den 25. april 2007, og jeg er naturligvis også parat til  

 at  

 tage en drøftelse i Udvalget for Forretningsordenen.
 Kopi af dette brev er sendt til Familie- og forbrugerministeren,  

 statsministeren, Retsudvalget og Udvalget for Forretningsordenen.
Med venlig hilsen Chr.
Mejdahl Udvalgets spørgsmål til familie- og  

 forbrugerministeren og dennes svar herpå efter betænkningsafgivelsen Spørgsmålene og svarene herpå er optrykt efter ønske fra S, RV,  

 SF og EL.
 Spørgsmål 22:
Hvornår har ministeren sendt det lovudkast, som har været senest  

 i høring, til udvalget, jf.
Justitsministeriets vejledning om lovkvalitet,  

 side  

 57.
 Svar:
 Udkastet til lovforslag blev sendt i høring den 8. februar 2007.
 Forud var udkastet til lovforslag sendt til samtlige partiers  

 retsordførere den 2. februar 2007 til brug for ordførermøde den 7. februar  

 2007  

 om eftermiddagen.
 I lyset af, at udkastet til forslaget blev sendt i høring  

 umiddelbart efter ordførermødet, er det vurderet, at der ikke var anledning  

 til  

 en særskilt fremsendelse til retsudvalgets medlemmer.
 Spørgsmål 23:
Er ministeren med henvisning til ministerens svar på spørgsmål  

 22 bekendt med, at det i tilknytning til Folketingets konference om  

 lovkvalitet  

 i oktober 1998 blev aftalt mellem regeringen og Folketinget, at udkast til  

 lovforslag sendes til relevante folketingsudvalg til orientering, samtidig  

 med  

 at de sendes i høring, og er ministeren indstillet på at overholde denne  

 aftale, Statsministeriets cirkulæreskrivelse af 12/11-98 og  

 Justitsministeriets  

 Lovkvalitetsvejledning, jf. side 57? Svar:
Jeg er bekendt med, at lovforslag, jf.
Statsministeriets  

 cirkulæreskrivelse af 12. november 1998 og Justitsministeriets  

 Lovkvalitetsvejledning, skal sendes til relevante folketingsudvalg samtidig  

 med, at de sendes i høring.
Som det fremgår af min besvarelse af spørgsmål 22, fik samtlige  

 retsordførere udkast til det konkrete forslag ugen inden høringen, og  

 forslaget  

 blev gennemgået med ordførerne dagen før høringen.
Det har således ikke været  

 hensigten at forholde udvalget det udkast til lovforslag, som blev sendt i  

 høring.
Jeg vil gerne beklage, at udkastet til lovforslag ikke samtidig er  

 sendt i kopi til hele udvalget.
 Jeg er selvfølgelig indstillet på at følge den i  

 Justitsministeriets vejledning angivne procedure.
 Spørgsmål 24:
Er ministeren med henvisning til svaret på spørgsmål 2 uenig med  

 Per Ørum Jørgensen (KF), som deltog i forhandlingerne omkring indførelse af  

 revisionsbestemmelsen i 2005, når denne under 1. behandling bekræfter, at  

 spørgsmålet om eventuel indførelse af gebyr indgik i drøftelserne omkring  

 ændringsforslaget om indsættelse af en revisionsbestemmelse? Svar:
 Af lovens bemærkninger, afsnit 5.5.3. fremgår det, at såfremt  

 antallet af navneansøgninger stiger væsentligt mere end forventet, vil  

 spørgsmålet om gebyr bliver overvejet på ny.
 Da navnelovsforslaget blev fremsat i Folketinget i februar 2005,  

 indgik det således allerede på det tidspunkt som en forudsætning, at der  

 efter  

 lovens vedtagelse ville blive holdt øje med udviklingen i antallet af  

 ansøgninger om navneændringer, og at der eventuelt ville kunne ske en  

 regulering ved et gebyr.
 Revisionsbestemmelsen blev derimod først indsat i loven efter 2.  

 behandlingen som følge af den megen debat, som forslaget afstedkom efter  

 fremsættelsen.
Jeg finder således fortsat, at gebyrspørgsmålet skal ses  

 uafhængigt af revisionsbestemmelsen.
Det fremgik allerede af lovforslaget, at  

 gebyrspørgsmålet kunne genovervejes undervejs, såfremt antallet af  

 ansøgninger  

 steg væsentligt mere end forventet.
Indførelse af et gebyr på nuværende  

 tidspunkt har således et aktuelt adfærdsregulerende formål.
 Spørgsmål 25:
 Ministeren bedes med henvisning til svar på spørgsmål 2 oplyse,  

 hvilket konkret fortolkningsgrundlag ministeren har for påstanden om, at  

 indførelse af gebyr ikke er omfattet af revisionsbestemmelsen i navneloven.
 Svar:
 Der henvises til besvarelsen af spørgsmål 24.
 Spørgsmål 26:
Ministeren bedes med henvisning til svaret på spørgsmål 2  

 oplyse, hvilke andre ændringer af navneloven ministeren mener ikke er  

 omfattet  

 af revisionsbestemmelsen i navneloven? Svar:
Som jeg bekræftede ved 1. behandlingen af forslaget og ved min  

 besvarelse af spørgsmål nr. 4, vil navneloven blive revideret i 2008/09, hvor  

 alle partier vil blive indbudt til drøftelser.
Der vil ikke blive fremsat  

 forslag om en materiel ændring af navneloven før Folketingsåret 2008/09, jf.  

 lovens revisionsbestemmelse.
 Spørgsmål 27:
Kan ministeren med henvisning til svar på spørgsmål 2 bekræfte,  

 at lovforslaget indebærer, at nogle men ikke alle ansøgninger om  

 navneændringer  

 pålægges gebyr, og at der dermed sker en reel og ikke ubetydelig  

 forskelsbehandling af ansøgningerne, og hvordan kan ministeren i fortsættelse  

 heraf hævde, at lovforslaget ikke indeholder en materiel revision af  

 navneloven? Svar:
Det er fortsat min opfattelse, at forslaget ikke indebærer en  

 materiel revision af navneloven.
Gebyret foreslås indført som en dæmpende  

 effekt på antallet af ansøgninger om navneændringer.
Således er der fra  

 lovens  

 vedtagelse til nu foretaget ca. 125.000 navneændringer, hvilket langt  

 overstiger forventningerne til lovens anvendelse.
Der er ikke med gebyret  

 tilsigtet nogen materielle ændringer i navnelovens adgang til navneændringer.
Det er korrekt, at forslaget indebærer, at visse ansøgninger om  

 navneændringer pålægges gebyr, mens andre fortsat vil være gebyrfrie.
Det har  

 således været vigtigt for os, at en gebyrordning er så gennemskuelig og enkel  

 som muligt  både af hensyn til borgeren og til administrationen.
Det er vigtigt for mig at præcisere, at det fortsat er muligt  

 for såvel ugifte samlevende som for gifte at foretage de samme navneændringer  

 som hidtil efter de materielle bestemmelser herom i navneloven Spørgsmål 28  

 :
 Ministeren bedes med henvisning til, at ministeren ikke svarer  

 på det stillede spørgsmål i spørgsmål 3 indhente den ønskede juridiske  

 redegørelse fra Justitsministeriet og tilsende den til udvalget.
 Svar:
 Til brug for besvarelsen har jeg som nævnt i den foreløbige  

 besvarelse indhentet følgende bidrag fra Justitsministeriet, som jeg kan  

 henholde mig til:
 Det fremgår af navnelovens § 31, at forslag om revision af loven  

 skal fremsættes for Folketinget i folketingsåret 2008-09.
Formålet med en revisionsbestemmelse er at pålægge regeringen at  

 fremsætte et lovforslag på det tidspunkt, som er angivet i  

 revisionsbestemmelsen.
Det er almindeligt antaget i den forfatningsretlige  

 litteratur, at en revisionsbestemmelse indebærer en pligt for regeringen til  

 på  

 det i bestemmelsen angivne tidspunkt at fremsætte lovforslag vedrørende  

 revision eller forslag om, at revisionen udskydes, eller eventuelt at  

 revisionsbestemmelsen ophæves, jf.
Poul Andersen, Dansk Statsforfatningsret  

 (1954), side 322, Alf Ross ved Ole Espersen, Dansk Statsforfatningsret 1 (3.  

 udgave, 1980), side 320, og Henrik Zahle, Dansk forfatningsret 1   

 Institutioner  

 og regulering (3. udgave, 2001), side  

 271  

 f.
 En revisionsbestemmelse har derimod ikke til formål at begrænse  

 regeringens ret til at fremsætte et lovforslag for Folketinget før  

 tidspunktet  

 for fremsættelse af et lovforslag i henhold til en revisionsbestemmelse.
Retten for regeringen til at fremsætte lovforslag for  

 Folketinget følger af grundlovens § 21. Der kan om denne bestemmelse bl.a.  

 henvises til Alf Ross, a. st., og Peter Germer, Statsforfatningsret (3.  

 udgave,  

 2001), side 64 Det er på denne baggrund Justitsministeriets opfattelse, at det  

 forhold, at der i navnelovens § 31 er indsat en revisionsbestemmelse, ikke er  

 til hinder for, at regeringen til enhver tid kan fremsætte forslag til  

 ændring  

 af loven for Folketinget.
 Fremsættelse af et lovforslag for Folketinget før tidspunktet  

 for fremsættelse af et lovforslag i henhold til en revisionsbestemmelse kan  

 f.eks. komme på tale, hvis ministeriet som led i den almindelige  

 administration  

 af loven bliver opmærksom på behov for ændringer af retstilstanden.
Det bemærkes, at det fremsatte lovforslag om ændring af  

 navneloven ikke har nogen konsekvenser for revisionsbestemmelsen i  

 navnelovens  

 § 31, der således opretholdes.
Regeringen er derfor forpligtet til i  

 folketingsåret  

 2008-09 at fremsætte lovforslag vedrørende revision af navneloven eller  

 eventuelt forslag om ændring eller ophævelse af revisionsbestemmelsen.
 Spørgsmål 29:
Er ministerens svar på spørgsmål 6 udtryk for, at regeringens  

 standard for god lovkvalitet er, om Folketingets Forretningsorden er  

 overholdt  

 eller ej? Svar:
 Min besvarelse af spørgsmål nr. 6 skal alene ses som udtryk for,  

 at jeg ikke mener, at behandlingen af det konkrete forslag strider imod  

 Folketingets Forretningsorden.
 Jeg skal henvise til min besvarelse af spørgsmål 23, hvoraf det  

 fremgår, at ministeriet naturligvis er indstillet på at følge  

 Justitsministeriets lovkvalitetsvejledning.
 Henset til at aftalen om gebyr har været kendt siden november  

 2006, og at samtlige retsordførere den 7. februar 2007 var indbudt til en  

 gennemgang af forslaget, som allerede ugen forinden var sendt til  

 retsordførerne, mener jeg ikke, at proceduren i forbindelse med det konkrete  

 lovforslag strider imod principperne for god lovkvalitet.
 Spørgsmål 30:
 Ministeren bedes med henvisning til svaret på spørgsmål 13  

 oplyse, hvordan regeringens finanslovsaftale med Dansk Folkeparti for så vidt  

 angår gebyrer på ansøgninger om navneændringer er konteret på finansloven for  

 2007.
 Svar:
I aftalen om finansloven for 2007 indgår som en del af aftalen  

 om gebyr ved navneændringer: »Der iværksættes et arbejde med henblik på at  

 konkretisere modellen og administrationen heraf.
Forligspartierne fastlægger  

 herefter den endelige model for gebyret.« Da den konkrete model for gebyr, samt opgørelsen af de  

 omkostninger, der er knyttet til navneændringer og behandling af eventuelle  

 klager over afslag herpå, ikke var afsluttet ved udarbejdelse af  

 ændringsforslagene til finanslovsforslaget for 2007, er der efter aftale med  

 Finansministeriet ikke oprettet konti på finansloven for 2007.
Der vil ved tillægsbevilllingen for 2007 blive oprettet en konto  

 under § 27. Ministeriet for Familie- og Forbrugeranliggender, hvor  

 indbetalingerne konteres.
Der vil blive automatisk bortfald på kontoen,  

 således  

 at indtægten ikke tilfalder ministeriet.
Den modgående skattenedsættelse vil for så vidt angår  

 landskirkeskatten blive indarbejdet på Kirkeministeriets § 22.21.08.  

 Kompensation til folkekirken for anden lovgivnings provenuvirkning for  

 kirkeskatten.
Det skal samtidig bemærkes, at gebyrindtægten for 2007 først  

 kan  

 få indflydelse på kirkeskatten for 2008, da kirkeskatten for 2007 er  

 fastlagt.
Spørgsmål 31 Vil ministeren med henvisning til høringssvaret fra Den Katolske  

 Kirke tage initiativ til, at de katolske ministerialbogførere får mulighed  

 for  

 opslag i CPR? Svar:
 Jeg har til brug for besvarelsen indhentet følgende bidrag fra  

 Kirkeministeriet, som jeg kan henholde mig til:
»I personregistret (CPR) er det af hensyn til opkrævning af kirkeskat  

 markeret, hvorvidt en borger er medlem af folkekirken, men der er ikke  

 herudover oplysning om, hvilket trossamfund en borger tilhører.
Hvis andre  

 trossamfunds ministerialbogsførere skulle foretage søgninger og opdateringer  

 i  

 personregistret (CPR) vedrørende deres egen menighed, ville det   

 eftersom  

 deres egne medlemmer ikke er markeret som sådan i personregistret (CPR)  

   

 derfor kræve, at disse andre trossamfunds ministerialbogsførere fik adgang  

 til  

 hele CPR-databasen.
 Folkekirkens og de sønderjyske kommuners personregisterførere,  

 der  som offentlige embedsmænd  udfører civilregistreringen, har  

 en sådan  

 adgang.
Et tilsvarende spørgsmål, som det der nævnes i den katolske  

 kirkes høringssvar, har været forelagt Datatilsynet vedrørende folkekirkens  

 valgmenighedspræster.  

 Datatilsynet nærer betænkeligheder ved en sådan adgang for  

 valgmenighedspræster, medmindre der kan ske en relevant afgrænsning af søge-  

 og  

 opdateringsmulighederne i personregistret (CPR). Dette ville netop kræve, at  

 deres egne medlemmer blev markeret som sådan i personregistret (CPR) og ville  

 endvidere forudsætte omfattende systemændringer.« Spørgsmål 32:
Hvorfor var ministeren fraværende under 2. behandling? Svar:
Jeg beklager mit fravær, som skyldtes, at jeg deltog i  

 regeringens sidste temamøde om kvalitetsreformen, hvor jeg fungerede som  

 ordstyrer.
Mødet har været planlagt siden august 2006.
 Spørgsmål 33:
Er ministerens fravær under 1. behandling udtryk for den  

 betydning, som ministeren og regeringen tillægger behandlingerne af  

 regeringens  

 lovforslag i Folketinget? Svar:
 Jeg skal understrege, at jeg har den største respekt for  

 Folketingets arbejde, og at jeg anerkender den meget vigtige betydning, som  

 Folketingets behandling af lovforslag udgør.
 Spørgsmål 34:
Er det kutyme, at fungerende ministre under behandling af  

 lovforslag i folketingssalen undlader at kommentere eller besvare direkte  

 stillede spørgsmål til ministeren om det lovforslag, som behandles? Svar:
 Jeg skal understrege, at jeg naturligvis står til rådighed for  

 Folketinget og gerne besvarer de spørgsmål, som stilles både af Folketingets  

 medlemmer og af Retsudvalget.
 På tidspunktet for 2. behandlingen af forslaget var både jeg og  

 den fungerende minister orienteret om, at Retsudvalget ønskede mig i samråd.  

 Det er op til den enkelte minister at beslutte, om han/hun vil deltage i  

 debatten.
 Spørgsmål 35:
 Ministeren bedes med henvisning til, at ministeren var  

 fraværende under 2. behandling, punkt for punkt kommentere de spørgsmål, som  

 blev rejst under 2. behandlingen, om lovforslaget og behandlingen heraf.
 Svar:
 Jeg mener på baggrund af lovforslagets behandling at kunne  

 udlede følgende hovedpunkter fra debatten:
1)  

 	  

 Navnelovens  

 revisionsklausul og det fremlagte forslag 2)  

 	  

 Processen for  

 behandlingen af forslaget Ad pkt. 1) Det blev under 2. behandlingen anført, at det  

 fremlagte forslag skulle indebære en omgåelse af navnelovens  

 revisionsklausul,  

 og at der skulle være tale om en materiel ændring af navneloven.
Der blev  

 særligt henvist til, at ugifte samlevende med forslaget fremover skal betale  

 for at tage hinandens navne, mens det for personer, som indgår ægteskab, er  

 gratis.
 Jeg skal henvise til min besvarelse af spørgsmål nr. 2, nr. 20,  

 nr. 21, nr. 24 og nr. 28.
 Ad pkt. 2) Spørgsmålet om processen forud for fremsættelsen af  

 forslaget og processen for forslagets behandling i Folketinget blev igen  

 rejst  

 under 2. behandlingen.
 Blandt andet blev det anført, at det er utilfredsstillende, at  

 forslaget hastes igennem Folketinget, idet der bør stilles krav til en  

 ordentlig behandling af fremsatte lovforslag.
 Jeg skal henvise til min besvarelse af spørgsmål nr. 6, nr. 7,  

 nr. 22, nr. 23 og nr. 29.
 Spørgsmål 36:
Er ministeren enig med Dansk Folkepartis ordfører, Martin  

 Henriksen, når denne under 2. behandlingen siger, at han mener, at loven er  

 blevet  

 ændret og er udtryk for en principiel holdning, som går på, at når man indgår  

 i  

 et ægteskab, så er det et mere forpligtende forhold end så mange andre  

 forhold  

 i livet? Svar:
 Jeg vil ikke blande mig i, hvordan andre fortolker det fremsatte  

 forslag.
Uanset at der nu indføres et gebyr på visse ansøgninger om  

 navneændringer, er der ikke rørt ved den liberale tankegang, der ligger bag  

 navneloven.
Således har man fortsat, uanset ens familieforhold; om man er  

 enlig, ugift samlevende eller i ægteskab, ret til at tage sig et nyt navn  

 efter  

 navneloven, som jo i høj grad er udtryk for en liberalisering af området.
 Jeg skal i øvrigt henvise til min besvarelse af spørgsmål 20.
 Spørgsmål 37:
 Ministeren bedes kommentere betænkningsbidraget fra Dansk  

 Folkeparti i udvalgets betænkning over lovforslaget.
 Svar:
 Jeg skal henvise til min besvarelse af spørgsmål 36.
 Spørgsmål 38:
Mener ministeren, at lovforslaget er med til at understrege  

 navnets familiemæssige og historiske betydning? Svar:
 Spørgsmålet henviser til bidraget fra Dansk Folkepartis  

 medlemmer af Retsudvalget afgivet i betænkning af 17. april 2007. Jeg skal  

 derfor henvise til min besvarelse af spørgsmål nr. 36.
Som det fremgår af forslagets bemærkninger og min besvarelse af  

 spørgsmål nr. 7, er formålet med forslaget at dæmpe de mange ansøgninger om  

 navneændringer, der har været siden lovens ikrafttræden.
Jeg skal igen  

 understrege, at forslaget efter min opfattelse ikke indebærer materielle  

 ændringer  

 af navneloven, hvilket således ikke har været formålet med forslaget.
 Spørgsmål 39:
Mener ministeren, at lovforslaget imødekommer et hensyn  

 til dansk kultur og tradition? Svar:
 Jeg skal henvise til min besvarelse af spørgsmål nr. 38.
 Spørgsmål 40:
Hvorfor kunne ministeren ikke deltage i et samråd i udvalget på  

 udvalgets møde 19/4 kl. 15, som ønsket af udvalget, når lovforslaget efter  

 ministerens opfattelse har en så presserende karakter, som tilfældet  

 tilsyneladende er? Svar:
 Jeg henviser til besvarelsen af spørgsmål 32. Jeg kan tilføje,  

 at jeg stillede mig til rådighed for et samråd hele onsdag d. 18/4, torsdag  

 d.  

 19/4 efter kl. 20 samt fredag d. 20/4.
 Spørgsmål 41:
Er ministerens beslutning om ikke at deltage i et samråd i  

 Retsudvalget 19/4 kl. 15, som ønsket af udvalget, et udtryk for den  

 betydning,  

 som ministeren og regeringen tillægger folketingsudvalgene? Svar:
 Jeg henviser til besvarelsen af spørgsmål 33 og spørgsmål 40.
 Spørgsmål 42  

 :
Ministeren bedes tilsende sit talepapir til samrådet med  

 udvalget 25. april 2007 Svar:
 Mit talepapir vedlægges til udvalgets orientering.
Ministerens tale under samråd i Retsudvalget   

 Forslag til ændring af navnelov (gebyr) Regeringen og Dansk Folkeparti indgik i november 2006 en aftale  

 om at indføre gebyr på visse ansøgninger om navneændringer.
Hensigten med aftalen og det fremlagte forslag er at dæmpe  

 antallet af navneansøgninger, der efter den nye navnelov klart overstiger,  

 hvad  

 vi havde forventet.
Lovforslagets høringsrunde viser da også en overvejende  

 positiv stemning for dette.
 De nyeste tal viser, at ca. 125.000 danskere har skiftet navn  

 siden 1. april 2006, og der er ikke noget der tyder på, at antallet af  

 ansøgninger har stabiliseret sig.
I forhold til processen kan jeg sige, at forslaget blev sendt  

 over til Folketinget den 14. marts 07, hvorefter det af forskellige årsager  

 først blev førstebehandlet den 13. april.
Det betyder så, at processen er  

 blevet noget tidspresset.
Det har jeg nu med det fremsatte ændringsforslag  

 taget konsekvensen af, hvor ikrafttrædelsesdatoen er udskudt og hermed også  

 3.  

 behandlingen af forslaget.
Jeg skal dog også her henvise til, at vi jo alle  

 den  

 7. februar 2007 mødtes til en gennemgang af forslaget.
 Det er meget vigtigt for mig at slå fast, at der med det  

 fremlagte forslag ikke er tale om en materiel ændring af navnelovens indhold,  

 og at der ikke skal herske tvivl om, at regeringen fortsat står bag de  

 grundlæggende principper bag navneloven.
Ugifte samlevende kan fortsat lige så vel som ægtepar tage  

 hinandens navne.
Der er ikke sket ændringer af navnelovens muligheder for at  

 ændre navn.
 Det vi gør, er at indføre et gebyr for navneændringer og i den  

 forbindelse fritage personer, der indgår ægteskab for dette gebyr.
Dette hænger sammen med, at der i denne situation traditionelt  

 set for de fleste mennesker er tale om en begivenhed, hvor navneskift er en  

 naturlig del.
Samtidig er det enkelt og gennemskueligt at tidsfæste denne  

 begivenhed, hvilket også gør det enkelt og gennemskueligt for borgere og  

 myndigheder.
Jeg skal dog igen understrege, at der på ingen måde tale om en  

 materiel forskelsbehandling.
Det er de samme navne man kan skifte til   

 både nu  

 og efter indførelsen af et gebyr.
Samtidig er det da også kun lige omkring  

 selve vielsen at man kan skifte navn gebyrfrit: både ugifte samlevende og  

 ægtepar, der senere  altså efter en vielse  ønsker at ændre navne  

 skal  

 således betale 430 kr.
Mon ikke også denne udgift er til at håndtere for de  

 enkelte.
Gebyrets størrelse skal alene sikre omkostningsdækning.
Med  

 gebyret betales kun for det, det koster at behandle en ansøgning om  

 navneændring.  

 Kirkeministeriet vil én gang årligt sende en opgørelse over de realiserede og  

 de forventede udgifter, der indgår ved fastsættelsen af gebyret.
I forhold til spørgsmålet om forholdet mellem gebyret og  

 navne-lovens revisionsbestemmelse vil jeg sige, at det i forbindelse med  

 navnelovens fremsættelse tydeligt fremgik, at der kunne kigges på spørgsmålet  

 om gebyr, hvis forudsætningerne ændrede sig undervejs.
Det har hele tiden  

 været  

 klart, at det kunne komme på tale at regulere med et gebyr, hvis antallet af  

 navneændringer steg i forhold til det forventede.
Lovens revisionsbestemmelse  

 kom ind langt senere i processen  i forbindelse med debatten om  

 navnelovens  

 indhold.
Der er ikke tvivl om, at der er tale om 2 uafhængige størrelser.
 Jeg vil understrege, at der naturligvis fortsat bliver tale om  

 en revision af navneloven i 08/09, hvor alle partier vil blive indkaldt til  

 nogle forhåbentlig gode drøftelser om selve indholdet i navneloven.
 Spørgsmål 43  

 :
Vil ministeren bl.a. i lyset af samrådet i Retsudvalget 25/4-07  

 beklage sin udtalelse, jf.
Ritzau-telegram af 20/4-07 (Carina Christensen  

 giver  

 efter for presset): »Det er et meget lille forslag.
En sag uden politisk  

 substans.
Men siden det er det, der skal til for at tilfredsstille  

 oppositionen, så gør vi det gerne«? Svar:
Udtalelsen til Ritzau skal ses i lyset af den debat, der har  

 været om selve processen i forbindelse med dette lovforslag.
Det omtalte  

 telegram tager udgangspunkt i, at 3. behandling af forslaget er udsat for at  

 give bedre tid til behandlingen af forslaget.
 Jeg har netop fremsat dette ændringsforslag med henblik på at  

 imødekomme den kritik, der har været af processen, hvilket jeg er citeret for  

 i  

 telegrammet.
 Med bemærkningerne har jeg ikke ville underkende processens  

 betydning for et lovforslag.
 Spørgsmål 44:
Ministeren bedes i fortsættelse af samrådet 25/4-07 redegøre  

 for, i hvilket omfang den tidligere familie- og forbrugerminister Lars  

 Barfoed  

 har været orienteret om eller involveret i forhandlingerne om  

 finanslovsaftalen  

 for 2007 for så vidt angår spørgsmålet om gebyrer for ansøgninger om  

 navneændringer Svar:
 Finanslovsforhandlingerne føres overordnet af  

 Finansministeren på regeringens vegne gennem drøftelser med relevante  

 partier.  

 Under forhandlingerne sker der en løbende inddragelse af  

 ressortministerierne.  

 Dette var også tilfældet for finanslovsforhandlingerne for 2007.
