Bekendtgørelse om offentlige afsendere i Offentlig Digital Post I medfør af § 7, stk. 2-4, i lov nr. 528 af 11. juni 2012 om Offentlig Digital Post, fastsættes:
 § 1. Bekendtgørelsen finder anvendelse på offentlige myndigheder m.v., der kan anvende Offentlig Digital Post som offentlige afsendere, jf. § 7 i lov om Offentlig Digital Post, og som bliver tilsluttet som offentlige afsendere i Offentlig Digital Post efter den 1. december 2015.
 § 2. Offentlige myndigheder m.v., der kan anvende Offentlig Digital Post til kommunikation med fysiske personer på 15 år eller derover og med juridiske enheder med CVR-nummer, er følgende:
 1) Offentlige myndigheder, der henregnes til den offentlige forvaltning i medfør af offentligheds- og forvaltningsloven.
 2) Selvejende institutioner m.v., der ikke er omfattet af nr. 3, hvis disse institutioners driftsbudget er optaget på bevillingslov.
 3) Selvejende institutioner som en kommune eller region har indgået driftsoverenskomst med.
4) Institutioner, foreninger, fonde m.v., a) hvis udgifter eller regnskabsmæssige underskud dækkes ved statstilskud eller ved bidrag, afgift eller anden indtægt i henhold til lov, eller b) som modtager kapitaltilskud, tilskud, lån, garanti, eller anden støtte fra staten, eller en institution m.v., som er omfattet af litra a, såfremt kapitaltilskuddet m.v. har væsentlig betydning for modtageren.
 Stk. 2. I bilag 1 a, bilag 1 b og bilag 1 c er de af nr. 1-4 omfattede myndigheder m.v. nærmere anført.
 Stk. 3. Finansministeren kan bestemme, at bilag 1 a, bilag 1 b og bilag 1 c senest ved annoncering af udbud af Offentlig Digital Post løsningen kan suppleres med anførsel af yderligere myndigheder m.v., der omfattes af stk. 1.
 Stk. 4. Finansministeren kan efter forhandling med Folketingets formand, Folketingets ombudsmand og rigsrevisor bestemme, at Folketinget og institutioner under Folketinget omfattes af bekendtgørelsen.
 § 3. Bekendtgørelsen træder i kraft den 8. oktober 2014.
Finansministeriet, den 3. oktober 2014 Bjarne Corydon / Lars Frelle-Petersen Bilag 1 a Offentlige myndigheder m.v.
Samtlige ministerier med styrelser og direktorater Øvrige statslige myndigheder og statsinstitutioner, herunder statslige råd og statslige nævn Samtlige kommuner Samtlige regioner Folketinget Rigsrevisionen Folketingets ombudsmand Selskaber m.v., som er godkendt efter § 60 i den kommunale styrelseslov, jf. de i bilag 1 b nævnte selskaber m.v.
Selvejende institutioner, hvis bevilling er optaget på finansloven, jf. bilag 1 c Dansk Design Center Dansk Standard Danpilot Eksportkreditrådet Vækstfonden Nordsøfonden og Nordsøenheden DR Danmarks Nationalbank ATP og ordninger administreret af ATP Udbetaling Danmark Lønmodtagernes Dyrtidsfond Arbejdsmarkedets Feriefond Danmarks Innovationsfond Danmarks Forsknings- og Innovationspolitiske råd Det Frie Forskningsråd Udvalgene vedrørende Videnskabelig Uredelighed Danmarks Grundforskningsråd Forebyggelsesfonden Eksportkreditfonden Landsbyggefonden Byggeskadefonden Byggeskadefonden vedrørende Bygningsfornyelse Grundejernes Investeringsfond Rådet for Socialt Udsatte Frivilligrådet Børnerådet Det Centrale Handicapråd Den Uvildige Konsulentordning på Handicapområdet Kofoeds Skole Mørtrup Optagelseshjem Center for Frivilligt Socialt Arbejde Livslinien Døvefilm Center for Selvmordsforskning Institut for menneskerettigheder DANAK Madkulturen KORA (Det Nationale Institut for Kommuner og Regioners Analyse og Forskning) Danmarks Statistik De Økonomiske Råd Kommunernes Lønningsnævn Bilag 1 b Selskaber m.v. godkendt efter § 60 i lov om kommunernes styrelse Bilag 1 c Selvejende institutioner med driftsoverenskomst med kommune eller region:
