Interessentskab, juletræer i Polen Reference: Personskattelovens § 4, stk. 1, nr. 10, jf. §  

 13, stk. 6, 1. pkt.
- Interessentskab, dyrkning af juletræer i Polen Ligningsrådet blev stillet følgende  

 spørgsmål:
1. Kan skatteyderen fratrække de første  

 års driftsunderskud i sin skattepligtige personlige indkomst? 2. Kan skatteyderen anvende virksomhedsordningen? 3. Finder personskattelovens § 4, stk. 1, nr. 10, jf. §  

 13, stk. 6, 1. pkt., anvendelse, hvis der af S A/S måtte blive  

 etableret to eller flere interessentskaber, hvis formål er  

 juletræsproduktion? Ligningsrådet besvarede spørgsmålene  

 således:
Ad 1: Ja.
Se dog sagsfremstilling og begrundelse.
Ad 2: Ja.
Se dog sagsfremstilling og begrundelse.
 Ad 3: Ja.
 Sagens omstændigheder var følgende:
En skatteyder påtænker at investere i  

 interessentskabet B, der agter at drive virksomhed i Polen med dyrkning af  

 nordmannsgrantræer bestemt til juletræer.
Interessentskabet vil  

 ikke omfatte flere end 10 interessenter, og det agter at indgå en  

 administrationsaftale med S A/S, der etablerer projektet ved bl.a. at  

 indgå en aftale for 10 år om leje af 40 hektar jord af det polske  

 selskab C, som på sin side har lejet jorden af den polske stat for 30  

 år, hvilket er det kortest mulige tidsrum for leje af jord af den  

 polske stat.
Derudover indgår interessentskabet en dyrknings- og  

 agenturaftale med selskabet C.
S A/S fører som administrator kontrol  

 med entreprenørerne, og varetager hele den økonomiske  

 administration for projektet, således at ingen arbejdsbyrde  

 pålægges investorerne.
Endvidere varetager S A/S i et og alt alle  

 interessenternes interesser, herunder de juridiske forhold mellem alle  

 parter.
 Administrationsaftalen er uopsigelig i hele perioden fra  

 1996 til år 2006 og udgiftsføres med 60.000 kr. plus moms pr.  

 år.
Det oplyses i prospektet fra S A/S, at ejerne af selskabet  

 C igennem mange år har opbygget knowhow inden for fremdyrkning af  

 nordmannsgranjuletræer.
Efterspørgslen har igennem de seneste  

 år langt oversteget den producerede mængde, og man mener, at den  

 er stigende som følge af træets evne til at holde på  

 nålene.
Det polske selskab C ejes af det danske selskab D og en  

 dansk skovfoged.
Begge oplyses at have stor erfaring i fremdyrkning af  

 juletræer.
Selskabet driver og ejer en større dansk planteskole,  

 der igennem mange år har beskæftiget sig med fremdyrkning og  

 eksport af juletræer.
Etableringsudgifter pr. ha. oplyses at andrage ca. 30.000  

 kr.
Leverandøren skal plante og garantere 300.000 stk. juletræer  

 plus 4 pct. til efterplantning.
Der budgetteres med salgspriser på  

 træer, der ligger 65 pct. under de priser, man fik i 1995. I prognosen  

 indtægtsføres et udbytte på 66 2/3 pct. af de udplantede  

 kulturer.
Ved normal effektiv drift og pasning oplyses det, at  

 juletræsprocenten vi ligge noget højere.
 Nettosalgsindtægterne anslås til 10.301.000  

 kr. og driftsomkostningerne til 7.104.000 kr., således at overskuddet  

 før skat udgør 3.197.000 kr.
 De første års driftsunderskud er uden  

 startomkostninger anslået til følgende:
 1996:
 1.140.000 kr.
 1997:
 700.000 kr.
 1998:
 574.000 kr.
Der optages en kassekredit i et dansk pengeinstitut  

 på i alt 1.616.000 kr. til dækning af startomkostninger og  

 udbetalinger til entreprenørerne.
Udgifterne til beplantning afskrives  

 over de første 5 år med 20 pct. om året, jf.  

 ligningslovens § 8 K, stk. 2.
Interessentskabets stamkapital er fordelt på 100  

 anparter a 62.190 kr., og der skal ifølge tegningsaftalen indbetales i  

 alt 4.641 kr. pr. anpart.
Skatteyderens revisionsfirma har i sin  

 forespørgsel forudsat, at de 100 andele maksimalt fordeles på 10  

 deltagere.
Det følger af interessentskabets vedtægter, at  

 interessenterne hæfter personligt pro rata for interessentskabets til  

 enhver tid værende gæld, og at interessenterne skal godkendes af  

 administrationsselskabet, S A/S, samt af det finansierende pengeinstitut.  

 Interessentskabets regnskabsår følger kalenderåret.
Revisorfirmaet har oplyst, at dersom S A/S måtte  

 etablere to eller flere interessentskaber, vil hvert enkelt interessentskab  

 leje et nærmere bestemt areal, for hvilket lejebetalingen  

 fastsættes under hensyntagen til arealets størrelse, jordens  

 bonitet og beliggenheden.
De enkelte interessentskabers jordstykker vil blive  

 individuelt indhegnet, hvilket foruden at tjene som afgrænsning, holder  

 uønskede dyr væk fra træerne.
Det var på tidspunktet  

 for forespørgslen endnu uafklaret, om de arealer, der tilhører  

 de enkelte interessentskaber, vil udgøre eet sammenhængende  

 areal, eller om der vil blive tale om flere isolerede jordstykker, der blot  

 er beliggende inden for et nærmere afgrænset område.
Salget af juletræer vil for alle  

 interessentskabernes vedkommende blive forestået af selskabet C, der  

 over for de enkelte interessentskaber afregner efter, hvor mange træer  

 der hugges på interessentskabets jordstykke.
Før  

 hugsttidspunktet besigtiger opkøberen arealet, og træerne  

 mærkes i toppen efter 3 kvalitetskategorier.
Der vil derfor kunne  

 være betydelige forskelle mellem to interessentskabers  

 afregningspriser.
Det er hensigten at indgå kontrakter med diverse  

 opkøbere i forskellige geografiske områder af Europa.
Afhængigt af de enkelte års markedsforhold kan  

 der blive tale om at indgå kontrakter med mange mindre opkøbere  

 eller med få store.
Det er ikke hensigten - og heller ikke kommercielt  

 muligt   at indgå een langtidskontrakt med een eller få aftagere,  

 idet prisen fra år til år bl.a. afhænger af de klimatiske  

 forhold.
 Ligningsrådet begrundede sin besvarelse af  

 spørgsmålene således:
 Ad spørgsmål 1:
Driftsresultat opgjort efter danske regler  

 medfører, at de løbende driftsomkostninger, som beskrevet i  

 statsskattelovens § 6 a, vil være fradragsberettigede omkostninger.  

 Derimod vil der ikke være fradragsret for etableringsudgifter  

 (startomkostninger). Det bemærkes, at udgifter til plantning af  

 træer bestemt til juletræer vil kunne afskrives efter  

 ligningslovens § 8 K, stk. 2. Det forudsættes, at afskrivning efter  

 denne bestemmelse først påbegyndes i det indkomstår, hvor  

 udgifterne til beplantning afholdes.
Ligningsrådet finder, at  

 interessentskabets driftsunderskud vil kunne fratrækkes i skatteyders  

 personlige indkomst, da rådet efter sagens oplysninger anser  

 interessentskabets aktivitet for erhvervsmæssig.
 Ad spørgsmål 2:
 Efter Ligningsrådets opfattelse kan skatteyderen som  

 interessent anvende virksomhedsordningen, da interessentskabets  

 driftsresultat er personlig indkomst, og da interessentskabets aktivitet  

 anses for erhvervsmæssig, jf. besvarelsen af spørgsmål  

 1.
 Ad spørgsmål 3:
 Efter Ligningsrådets opfattelse vil der i relation  

 til personskattelovens § 4, stk. 1, nr. 10, hvis S A/S evt. etablerer to  

 eller flere interessentskaber, hvis formål er juletræsproduktion,  

 være tale om én samlet virksomhed.
Ligningsrådet lægger herved vægt  

 på, at interessentskabernes indkomst stammer fra samme indkomstkilde,  

 nemlig juletræsproduktion, og at beplantning, pasning af træerne  

 og administration sker under eet.
Alle interessentskaber lejer jorden af det  

 polske selskab C, der har lejet jorden af den polske stat, og står for  

 det samlede salg.
Ligningsrådet lægger endvidere vægt  

 på, at en opdeling i flere interessentskaber, hver med 10 eller  

 færre deltagere, alene foretages af skattemæssige grunde og  

 savner forretningsmæssig begrundelse, ligesom en sådan opdeling  

 indebærer en betydelig risiko for vilkårlig fordeling af  

 indtægter og udgifter.
 Det forhold, at indkomst fra en virksomhed er omfattet af  

 personskattelovens § 4, stk. 1, nr. 10, indebærer, at skatteyderen ikke  

 kan anvende virksomhedsskatteloven. jf. denne lovs § 1, stk. 1.
