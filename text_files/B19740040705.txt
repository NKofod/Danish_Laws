 I medfør af § 6 i lov om tilsyn med skibe, jfr. lovbekendtgørelse nr. 336  

 af 31. august 1965, og efter samråd med sundhedsstyrelsen fastsættes:
§ 1.  Ethvert skib, jfr. dog § 14, skal være forsynet  

 med en kiste eller et skab, særlig indrettet til opbevaring af de foreskrevne  

 lægemidler m.v.
Kisten eller skabet betegnes i det følgende: medicinkisten.
 Stk. 2.  Medmindre andet fremgår af sammenhængen,  

 forstås i denne bekendtgørelse ved »lægemidler« tillige  

 desinfektionsmidler, forbindsstoffer, sygeplejeartikler og instrumenter.
 Stk. 3.  Ved »euforiserende stoffer« forstås  

 de lægemidler, der er omfattet af de af indenrigsministeriet til enhver tid  

 fastsatte regler herom, for tiden bekendtgørelse nr. 502 af 17. november  

 1969.
 Stk. 4.  Ved »indskrænket fart« forstås fart i  

 Nord- og Østersøen, nærmere bestemt al fart øst for 3 grader østlig længde og  

 syd for 61 grader nordlig bredde. »Europæisk fart« omfatter tillige  

 al fart på Middelhavet, Sortehavet og Azovske Hav samt på Marokko, Azorerne,  

 Madeira og Kanariske Øer.
§ 2.  Medicinkkisterne betegnes efter indholdets  

 omfang med tallene 1, 2, 3, 4 og 5. Afgørende for, hvilken medicinkiste der  

 skal findes om bord i det enkelte skib, er antallet af ombordværende personer  

 sammenholdt med det skibet af statens skibstilsyn tildelte fartsområde som  

 nærmere angivet i nedenstående skema: Indskrænket Euro- Uden for Personantal fart pæisk fart europæisk fart Højst 6 1 4 5 7-20 2 4 5 21 og derover 3 4 5 Stk. 2.  Skibe i lokal fart langs Grønlands kyster skal  

 være forsynet med den for indskrænket fart foreskrevne medicinkiste.
 Stk. 3.  Skibe, der går i fart af over 1/2 times, men  

 ikke over 3 timers varighed i søen, skal være forsynet med medicinkiste 1.
 Stk. 4.  Skibe, der i henhold til deres normale  

 fartsområde skal være forsynet med medicinkiste 1 eller 2, kan uanset  

 foranstående bestemmelser på en enkelt rejse mellem Syd-Danmark og Grønland  

 være forsynet med medicinkiste 2 suppleret med antibiotica m.v., jfr.  

 sundhedsstyrelsens vejledning af 29. september 1969 om anvendelse af  

 antibiotica (pennicillin- og tetracyklintabletter) om bord i visse skibe.
§ 3.  For skibe, der i henhold til § 2, stk. 1, skal  

 være forsynet med medicinkiste 4 eller medicinkiste 5, kan der, for så vidt  

 antallet af ombordværende personer ikke overstiger 14, foretages reduktion  

 med halvdelen af den for henholdsvis medicinkiste 4 og 5 foreskrevne mængde  

 af lægemidler og tekniske desinfektionsmidler, idet dog halveringen ikke  

 gælder de foreskrevene mængder af adrenalininjektionsvæske, antibiotica  

 (penicillin og tetracyklin) og malariaforebyggende midler; forbindsstoffer,  

 sygeplejeartikler og instrumenter må medføres i det foreskrevne omfang.
Hvor  

 egentlig halvering ikke er mulig under hensyn til sædvanlige  

 pakningsstørrelser, bør det udleverende apotek drage omsorg for, at der  

 medgives den mængde nærmest over den specielt foreskrevne, som er forenelig  

 med præparatets pakningsstørrelse i øvrigt.
 § 4.  Fiskeskibe - med undtagelse af åbne fartøjer -  

 der driver fiskeri inden for linierne 6 grader østlig længde i vest og 58  

 grader nordlig bredde i Østersøen i øst, skal være forsynet med medicinkiste  

 1. I fiskeskibe på 20 registertons brutto og derover i sådan fart skal  

 medicinkiste 1 suppleres med 3 stk. ampuller med pethidin til indsprøjtning,  

 et lægetermometer samt engangssprøjter og kanyler.
 Stk. 2.  Fiskeskibe, der driver fiskeri i Nordsøen vest  

 for linjen 6 grader østlig længde, i Den engelske Kanal, i Østersøen nord for  

 58 grader nordlig bredde, samt langs Norges vestkyst øst for 0 grader længde  

 og syd for 70 grader nordlig bredde, skal være forsynet med medicinkiste 2  

 suppleret med antibiotika m.v., jfr. sundhedsstyrelsens vejledning af 29.  

 september 1969 om anvendelse af antibiotica (penicillin- og  

 tetracyklintabletter) om bord i visse skibe.
 Stk. 3.  Stenfiskerfartøjer, uddybningsmateriel og  

 lignende, der anvendes i indskrænket fart, og i hvilke antallet af  

 ombordværende personer ikke overstiger 6, skal være forsynet med medicinkiste  

 1 suppleret med 3 stk. ampuller med pethidin til indsprøjtning, et  

 lægetermometer samt engangssprøjter og kanyler.
 § 5.  Redningsbåde og -flåder skal være forsynet med  

 en medicinkiste eller forbindskasse, der benævnes medicinkiste 6.
 § 6.  Om det til enhver tid foreskrevne indhold af  

 hver af de 6 medicinkistetyper gives meddelelse i dagbladet  

 »Børsen«, i »Efterretninger for Søfarende«, i  

 »Skibstilsynets Meddelelser« samt i »Archiv for Pharmaci og  

 Chemi« og »Farmaceutisk Tidende«, jfr. anordning nr. 250 af 2.  

 juli 1954 om, at visse af ministeriet for handel, industri og søfart  

 udfærdigede bekendtgørelser ikke indføres i lovtidende, og bekendtgørelse nr.  

 303 af 2. oktober 1954. Disse oversigter over medicinkisternes foreskrevne  

 indhold er i det følgende betegnet som: fortegnelserne.
§ 7.  De foreskrevne mængder af de enkelte lægemidler  

 er minimumsmængder.
Skibets fører afgør i det enkelte tilfælde, om der ønskes  

 medtaget en større mængde end angivet af et eller flere af lægemidlerne, jfr.  

 dog stk. 2. Dette gælder også, såfremt mængden af lægemidlet i den pågældende  

 medicinkiste er angivet med nul.
 Stk. 2.  I skibe, hvor der ikke skal være ansat læge, må  

 medicinkisten ikke indeholde euforiserende stoffer i større mængde end den  

 foreskrevne.
 Stk. 3.  I skibe, hvor der skal være ansat læge, skal  

 der foruden de for det pågældende skib foreskrevne lægemidler forefindes  

 medicin og instrumenter i det omfang, det må anses for påkrævet.
§ 8.  De foreskrevne pakningsstørrelser skal såvidt  

 muligt anvendes.
Såfremt der i medfør af bestemmelserne i § 7, stk. 1,  

 rekvireres større mængder end anført i fortegnelserne, bør de sædvanlige  

 pakningsstørrelser anvendes.
Stk. 2.  Lægemidlerne skal være godt emballeret og  

 forsynet med trykt eller maskinskrevet påskrift, der angiver lægemidlets  

 benævnelse, eventuelt tillige en kort brugsanvisning, jfr. afsnittet om  

 lægemidlernes anvendelse og dosering i »Lægebog for Søfarende«,  

 samt så vidt muligt holdbarhedsgrænse.
Lægemidlerne skal være forsynet med  

 dato og årstal for udlevering fra apotek.
 Stk. 3.  Euforiserende stoffer er i fortegnelsen mærket  

 med et »OBS«.
 Stk. 4.  Metalinstrumenter skal være af korrosionsfrit  

 materiale (rustfri).
§ 9.  Lægemidlerne skal opbevares i glas eller anden  

 hensigtsmæssig, holdbar emballage.
Der skal være en iøjnefaldende adskillelse  

 mellem lægemidler og tekniske desinfektionsmidler.
Stk. 2.  Medicinkisten skal anbringes på et mod fugt,  

 kulde og stærk varme vel beskyttet sted.
Lægemidlerne må kun være  

 tilgængelige for skibsføreren og dennes stedfortræder.
 Stk. 3.  Medicinkiste 6 skal opbevares vandtæt i  

 plomberet emballage, der skal være mærket på iøjnefaldende måde med  

 udskriften »Medicinkiste 6« samt datoen for sidste eftersyn på  

 dansk apotek.
 § 10.  De foreskrevne lægemidler rekvireres skriftligt  

 fra et apotek af rederen eller skibsføreren, jfr. dog stk. 2.
Stk. 2.  Rekvisition af lægemidler til  

 gummiredningsflåder kan dog også foretages af personer eller firmaer, som  

 sundhedsstyrelsen særligt har bemyndiget hertil; rekvisitionen skal oplyse  

 rekvirentens navn og adresse samt flådens fabrikat og nr.
De således meddelte  

 bemyndigelser vil blive kundgjort i overensstemmelse med reglerne i § 6.
 Stk. 3.  Over det leverede udfærdiger apoteket en  

 fortegnelse i 3 eksemplarer, hvoraf 2 eksemplarer medfølger ved leveringen,  

 medens det 3. eksemplar opbevares på apoteket i mindst 2 år.
Stk. 4.  Lægemidlerne skal ved enhver rejses  

 påbegyndelse være til stede i de foreskrevne mængder.
Finder under rejsen  

 væsentligt forbrug sted af noget lægemiddel, skal det forbrugte erstattes med  

 nyt, så snart lejlighed dertil gives.
Komplettering af medicinkisten bør kun  

 i undtagelsestilfælde finde sted ved rekvisition hos udenlandsk apotek;  

 finder komplettering sted i udenlandsk havn, skal det ved tilførsel til  

 skibsdagbogen henholdsvis tilsynsbogen angives, hvilke opbrugte bestanddele  

 af medicinkistens beholdning der er erstattet af nye.
 Stk. 5.  Skibsføreren skal i skibsdagbogen redegøre for  

 ethvert indkøb og forbrug af euforiserende stoffer.
§ 11.  Fra medicinkisten må lægemidler alene udleveres  

 af skibsføreren eller den, han dertil har bemyndiget, og udlevering må alene  

 ske til ombordværende personer, for hvis pleje eller sundhedstilstand  

 skibsføreren er ansvarlig ifølge søfartslovgivningen.
Udleveres lægemidler,  

 der ikke indtages i vedkommende skibsofficers påsyn, bør lægemidlet udleveres  

 i passende emballage, mærket med lægemidlets navn samt doseringsangivelse.
 Stk. 2.  I øvrigt må ved udleveringen iagttages såvel  

 almindelig af omstændighederne påkrævet forsigtighed som de særlige  

 direktiver, der i »Lægebog for Søfarende« eller den i § 13 omtalte  

 vejledning eller på lægemidlets etiket er givet for lægemidler af den  

 pågældende art.
 § 12.  Medicinkister af typerne 2, 3, 4 og 5 skal ved  

 skibsførerens foranstaltning underkastes eftersyn mindst en gang årligt.  

 Eftersynet har til formål dels at komplettere medicinkistens indhold, hvor  

 dette ikke er sket som omtalt i § 10, stk. 4, dels at sikre, at lægemidler,  

 der ikke skønnes at være i overensstemmelse med de i officielle  

 formelsamlinger opstillede kvalitetskrav, udskiftes med nye.
Stk. 2.  Eftersynet foretages under skibets anløb af  

 dansk havn af et apotek.
Om det foretagne eftersyn udstedes en dateret  

 attest, der har gyldighed i et år.
Stk. 3.  For så vidt mulighed for eftersyn som i stk. 2  

 omhandlet ikke kan forventes at foreligge inden udløbet af det senest  

 foretagne eftersyns gyldighed, skal skibsføreren foretage eftersynet.
Den  

 herved fornødne komplettering af medicinkistens indhold bør fortrinsvis  

 iværksættes ved indsendelse til dansk apotek af en specificeret  

 rekvisitionsliste.
Sker rekvisition fra udenlandsk apotek, skal skibsføreren  

 ved de rekvirerede lægemidlers modtagelse kontrollere, at kompletteringen er  

 i orden, navnlig ved at tydeliggøre etikkettering og anden mærkning af det  

 enkelte lægemiddel, hvor det skønnes påkrævet.
Om eftersynet og den  

 iværksatte komplettering gøres der notat i tilsynsbogen.
Såfremt attesten  

 ikke er udstedt af dansk apotek, skal medicinkisten ved første anløb af dansk  

 havn underkastes eftersyn ved apotek.
 Stk. 4.  Medicinkiste 6 skal underkastes eftersyn hvert  

 2. år efter de i stykkerne 2-3 angivne retningslinier, jfr. om rekvisitionen  

 § 10, stk. 2.
Stk. 5.  De udstedte attester samt de i § 10, stk. 3,  

 omtalte fortegnelser over leverede lægemidler opbevares om bord.
Attesterne  

 skal ved syn af skibet forelægges statens skibstilsyn, der påser, at de  

 anordnede eftersyn har fundet sted.
§ 13.  I skibe, der skal have medicinkiste, skal der  

 forefindes et eksemplar af en af handelsministeriet autoriseret »Lægebog  

 for Søfarende« samt et eksemplar af denne bekendtgørelse tillige med den  

 i § 6 omtalte fortegnelse over medicinkisters indhold.
Endvidere skal skibe,  

 der anløber udenlandske havne, medføre den seneste udgave af  

 verdenssundheds-organisationens publikation »World Directory of  

 Venereal-Disease Treatment Centres at Ports« og et passende antal  

 eksemplarer af den for sådan behandling foreskrevne »Personal  

 Booklet« samt blanketter til brug ved journalføring ved forberedelse af  

 lægekonsultation over Radio Medical.
 Stk. 2.  I skibe, der skal have medicinkiste 1, 2 eller  

 3, kan »Lægebog for Søfarende« erstattes af et eksemplar af en af  

 handelsministeriet autoriseret vejledning i sundhedslære og førstehjælp ved  

 ulykkestilfælde.
 Stk. 3.  I medicinkiste 6 skal findes en kort vejledning  

 i førstehjælp.
§ 14.  Bestemmelserne i nærværende bekendtgørelse  

 finder ikke anvendelse på § 15.  Handelsministeriet kan efter indhentet  

 udtalelse fra sundhedsstyrelsen gøre undtagelse fra de i denne bekendtgørelse  

 givne forskrifter.
 § 16.  Medicinkister med tilhørende lægebog, der er i  

 brug om bord inden denne bekendtgørelses ikrafttræden, kan anvendes i  

 overnesstemmelse med de hidtil gældende regler indtil udløbet af den for den  

 enkelte kiste gældende gyldighedsfrist, dog længst til udgangen af 1975,  

 eller - under særlige omstændigheder efter derom fra handelsministeriet  

 indhentet tilladelse - indtil det pågældende skib første gang derefter  

 ankommer til dansk havn.
Stk. 2.  Bekendtgørelsen træder i kraft ved kundgørelsen  

 i Lovtidende.
Samtidig ophæves bekendtgørelse nr . 300 af 6. oktober 1964,  

 bekendtgørelse nr. 406 af 6. december 1966 og bekendtgørelse nr. 446 af 28.  

 august 1969 om skibes forsyning med lægemidler m.v.
 Handelsminsietriet, den 31. juli 1974.
P.
M.
V.
J.
Worm.
 /Sven Lunddahl.
