Nyt fra Ankestyrelsen - indsendte  

 nævnsafgørelser efter dagpengeloven - af fuldmægtig E.  

 Frølund Thomsen Der er ikke indsendt afgørelser i 1998. I 1.  

 halvår af 1999 har Ankestyrelsen modtaget 12 afgørelser fra de  

 sociale nævn vedrørende dagpengelovens bestemmelser.
Forlængelse efter dagpengelovens § 22, stk.  

 1 Der er modtaget 4 sager der er afgjort efter  

 dagpengelovens § 22, stk 1.  I 2 af disse sager var problemet, hvorvidt  

 der var ret til dagpenge efter at der var truffet beslutning om, at  

 ansøger alene ville kunne forventes at kunne klare et fleksjob.
I den  

 ene sag skulle der iværksættes praktikophold til afklaring af,  

 hvorvidt pågældende kunne klare et fleksjob, i det andet  

 tilfælde var der alene tale om en ventetid på etablering af  

 fleksjob.
I begge afgørelser tiltrådte nævnet kommunens  

 afgørelse om, at der ikke var ret til dagpenge eller forlængelse  

 af dagpengeretten, hverken i tilfælde hvor der skal ske yderligere  

 afklaring med hensyn til iværksættelse af fleksjob eller i  

 tilfælde af, at der ventes på etablering af et fleksjob.
 Afgørelserne har været antaget til  

 principielt  behandling i Ankestyrelsen og afgørelserne er  

 offentliggjort som Sociale Meddelelser SM D-7-99 og SM D-8-99, hvor det er  

 afgjort, at fleksjob ikke kan sidestilles med revalidering og at der derfor  

 ikke kan udbetales dagpenge/ ske forlængelse af dagpengeretten med den  

 begrundelse, at der skal etableres et fleksjob.
Den 3. sag omhandler retten til forlængelse af  

 dagpengeretten i op til 2 x 26 uger på grund af en alvorlig lidelse.  

 Kommunen traf afgørelse om at der ikke var ret til forlængelse  

 af dagpengeretten, idet ansøger ikke kunne forventes rask indenfor 26  

 uger efter varighedsbegrænsningen.
Nævnet fandt, at kommunen  

 havde truffet sin afgørelse uden at vurdere den seneste udvikling af  

 ansøgers psykiske lidelse, der efter nævnets skøn gav  

 grundlag for forlængelse i op til 2 x 26 uger efter § 38, 1) i  

 dagpengebekendtgørelsen, idet lidelsen efter nævnets  vurdering  

 i betragtning af den seneste tvangsindlæggelse, var blevet en alvorlig  

 lidelse, men med gode muligheder for at arbejdet ville kunne genoptages  

 indenfor 2 x 26 uger.
 Ankestyrelsen har ikke nogen praksis i henseende til at  

 anse psykiske lidelser som alvorlig lidelse, men der er antaget en sag til  

 principiel behandling til afklaring af, om en psykisk lidelse kan give  

 grundlag for forlængelse i 2 x 26 uger.
Den 4. sag vedrører retten til forlængelse af  

 dagpenge på grundlag af påbegyndt sag om social  

 førtidspension.
Kommunen bragte dagpengeretten til ophør med  

 den begrundelse at det ikke mere var overvejende sandsynligt, at revalidering  

 ville blive iværksat og at dagpengemodtageren ikke opfyldte nogen af de  

 øvrige betingelser i dagpengelovens § 22, stk. 1 for  

 forlængelse af dagpengeretten.
Det sociale nævn fandt, at  

 kommunen i forlængelse af et distrikspsykiatrisk møde indirekte  

 havde startet en sag om førtidspension.
Sagen er behandlet i Ankestyrelsens møde den 17.  

 marts 1999, hvor der blev truffet afgørelse om, at det ikke kunne  

 antages at der var startet en førtidspensionssag i umiddelbart  

 forlængelse af det distriktspsykiatriske møde.
Afgørelsen  

 er offentliggjort som Social Meddelelse SM P-6-99.
Arbejdsdygtighed.
Dagpengelovens § 5,stk. 1 Der er indsendt 2 sager der behandler  

 spørgsmålet om hvornår lønmodtageren ikke mere  

 anses for at være fuldt uarbejdsdygtig.
I den ene sag traf kommunen efter ca. 2 måneder  

 afgørelse om at dagpengeudbetalingen skulle ophøre, idet  

 dagpengemodtageren ikke kunne anses for fuldt uarbejdsdygtig i ethvert  

 erhverv.
Nævnet ændrede denne afgørelse til, at kommunen  

 var forpligtet til at udbetale dagpenge i yderligere ca. 1 måned, idet  

 nævnet fandt at arbejdsdygtighed i forhold til ethvert erhverv (bredere  

 vurdering) tidligst kunne tillægges betydning efter ca. 3  

 måneders fravær.
 Ankestyrelsen skal bemærke, at Dagpengeudvalgets  

 praksis ikke har indeholdt et tilsvarende fast tidspunkt for at anvende  

 vurdering af arbejdsdygtigheden i forhold til ethvert erhverv.
 I dagpengeudvalgets afgørelse af, hvornår  

 dette vurderingsgrundlag kan anvendes har et vigtigt moment i den konkrete  

 vurdering været om den sygemeldte fortsat var i ansættelse og  

 kunne forventes at vende tilbage til sit arbejde hos den aktuelle  

 arbejdsgiver.
 Sagen ville ved anke kunne forventes antaget til  

 principiel behandling til vurdering af anvendelse af begrebet bredere  

 vurdering herunder om der bør fastlægges mere faste tidsterminer  

 for dets anvendelse.
 I den anden sag traf kommunen afgørelse om, at  

 dagpengemodtagerens helbredstilstand var stationær uden grundlag for  

 revalidering eller social pension og stoppede  udbetalingen af dagpenge under  

 henvisning til dagpengelovens § 5, stk. 1.  Det sociale nævn  

 fandt, at kommunen var forpligtet til at foretage en nærmere vurdering  

 af hvilke erhvervsbegrænsninger ansøger havde, herunder at  

 anvise konkrete erhvervsmuligheder inden dagpengeudbetalingen kunne bringes  

 til ophør.
For sent anmeldelse til kommunen Dagpengelovens  

 § 6 Afgørelsen drejer sig om, hvorvidt der forelå  

 fyldestgørende grund for, at en anmeldelse til kommunen ikke var  

 indgivet indenfor en uge fra 1. fraværsdag.
Nævnet ændrede  

 kommunens afgørelse, der var et afslag og efter det oplyste alene  

 havde forholdt sig til, at ansøger kort tid forinden havde været  

 skriftlig orienteret om reglerne.
Nævnet fastslog at anmeldelsen ud fra  

  en konkret vurdering var indgivet hurtigst muligt og at der var  

 fyldestgørende begrundelse for fristoverskridelsen.
Begrundelsen  

 herfor var, at ansøger på grund af indlæggelse på  

 hospital og efterfølgende week-end arbejde ikke havde haft mulighed  

 for at anmelde tidligere.
 Ankestyrelsen finder nævnets afgørelse i  

 overensstemmelse med praksis og skal bemærke, at det er vigtigt, at  

 kommunen foretager et konkret skøn i hvert enkelt tilfælde.
Udeblivelse fra eller manglende medvirken i forbindelse  

 med opfølgning.
Dagpengelovens § 8 Der er indberettet 2 sager om dette emne.
Den ene  

 vedrører spørgsmålet om stop for udbetaling af dagpenge  

 ved udeblivelse fra en opfølgningssamtale i kommunen.
Udeblivelsen var  

 begrundet med, at fraværet var tidsbegrænset og han derfor ikke  

 mente, der var brug for en opfølgningssamtale, hvilket efter det  

 oplyste telefonisk var meddelt kommunen.
Nævnet ændrede kommunens  

 afgørelse med den begrundelse at kommunen burde havde informeret  

 dagpengemodtageren om, at han alligevel var forpligtet til at møde op.  

 Ankestyrelsen har behandlet sagen i et principielt møde den 3. juni  

 1999 og offentliggjort som Social Meddelelse SM D-18-99.
 Den anden sag vedrører problemet om hvorvidt en  

 meddelelse til kommunen om manglende pasningsmuligheder for 2 af  

 dagpengemodtagerens  børn kunne berettige dagpengemodtageren til at  

 afslå at starte på en arbejdsprøve.
 Sagen blev behandlet i Ankestyrelsen møde den 3.  

 juni 1999, hvor det blev udtalt, at manglende pasningsmuligheder ikke har  

 indflydelse på retten til dagpenge og hvor der blev truffet  

 afgørelse om, at udeblivelse fra arbejdsprøve på grund af  

 manglende pasningsmulighed ikke kunne sidestilles med at nægte at  

 deltage i hensigtsmæssig optræning, hvorfor kommunen ikke var  

 berettiget til at standse dagpengeudbetalingen.
 Afgørelsen er offentliggjort som Social Meddelelse  

 SM D-16-99.
Fædreorlov i uge 25 og uge 26. Dagpengelovens  

  § 13, stk. 4 Der er indsendt en afgørelse, der drejer sig om  

 afholdelse af fædreorlov i uge 25 og 26 regnet fra  

 fødselstidspunktet.
Kommunen traf afgørelse om at faderen ikke  

 havde ret til dagpenge i uge 26, da det efter kommunens opfattelse var en  

 betingelse for ret til dagpenge i uge 25 og 26 at orloven var startet dagen  

 efter udløbet af uge 24. Nævnet ændrede kommunen  

 afgørelse med den begrundelse, at der ikke i dagpengeloven eller  

 praksis var hjemmel til at kræve, at orloven skulle starte straks efter  

 udløbet uge 24 eller at begge uger skulle holdes fuldtud og uden  

 afbrydelse.
 Ankestyrelsen bemærker, at nævnets  

 afgørelse er i overensstemmelse med praksis.
Afbrydelse af orlov efter lov om orlov Sagen drejer sig om, hvorvidt en offentlig arbejdsgiver er  

 forpligtet til at udbetale dagpenge ved sygefravær i en periode, hvor  

 det er aftalt, at lønmodtageren holder orlov efter lov om orlov.  

  Kommunen traf afgørelse om, at den offentlige arbejdsgiver var  

 forpligtet til at betale dagpenge i hele fraværsperioden, idet  

 orlovsaftalen var blevet annulleret af arbejdsformidlingen.  Nævnet  

 ændrede kommunens afgørelse med henvisning til, at en  

 orlovsaftale om børnepasningsorlov var bindende for begge parter,  

 således at arbejdsgiveren ikke uden en aftale om annullation kunne  

 være forpligtet til at udbetale dagpenge i den periode  

 børnepasningsorloven var aftalt til at vare.
 Ankestyrelsen finder afgørelsen i overensstemmelse  

 med gældende regler.
Sagen utilstrækkeligt oplyst Kommunen traf afgørelse om at dagpengemodtageren  

 ikke mere var uarbejdsdygtig uden at fremskaffe aktuelle oplysninger om  

 dagpengemodtagerens psykiske lidelser.  Nævnet ændrede kommunens  

 afgørelse med den begrundelse, at helbredstilstanden var  

 utilstrækkelig oplyst og pålagde kommunen at indhente aktuelle  

 oplysninger om de psykiske lidelser og at udbetale dagpenge indtil disse  

 oplysninger var indhentet og vurderet.
Der er i flere af de indsendte sager tale om  

 tilsidesættelse af kommunens skøn og Ankestyrelsen finder derfor  

 anledning til, at henlede opmærksomheden på, at en  

 tilsidesættelse af kommunens skøn forudsætter, at  

 skønnet er klart urimeligt.
Problemet er behandlet i Social Meddelelse  

  SM D-14-99.
Det bemærkes, at nævnets afgørelse ikke  

 kan anses for at være i overensstemmelse med prak-sis, idet  

 udbetalingen af dagpenge alene kan forsætte, når betingelserne i  

 loven er til stede.
Sagen burde derfor have været hjemvist til kommunen  

 til undersøgelse af om betingelserne var opfyldt også efter  

 afgørelsestidspunktet.
