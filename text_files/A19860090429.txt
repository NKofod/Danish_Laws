 Herved bekendtgøres lov nr. 79 af 8. marts 1978 om  

 arbejdsskadeforsikring med de ændringer, der følger af lov nr. 218 af 16. maj  

 1984 og lov nr. 228 af 23. maj 1984.
LOVENS OMRÅDE DEN FORSIKRINGSBERETTIGEDE PERSONKREDS § 1.  Enhver, der mod løn eller som ulønnet medhjælper  

 antages til i en arbejdsgivers tjeneste varigt, midlertidigt eller  

 forbigående at udføre arbejde her i landet, er forsikret mod følgerne af  

 arbejdsskade efter denne lov.
Forsikret er endvidere medlemmer af  

 arbejdsgiverens familie, dog ikke ægtefællen, for så vidt de efter  

 beskaffenheden og omfanget af deres arbejde i arbejdsgiverens virksomhed kan  

 sidestilles med andre arbejdere.
 Stk. 2.  Som ligestillet med en person, der er antaget  

 til udførelse af arbejde her i landet, anses søfarende, der gør tjeneste på  

 dansk skib.
 § 2.  Forsikringen omfatter alt arbejde for  

 arbejdsgiveren, herunder arbejde i hans virksomhed, erhvervsmæssig eller ej,  

 i hans personlige husholdning og ved udførelse af privat tjeneste for  

 arbejdsgiveren og hans familie.
 § 3.  Lovens regler finder tillige anvendelse på  

 personer:
 § 4.  Socialministeren fastsætter regler om, i hvilket  

 omfang loven skal gælde for den personkreds, der er omfattet af afsnit VI og  

 VII i lov om social bistand.
 Stk. 2.  Chefen for sikringsstyrelsen kan fastsætte  

 regler om anvendelse af loven på personer, der i arbejdsgiverens tjeneste  

 udsendes til midlertidigt arbejde i udlandet.
DEN FORSIKRINGSPLIGTIGE ARBEJDSGIVER § 5.  Enhver arbejdsgiver, som i sin tjeneste  

 beskæftiger personer som nævnt i § 1, har forsikringspligt efter loven for  

 disse personer, jfr. dog stk. 2 og 3.
Stk. 2.  Reder for et skib, som er indført eller skal  

 indføres i det danske skibsregister, har forsikringspligt for enhver person,  

 omfattet af § 1, der er antaget til at udføre arbejde om bord på skibet,  

 uanset om den pågældende er ansat eller aflønnet af andre end rederen, og  

 uanset om arbejdet vedrører andet end skibets drift.
Forsikringspligten  

 omfatter også personer, der helt eller delvis ejer skibet, og som udfører  

 arbejde på dette, medmindre skibet udelukkende anvendes til lystsejlads.
Stk. 3.  Forsikringspligten omfatter ikke medhjælp i en  

 privat husholdning, hvis den samlede beskæftigelse i husholdningen ikke  

 overstiger 400 timer i et kaldenderår.
Ydelser i anledning af arbejdsskade,  

 der overgår sådan medhjælp, udbetales forskudsvis af sikringsstyrelsen og  

 fordeles for hvert kalenderår på samtlige godkendte forsikringsselskaber i  

 forhold til deres præmieindtægt.
 § 6.  Forsikringspligtig arbejdsgiver for en skadelidt  

 er den arbejdsgiver, i hvis virksomhed eller tjeneste arbejdsskaden er  

 indtrådt, jfr. dog stk. 2 og 3, samt § 5, stk. 2 og 3.
Stk. 2.  Forsikringspligtig arbejdsgiver for en  

 skadelidt, der har pådraget sig sygdom som nævnt i § 10, er arbejdsgiveren i  

 den virksomhed, i hvilken den sygdomsramte senest før sygdommens påvisning  

 har været udsat for skadelige påvirkninger, der antages at have medført den  

 pågældende sygdom.
Dette gælder dog ikke, såfremt det godtgøres, at sygdommen  

 skyldes arbejde i anden virksomhed.
 Stk. 3.  Kan en forsikringspligtig arbejdsgiver efter  

 stk. 2 ikke med rimelig sandsynlighed udpeges, udbetales ydelserne efter  

 loven forskudsvis af sikringsstyrelsen og fordeles for hvert finansår på de  

 godkendte forsikringsselskaber og forsikringsforbundene, staten og de  

 kommuner, der i medfør af § 41 ikke har tegnet forsikring efter denne lov.  

 Fordelingen foretages af sikringsstyrelsen i forhold til de bidragspligtiges  

 præmieindtægt eller, når forsikring ikke er tegnet, i forhold til et af  

 sikringsstyrelsen skønsmæssigt fastsat præmiebeløb, der svarer til risikoen.
 § 7.  Har en arbejdsgiver overtaget udførelsen af et  

 arbejde, er han forsikringspligtig arbejdsgiver også for de personer, som  

 kontrahenten overlader ham til arbejdets udførelse.
Stk. 2.  Den, der driver virksomhed eller udfører  

 arbejde, hvortil der er knyttet forsikringspligt, anses som  

 forsikringspligtig arbejdsgiver for dem, der er beskæftiget ved virksomheden  

 eller arbejdet, uanset om de er antaget af en anden arbejdsgiver, der har  

 overtaget udførelsen af en del af arbejdet.
Såfremt den anden arbejdsgiver  

 selv har sine ansatte forsikret, anses han som forsikringspligtig  

 arbejdsgiver.
 § 8.  Enhver, for hvem sædvanlig mindst 3/5 af  

 årsindtægten stammer fra personligt arbejde ved fiskeri, skal i det omfang,  

 han driver dette erhverv for egen regning, tegne forsikring for sin egen  

 person.
ARBEJDSSKADEN § 9.  Ved arbejdsskade forstås i loven:
§ 10.  Som erhvervssygdom anses sygdomme, som efter  

 medicinsk og teknisk erfaring er forårsaget af særlige påvirkninger, som  

 bestemte persongrupper gennem deres arbejde eller de forhold, hvorunder dette  

 foregår, er udsat for i højere grad end personer uden sådant arbejde.
Chefen  

 for Sikringsstyrelsen fastsætter, hvilke sygdomme der anses for  

 erhvervssygdomme.
Det kan herved bestemmes, at sygdomme kun anses for  

 erhvervssygdomme, når de er forårsaget af arbejde i bestemte arbejdsområder  

 eller andre særlige vilkår er opfyldt.
 Stk. 2.  En person, der har pådraget sig en  

 erhvervssygdom, har krav på ydelser efter loven, medmindre det anses for  

 overvejende sandsynligt, at pågældendes sygdom skyldes andre forhold end de  

 erhvervsmæssige.
Stk. 3.  Ydelser efter loven kan tillige tilkendes for  

 andre sygdomme end erhvervssygdomme, såfremt det godtgøres, enten at  

 sygdommen efter den nyeste medicinske erfaring opfylder de krav, som er nævnt  

 i stk. 1, 1. og 3. pkt., eller at den må anses for udelukkende eller i  

 overvejende grad at være forårsaget af arbejdets særlige art.
Tilfælde, der  

 anmeldes efter 1. pkt., skal forelægges for det i § 11 nævnte udvalg, inden  

 afgørelse træffes.
Stk. 4.  Hvor der i loven knyttes retsvirkninger til  

 dagen for en arbejdsskades indtræden (skadedatoen), gælder disse, for så vidt  

 angår erhvervssygdomme efter stk. 1 og sygdomme efter stk. 3, fra den dag, Sikringsstyrelsen bestemmer, hvilket af de nævnte tidspunkter, der i hvert  

 tilfælde skal lægges til grund.
Ved afgørelsen skal sikringsstyrelsen så vidt  

 muligt vælge det for de sikrede mest gunstige tidspunkt.
 § 11.  Socialministeren nedsætter et udvalg, med  

 hvilket sikringsstyrelsen mindst hvert andet år skal optage forhandling med  

 henblik på en almindelig revision af, hvilke sygdomme der kan anses for  

 erhvervssygdomme.
 Stk. 2.  Udvalget består af en formand og 6 andre  

 medlemmer, der udnævnes for 3 år ad gangen.
Stk. 3.  Socialministeren udnævner udvalgets formand og  

 medlemmer samt stedfortrædere for disse.
Formanden udnævnes efter indstilling  

 fra sikringsstyrelsen, et medlem efter indstilling fra sundhedsstyrelsen, et  

 medlem efter indstilling fra direktoratet for arbejdstilsynet, to medlemmer  

 efter indstilling fra Dansk Arbejdsgiverforening og to medlemmer efter  

 indstilling fra Landsorganisationen i Danmark.
 Stk. 4.  Socialministeren fastsætter udvalgets  

 forretningsorden.
 § 12.  Socialministeren fastsætter bestemmelser om, at  

 læger og tandlæger til sikringsstyrelsen skal anmelde såvel klare som  

 formodede tilfælde af de sygdomme, der er nævnt i § 10, og som de pågældende  

 gennem deres erhverv bliver bekendt med.
 § 13.  Et påvist tab af erhvervsevne, et varigt meen  

 eller en persons død anses at være en følge af arbejdsskaden, medmindre  

 overvejende sandsynlighed taler herimod.
§ 14.  Har en person fremkaldt eller væsentlig bidraget til arbejdsskadens indtræden, kan krav  

 på erstatning for tab af erhvervsevne og for varigt meen nedsættes eller helt  

 bortfalde.
Sikringsstyrelsen skal i så fald udtrykkeligt udtale det i sin  

 afgørelse.
 § 15.  Er Danmark i krig, anses skaden som følge af  

 krigshandlingerne ikke som arbejdsskade, medmindre skaden rammer personer,  

 der er forsikret i de ulykkesforsikringsforbund, som er nævnt i § 49.
ANMELDELSE OG SAGSOPLYSNING § 16.  En arbejdsskade, der antages at kunne begrunde  

 krav på ydelser efter loven, skal anmeldes snarest muligt og senest 8 dage  

 efter skadens indtræden til vedkommende forsikringsselskab eller, når der  

 ikke er tegnet forsikring, til sikringsstyrelsen.
 Stk. 2.  En arbejdsskade, der ikke er anmeldt efter stk.  

 1, og som har medført, at skadelidte endnu ikke på 5 ugers dagen for skadens  

 indtræden kan genoptage sædvanligt arbejde i fuldt omfang, skal anmeldes  

 senest 8 dage herefter.
 Stk. 3.  For de sygdomme, der er nævnt i § 10, regnes  

 anmeldelsesfristerne fra det tidspunkt, da den anmeldelsespligtige har fået  

 kendskab til, at sygdommen må antages at være arbejdsbetinget.
Stk. 4.  Sikringsstyrelsen skal inden 48 timer  

 underrettes om dødsfald, der må antages at være forårsaget af en  

 arbejdsskade.
Det samme gælder ethvert dødsfald indtruffet på en  

 arbejdsplads.
Underretning skal finde sted, selv om den arbejdsskade, der kan  

 have medført dødsfaldet, allerede er anmeldt eller skal anmeldes efter stk.  

 1-3.
§ 17.  Anmeldelsespligten påhviler den  

 forsikringspligtige arbejdsgiver eller den, som på hans vegne forestår  

 pågældende virksomhed.
For sygdomme, der er nævnt i § 10, påhviler  

 anmeldelsespligten den arbejdsgiver, hos hvem skadelidte senest var ansat, da  

 sygdommen blev påvist, selv om denne er en anden end den forsikringspligtige.
 Stk. 2.  For personer, der er ansat i arbejdsgiverens  

 husholdning, og for hvem han ikke har forsikringspligt, jfr. § 5, stk. 3,  

 påhviler anmeldelsespligten arbejdsgiveren.
 Stk. 3.  For personer, som har tegnet forsikring for sig  

 selv efter § 8, skal anmeldelsen foretages af de pågældende eller deres  

 efterladte.
 § 18.  Chefen for sikringsstyrelsen fastsætter regler  

 for, hvilke oplysninger anmeldelsen skal indeholde, og hvorledes anmeldelse  

 skal ske, herunder hvilke anmeldelser forsikringsselskabet skal videresende  

 til sikringsstyrelsen samt tidspunktet herfor.
Stk. 2.  Chefen for sikringsstyrelsen fastsætter, hvilke  

 blanketter der skal benyttes ved anmeldelse og ved de lægeerklæringer, der er  

 nødvendige til sagens behandling.
Chefen for sikringsstyrelsen fastsætter  

 endvidere regler for, i hvilket omfang lægeerklæringer og lægeattester, jfr.  

 stk. 3, skal honoreres med fast takst, samt størrelsen af denne takst.
 Stk. 3.  Forsikringsselskabet afholder udgifter til  

 lægeerklæringer, herunder speciallægeerklæringer og obduktionserklæringer, og  

 til udtalelser og dokumentationer i øvrigt, herunder revisionsopgørelser, som  

 er nødvendige til oplysning og behandling af en sag, der er indbragt for  

 sikringsstyrelsen.
§ 19.  Er anmeldelse ikke indsendt rettidigt, kan krav  

 om erstatning dog rejses af skadelidte eller de efterladte over for  

 sikringsstyrelsen eller vedkommende forsikringsselskab inden for en frist af  

 1 år fra arbejdsskadens indtræden.
For sygdomme som omhandlet i § 10 regnes  

 fristen fra det tidspunkt, da skadelidte har fået kendskab til, at sygdommen  

 må antages at være arbejdsbetinget.
Sikringsstyrelsen kan se bort fra denne  

 frist, når der er særlig grund dertil.
 § 20.  Sikringsstyrelsen kan udsende sagkyndige til at  

 foretage undersøgelse på stedet.
 Stk. 2.  Sikringsstyrelsen kan af arbejdsgivere,  

 ansatte, kommuner og andre vedkommende, herunder sygehuse, institutter og  

 behandlende læger m.v., forlange meddelt enhver oplysning, styrelsen skønner  

 er af betydning, herunder eventuelle politirapporter, hospitalsjournaler med  

 hvad dertil hører, produktionsprocedurer, produkters og stoffers kemiske  

 bestanddele eller afskrift af sådanne rapporter, journaler og formler.  

 Endvidere kan styrelsen forlange retsligt forhør i overensstemmelse med  

 retsplejelovens § 1018, at få udskrift heraf, samt at der foretages obduktion  

 efter reglerne om lovmæssige obduktioner.
 Stk. 3.  For personer, der er nævnt i § 5, stk. 2,  

 påhviler det skibsføreren at tilføre skibsdagbogen fyldige oplysninger om  

 arbejdsskadens indtræden og omstændighederne i forbindelse hermed.
§ 21.  Skadelidte skal snarest muligt efter  

 arbejdsskadens indtræden lade sig undersøge af en læge og derefter gennemgå  

 den lægebehandling eller den optræning, som lægen eller sikringsstyrelsen  

 finder nødvendig.
Skadelidte skal om nødvendigt lade sit indlægge til  

 observation på sygehus eller lignende institution.
Skadelidte skal endvidere  

 efter sikringsstyrelsens bestemmelse lade sig undersøge af en læge, udpeget  

 af sikringsstyrelsen, lade sig arbejdsprøve og efter anmodning afgive  

 mundtlig forklaring for sikringsstyrelsen.
Stk. 2.  Forsikringsselskabet skal afholde  

 rejseudgifter, der er forbundet med skadelidtes opfyldelse af pligter efter  

 stk. 1. Forsikringsselskabet skal endvidere yde erstatning for dokumenteret  

 tabt arbejdsfortjeneste i de tilfælde, der er nævnt i stk. 1, 2. og 3. pkt.,  

 såfremt fraværet er af mindst 2 timers varighed.
Som grundlag for beregningen  

 kan højst anvendes den timefortjeneste, der svarer til den i § 37, stk. 3,  

 nævnte årsløn.
 Stk. 3.  Stk. 2 gælder også, når den sociale  

 ankestyrelse har begæret de oplysninger, der er nævnt i stk. 1.
§ 22.  Sikringsstyrelsen kan efter forhandling med  

 direktoratet for arbejdstilsynet henstille til skadelidte, at han under  

 arbejdets udførelse iagttager sådanne forsigtighedsregler, som skønnes egnede  

 til at forebygge, at en arbejdsbetinget sygdom bliver forværret eller  

 genopblusser.
Endvidere kan sikringsstyrelsen henstille til skadelidte, at  

 han ikke udfører bestemte former for arbejde, såfremt dette er påkrævet for  

 at forhindre, at sygdommen bliver forværret eller genopblusser.  

 Henstillingerne kan gives som midlertidige eller varige.
Henstillingerne skal  

 meddeles skadelidte i anbefalet brev med vejledning om de retlige følger,  

 hvis henstillingen ikke efterkommes.
Stk. 2.  Medfører en henstilling indtægtstab for  

 skadelidte, kan sikringsstyrelsen bestemme, at der ydes skadelidte en  

 godtgørelse i anledning af det opståede indtægtstab i tiden indtil afgørelse  

 træffes om erstatning for forringelse af erhvervsevnen.
Sikringsstyrelsen  

 bestemmer, på hvilken måde og med hvilket beløb godtgørelsen skal ydes.
 § 23.  Efterkommer skadelidte ikke de krav eller  

 henstillinger, der er nævnt i §§ 21 og 22, eller modarbejder han sin  

 helbredelse ved tilsidesættelse af givne forskrifter, kan sikringsstyrelsen  

 bestemme, at hans ret til erstatning helt eller delvis bortfalder.
 Stk. 2.  Såfremt de efterladte modsætter sig obduktion,  

 kan sikringsstyrelsen bestemme, at retten til erstatning bortfalder.
YDELSERNE § 24.  Ydelserne efter loven er:
 SYGEBEHANDLING, OPTRÆNING OG HJÆLPEMIDLER M.M.
§ 25.  Skønner sikringsstyrelsen under sagens  

 behandling, at sygebehandling eller optræning er nødvendig for at opnå bedst  

 mulig helbredelse, skal forsikringsselskabet betale udgifterne herved i det  

 omfang, disse ikke kan afholdes efter lov om offentlig sygesikring eller som  

 led i behandlingen på offentligt sygehus.
Optræningen skal foretages som  

 efterbehandling under lægelig kontrol i umiddelbar tilknytning til  

 sygebehandlingen i de optræningsinstitutioner, sikringsstyrelsen har godkendt  

 hertil.
 Stk. 2.  Skønner sikringsstyrelsen under sagens  

 behandling, at anskaffelse af proteser, briller og lignende hjælpemidler samt  

 sygevogne er nødvendig for at sikre sygebehandlingens eller genoptræningens  

 resultater, for at formindske arbejdsskadens følger eller for nøjere at kunne  

 bestemme omfanget af erhvervsevnetabet og graden af varigt meen, skal  

 forsikringsselskabet betale udgifterne hertil.
 Stk. 3.  Stk. 1 og 2 gælder også ved genoptagelse af  

 sagen med henblik på en ændret vurdering af erhvervsevnetabet og det varige  

 meen.
 Stk. 4.  Har en forsikret under arbejdet anvendt et af  

 de hjælpemidler, der er nævnt i stk. 2, og er hjælpemidlet blevet beskadiget  

 som følge af arbejdet eller de forhold, hvorunder arbejdet foregår, skal  

 forsikringsselskabet afholde udgifterne til reparation, eventuelt fornyelse  

 af hjælpemidlet.
§ 26.  Når der efter sygebehandling, optræning eller  

 anden revalidering er grundlag for at skønne over skadelidtes fremtidige  

 tilstand og erhvervsmuligheder, afgør sikringsstyrelsen, om der tilkommer  

 skadelidte erstatning for tab af erhvervsevne og erstatning for varigt meen.  

 Afgørelsen skal så vidt muligt træffes inden 1 år og senest inden 3 år efter  

 arbejdsskadens indtræden.
For de sygdomme, der er nævnt i § 10, regnes  

 fristen dog fra dagen for tilfældets anmeldelse.
 Stk. 2.  Afgørelse af erstatningsspørgsmålene efter §§  

 27 og 28 kan træffes særskilt.
ERSTATNING FOR TAB AF ERHVERVSEVNE § 27.  Har en arbejdsskade medført nedsættelse af  

 skadelidtes evne til at skaffe sig indtægt ved arbejde, tilkommer der ham  

 erstatning for tab af erhvervsevne.
Erstatning ydes dog ikke, såfremt  

 erhvervsevnetabet er mindre end 15 pct.
 Stk. 2.  Ved bedømmelsen af erhvervsevnetabet skal  

 sikringsstyrelsen tage hensyn til skadelidtes muligheder for at skaffe sig  

 indtægt ved sådant arbejde, som med rimelighed kan forlanges af ham efter  

 hans evner, uddannelse, alder og muligheder for erhvervsmæssig omskoling og  

 optræning.
 Stk. 3.  Erstatningen tilkendes som en løbende ydelse,  

 medmindre denne kapitaliseres efter reglerne i § 39.
 Stk. 4.  Ved fuldstændigt tab af erhvervsevne udgør den  

 løbende ydelse årlig 3/4 af skadelidtes årsløn, jfr. § 37, og ved nedsættelse  

 af erhvervsevnen en forholdsmæssig del heraf.
 Stk. 5.  Den årlige ydelse udbetales med 1/12 månedlig  

 forud og løber fra tidspunktet for afgørelsen, medmindre sikringsstyrelsen  

 skønner, at særlige omstændigheder taler for et andet tidspunkt.
 Stk. 6.  Fra udgangen af den måned, hvor den  

 erstatningsberettigede fylder 67 år, afløses den løbende ydelse af et  

 engangsbeløb på 2 gange den årlige ydelse efter stk. 4. Er en  

 erstatningsberettiget på tidspunktet for afgørelsen fyldt 67 år, udbetales  

 erstatningen som anført i 1. pkt.
ERSTATNING FOR VARIGT MEEN § 28.  Har en arbejdsskade påført skadelidte varig og  

 ikke ubetydelig skade af medicinsk art, tilkommer der ham erstatning for  

 varig meen.
Erstatning ydes dog ikke, såfremt meengraden fastsættes til  

 mindre end 5 pct.
 Stk. 2.  Sikringsstyrelsen fastsætter meengraden på  

 grundlag af skadens medicinske art og omfang og under hensyn til de af  

 arbejdsskaden forvoldte ulemper i skadelidtes personlige livsførelse.
Stk. 3.  Ved en meengrad på 100 pct. udgør den årlige  

 ydelse 13.000 kr.
Styrelsen kan i ganske særlige tilfælde fastsætte en højere  

 årlig ydelse, der dog højst kan udgøre 120 pct. af 13.000 kr.
Ved lavere  

 meengrader udgør den årlige ydelse en forholdsmæssig del af 13.000 kr.  

 Beløbene reguleres efter § 38.
Stk. 4.  Meenerstatningen udbetales som et kapitalbeløb,  

 beregnet på grundlag af den efter stk. 3 fastsatte årlige ydelse.
Såfremt  

 skadelidte ønsker det, kan kapitalisering dog undlades ved meengrader på 50  

 pct. eller derover.
 Stk. 5.  Ønsker skadelidte meenerstatningen udbetalt i  

 form af en årlig ydelse, løber denne for livstid og udbetales med 1/12  

 månedlig forud fra tidspunktet for afgørelsen.
GENOPTAGELSE AF ERSTATNINGSSPØRGSMåL § 29.  Skønner sikringsstyrelsen, at de  

 omstændigheder, der har været bestemmende for fastsættelsen af erstatning  

 efter §§ 27 og 28, har forandret sig væsentligt, kan erstatningsspørgsmålet  

 genoptages indenfor en frist af 5 år fra erstatningens første fastsættelse.  

 Hvis sikringsstyrelsen i det enkelte tilfælde skønner, at den endelige  

 afgørelse af omfangen af erhvervsevnetabet eller af det varige men ikke kan  

 træffes inden for denne frist, fastsætter styrelsen inden udløbet af fristen  

 en ny frist for genoptagelse af sagen til endelig afgørelse.
Såfremt ganske  

 særlige omstændigheder taler herfor, kan styrelsen se bort fra fristerne.
 Stk. 2.  Modtageren af løbende ydelse efter §§ 27 og 28  

 skal underrette sikringsstyrelsen eller forsikringsselskabet om enhver  

 forandring i sine forhold, om kan formodes at medføre en nedsættelse eller  

 bortfald af ydelsen, ligesom sikringsstyrelsen og forsikringsselskabet skal  

 være opmærksom på, om der indtræder sådanne forandringer i modtagerens  

 forhold.
OVERGANGSBELØB VED DØDSFALD § 30.  Har en arbejdsskade medført døden, tilkommer  

 der den efterladte ægtefælle et overgangsbeløb een gang for alle på 17.000  

 kr., reguleret efter § 38, såfremt ægteskabet var indgivet før arbejdsskadens  

 indtræden og samlivet bestod på tidspunktet for skadelidtes død.
 Stk. 2.  Er ægteskabet indgået efter arbejdsskadens  

 indtræden, har den efterladte ægtefælle krav på samme overgangsbeløb, såfremt  

 ægteskabet på tidspunktet for skadelidtes død havde bestået de sidste 5 år og  

 ægtefællerne levede sammen på tidspunktet for skadelidtes død.
 Stk. 3.  Overgangsbeløbet tilkommer endvidere en  

 efterladt, som før arbejdsskadens indtræden levede sammen med skadelidte i et  

 ægteskabslignende forhold, såfremt samlivet på tidspunktet for dødens  

 indtræden havde bestået de sidste 5 år.
 Stk. 4.  Efterlader afdøde sig ingen, der er berettiget  

 til overgangsbeløb efter stk. 1-3, kan sikringsstyrelsen tilkende en anden  

 efterladt person overgangsbeløbet, når særlige omstændigheder taler derfor.
ERSTATNING FOR TAB AF FORSØRGER § 31.  Den, der er berettiget til overgangsbeløb efter  

 § 30, stk. 1-3, og som ved skadelidtes død har mistet en forsørger, eller som  

 ved dødsfaldet på anden måde har fået sine forsørgelsesmæssige forhold  

 forringet, har ret til erstatning herfor.
Erstatningen fastsættes under  

 hensyn til forsørgelsens omfang og den efterladtes muligheder for at forsørge  

 sig selv, når alder, helbredstilstand, uddannelse, beskæftigelse samt  

 forsørgerforhold og økonomiske forhold tages i betragtning.
Stk. 2.  Erstatningen ydes i form af en tidsbestemt  

 løbende ydelse, som årlig udgør 30 pct. af afdødes årsløn, jfr. § 37, og som  

 udbetales med 1/12 månedlig forud.
Perioden kan højst fastsættes til 10 år.
 Stk. 3.  Ydelse efter stk. 2 løber uændret i den  

 fastsatte periode, medmindre ydelsen helt eller delvis omsættes til  

 kapitalbeløb eller den berettigede afgår ved døden.
Stk. 4.  Fra udgangen af den måned, hvor den  

 erstatningsberettigede fylder 67 år, afløses den løbende ydelse af et  

 engangsbeløb på 2 gange den årlige ydelse.
Er en erstatningsberettiget på  

 tidspunktet for skadelidtes død fyldt 67 år, udbetales erstatningen som  

 anført i 1. pkt.
Stk. 5.  Skønner sikringsstyrelsen, at en efterladt ikke  

 er erstatningsberettiget efter stk. 1, kan den efterladte inden for en frist  

 af 5 år fra styrelsens afgørelse herom kræve erstatningsspørgsmålet  

 genoptaget.
På samme måde kan en efterladt, der har fået tilkendt erstatning  

 efter stk. 1, jfr. stk. 2, inden for en frist af 5 år efter ydelsens ophør  

 kræve erstatningsspørgsmålet genoptaget med henblik på tilkendelse af  

 yderligere tidsbestemt løbende ydelse.
 § 32.  Efterlader afdøde sig børn, over for hvilke der  

 påhvilede ham forsøgelsespligt efter lov om social bistand, tilkommer der  

 hvert barn, som har den anden af sine forældre i live, en løbende årlig  

 ydelse på 10 pct. af afdødes årsløn indtil barnets fyldte 18. år.
Stk. 2.  Mister et barn, som modtager løbende ydelse  

 efter stk. 1, den anden af sine forældre, tilkommer der for den resterende  

 tid barnet en årlig ydelse på 20 pct. af afdødes årsløn.
Samme årlige ydelse  

 tilkommer indtil barnets fyldte 18. år hvert barn, for hvilket skadelidte ved  

 sin død stod som eneforsørger efter lov om social bistand.
 Stk. 3.  Er barnet ved det fyldte 18. år under  

 uddannelse, kan sikringsstyrelsen, når forholdene i øvrigt taler derfor,  

 forlænge ydelsen til tidspunktet for uddannelsens afslutning, dog længst til  

 pågældendes fyldte 21. år.
 Stk. 4.  Hvis ydelserne efter stk. 1-3 udregnes til mere  

 end 50 pct. af afdødes årsløn, nedsættes de enkelte ydelser efter  

 sikringsstyrelsens nærmere bestemmelse til samlet 50 pct. af afdødes årsløn.  

 Ydes der erstatning efter § 31, nedsættes ydelserne tilsvarende til 40 pct.  

 af afdødes årsløn.
 Stk. 5.  Ydelserne efter stk. 1-3 udbetales med virkning  

 fra dødsfaldet med 1/12 månedlig forud.
§ 33.  Såfremt de samlede årlige ydelser efter §§ 31  

 og 32 udgør mindre end 70 pct. af afdødes årsløn, kan sikringsstyrelsen inden  

 for denne begrænsning bestemme, at erstatning under særlige omstændigheder  

 skal tillægges andre, som afdøde helt eller delvis forsørgede, da  

 arbejdsskaden indtraf.
Sikringsstyrelsen kan bestemme, at erstatningen skal  

 udbetales som kapitalbeløb.
FÆLLES BESTEMMELSER § 34.  Når sikringsstyrelsen har meddelt parterne, at  

 en sag om en anmeldt arbejdsskade må anses for afsluttet, kan krav efter  

 loven i anledning af arbejdsskaden ikke rejses efter 1 år fra datoen for  

 meddelelsen, medmindre sikringsstyrelsen skønner, at ganske særlige  

 omstændigheder taler derfor.
 Stk. 2.  Såfremt afgørelse om tilkendegivelse af ydelse  

 efter loven ikke kan træffes på grund af forhold, der skyldes skadelidte  

 eller hans efterladte, bortfalder kravet efter 3 år regnet fra arbejdsskadens  

 indtræden.
 § 35.  Tilkommer der i anledning af en skade den  

 skadelidte pension efter lov om tjenestemandspension, nedsættes værdien af  

 skadelidtes erstatning for tab af erhvervsevnen med 2/3 af værdien af det  

 beløb, hvormed tjenestemandspensionen er forhøjet ud over den pension, der  

 svarer til tjenestealderen på tidspunktet for pensioneringen.
Stk. 2.  Medfører arbejdsskaden døden, og tilkommer der  

 de efterladte pension efter lov om tjenestemandspension, nedsættes løbende  

 årlig ydelse efter denne lov med 2/3 af det beløb, hvormed  

 tjenestemandspensionen er forhøjet ud over den pension, der svarer til  

 afdødes tjenestealder ved dødsfaldet.
Løbende årlig ydelse efter denne lov  

 udbetales fra udløbet af efterindtægtsperioden.
 Stk. 3.  Ved beregning af den tjenestemandspension, som  

 efter stk. 1-2 lægges til grund ved beregning af ydelser efter denne lov, ses  

 der bort fra det samordningsfradrag, der er nævnt i kapitel 9 i lov om  

 tjenestemandspension.
 Stk. 4.  Stk. 1-3 gælder endvidere andre  

 erstatningsberettigede, for hvem der med hensyn til pension er fastsat  

 regler, der svarer til reglerne i lov om tjenestemandspension.
§ 36.  Er der udbetalt skadelidte eller hans  

 efterladte ydelser efter lov om social pension eller lov om social bistand i  

 et tidsrum, for hvilket der senere tillægges skadelidte eller hans efterladte  

 erstatning som løbende ydelse efter denne lov, har vedkommende kommune krav  

 på at forsikringsselskabet at få udbetalt det beløb, hvormed de nævnte  

 pensioner m.v. ville være blevet nedsat, såfremt erstatningsydelsen havde  

 været løbende, da udbetaling af pensionerne m.v. fandt sted.
Kommunens krav  

 kan dog ikke overstige det beløb, der efter denne lov er tilkendt skadelidte  

 eller hans efterladte for nævnte tidsrum.
ÅRSLØNSFASTSÆTTELSEN § 37.  Som årsløn regnes skadelidtes samlede  

 arbejdsfortjeneste i det år, der går forud for datoen for arbejdsskadens  

 indtræden.
I årslønnen medregnes værdien af fri kost og logi samt værdien af  

 andre naturalydelser. Årslønnen ansættes efter et skøn, når særlige  

 ansættelsesforhold gør sig gældende, eller når skadelidte ikke har været  

 beskæftiget til samme løn i hele det foregående år.
 Stk. 2.  Chefen for sikringsstyrelsen fastsætter værdien  

 af kost og logi for personer, der har ophold hos arbejdsgiveren.
 Stk. 3.  Årslønnen kan ikke sættes højere end 107.500  

 kr., reguleret efter § 38.
 Stk. 4.  Er skadelidte under 21 år eller under  

 uddannelse, kan sikringsstyrelsen ved sit skøn over årslønsfastsættelsen tage  

 hensyn til den erhvervsindtægt, skadelidte kunne forvente at opnå efter det  

 fyldte 21. år eller efter uddannelsens afslutning, såfremt arbejdsskaden ikke  

 havde fundet sted. Årslønnen skal dog ansættes til mindst 40.000 kr.,  

 reguleret efter § 38, medmindre hans erhvervsevne allerede forud for  

 arbejdsskadens indtræden var nedsat i væsentlig grad.
 Stk. 5.  For personer, der er forsikret efter § 8,  

 beregnes erstatningen efter en årsløn på 40.000 kr., reguleret efter § 38.
Stk. 6.  Til brug ved beregning og regulering af løbende  

 ydelser fastsættes en grundløn.
Denne beregnes ved at multiplicere den  

 årsløn, der er fastsat efter reglerne i stk. 1-5, med forholdet mellem  

 107.500 kr. og det maksimale årslønsbeløb, der var gældende, da arbejdsskaden  

 indtraf.
§ 38.  De i §§ 28, 30 og 37, stk. 3-5, nævnte beløb  

 reguleres med samme procent, som ugelønnen er steget eller faldet i forhold  

 til april kvartal 1976. Ugelønnen beregnes som den af Danmarks Statistik  

 offentliggjorte gennemsnitlige timefortjeneste (inkl. dyrtidstillæg, men  

 bortset fra alle andre tillæg) for alle arbejdere inden for håndværk og  

 industri i hele landet i april kvartal, multipliceret med det ugentlige antal  

 arbejdstimer ved fuld sædvanlig arbejdstid.
De herefter fremkomne beløb  

 afrundes til nærmeste med 500 delelige kronebeløb.
 Stk. 2.  Løbende ydelsers grundløn, jfr. § 37, stk. 6,  

 reguleres med samme procent som de beløb, der er nævnt i stk. 1.
 Stk. 3.  Chefen for sikringsstyrelsen bekendtgør hvert  

 år inden udgangen af januar måned, hvilke reguleringer der skal finde sted.  

 Ændringerne har gyldighed fra den følgende 1. april.
Stk. 4.  Ved fastsættelsen af en løbende årlig ydelse  

 beregnes ydelsen, som om arbejdsskaden var indtruffet på afgørelsens  

 tidspunkt.
Det samme gælder kapitalerstatninger, der fastsættes mere end 3 år  

 efter arbejdsskadens indtræden.
 Stk. 5.  Løbende årlige ydelser, der ikke er delelige  

 med 12, forhøjes til nærmeste med 12 delelige kronebeløb.
ERSTATNINGSFORVALTNING OG  

 ERSTATNINGSUDBETALING § 39.  Løbende årlig ydelse, tilkendt efter § 27 for  

 tab af erhvervsevne på mindre end 50 pct., skal normalt og uden den  

 erstatningsberettigedes samtykke omsættes til et kapitalbeløb.
Anden løbende  

 årlig ydelse, tilkendt efter § 27, kan efter ansøgning fra den  

 erstatningsberettigede helt eller delvis omsættes til et kapitalbeløb, når  

 sikringsstyrelsen skønner det formålstjenligt med henblik på en bedring af  

 den pågældendes erhvervsmæssige eller økonomiske forhold.
 Stk. 2.  Erstatning for varigt meen, der efter den  

 erstatningsberettigedes ønske udbetales som løbende ydelse, § 28, stk. 4,  

 skal efter anmodning fra den erstatningsberettigede til sikringsstyrelsen  

 omsættes til et kapitalbeløb.
 Stk. 3.  Tidsbestemt løbende årlig ydelse, tilkendt  

 efter § 31, stk. 2, og § 33 for tab af forsørger, kan under tilsvarende  

 betingelser som anført i stk. 1, 2. pkt., helt eller delvis omsættes til et  

 kapitalbeløb.
 Stk. 4.  Omsætning af løbende ydelse til kapitalbeløb  

 finder sted på grundlag af ydelsens størrelse på omsætningstidspunktet.  

 Socialministeren fastsætter efter indstilling fra sikringsstyrelsen de  

 nærmere regler for omsætning af løbende ydelse til kapitalbeløb.
§ 40.  Udbetaling af kapitalbeløb, bortset fra de i  

 stk. 2 nævnte, sker gennem det sociale udvalg i den erstatningsberettigedes  

 opholdskommune.
Udbetalingen sker til fri rådighed, medmindre der for det  

 sociale udvalg fremkommer oplysninger, der gør en sådan udbetaling  

 utilrådelig.
I så fald træffer det sociale udvalg efter retningslinier  

 fastsat af sikringsstyrelsen bestemmelse om, på hvilken måde kapitalbeløbet  

 skal komme den berettigede til gode.
Er den berettigede umyndig, træffer det  

 sociale udvalg efter retningslinier fastsat af sikringsstyrelsen i det  

 enkelte tilfælde afgørelse af, hvorledes kapitalbeløbet bedst kommer den  

 pågældende til gode.
 Stk. 2.  Kapitalbeløbet, fastsat efter § 39, stk. 1, 2.  

 pkt., eller stk. 3, udbetales af vedkommende forsikringsselskab på den måde,  

 sikringsstyrelsen bestemmer i sin afgørelse om kapitaliseringen.
Stk. 3.  Øvrige ydelser efter lovens udbetales af  

 vedkommende forsikringsselskab til den berettigede.
Sikringsstyrelsen kan  

 såfremt forholdene gør det ønskeligt, udbetale ydelserne og derefter indkræve  

 det udlagte beløb hos forsikringsselskabet.
 Stk. 4.  Finder sikringsstyrelsen, at modtageren af en  

 løbende ydelse ikke bør have fri rådighed over ydelsen, træffer styrelsen  

 bestemmelse om, på hvilken måde ydelsen skal komme den pågældende til gode.
 Stk. 5.  Udbetales de i stk. 1-3 omhandlede beløb på  

 grund af anke eller af anden årsag senere end 14 dage fra datoen for  

 underretningen om sikringsstyrelsens afgørelse, forrentes beløbet med en  

 rente på 1 pct. under Nationalbankens diskonto.
 Stk. 6.  Uden for København og Frederiksberg kan  

 afgørelser efter stk. 1, truffet af det sociale udvalg, indbringes for  

 vedkommende amtsankenævn, der har den endelige administrative afgørelse.  

 Afgørelser efter stk. 1, truffet af de kommunale myndigheder i København og  

 på Frederiksberg, kan indbringes for den sociale ankestyrelse, der har den  

 endelige administrative afgørelse.
FORSIKRINGSPLIGTENS ORDNING § 41.  Staten og kommunerne har ikke pligt til at  

 afgive risikoen efter denne lov.
Det samme gælder civillisten.
 § 42.  Forsikringspligtige arbejdsgivere skal overføre  

 deres risiko efter loven til et forsikringsselskab, der er godkendt af  

 socialministeren, medmindre de er medlemmer af et forsikringsforbund som  

 nævnt i § 49.
§ 43.  Eftersikringsstyrelsens bestemmelse skal en  

 arbejdsgiver, som har undladt at tegne pligtig forsikring efter loven eller  

 at holde sådan forsikring i kraft, betale den præmie, han har unddraget  

 forsikringsselskabet.
Beløbet indbetales til sikringsstyrelsen og godskrives  

 samtlige godkendte forsikringsselskaber i forhold til deres præmieindtægt.  

 Betaler arbejdsgiveren ikke det skyldige beløb, har sikringsstyrelsen  

 udpantningsret for beløbet.
 § 44.  Foreligger der en arbejdsskade, og har  

 arbejdsgiveren undladt at opfylde sin forsikringspligt, udbetaler  

 sikringsstyrelsen forskudsvis ydelser efter loven til skadelidte eller hans  

 efterladte.
Stk. 2.  Arbejdsgiveren skal refundere sikringsstyrelsen  

 det udbetalte beløb, medmindre styrelsen skønner, at der har foreligget  

 sådanne undskyldende omstændigheder for arbejdsgiveren, at han helt eller  

 delvis bør fritages for betaling.
Sikringsstyrelsen har udpantningsret for  

 beløbet.
 Stk. 3.  Sikringsstyrelsen kan i det omfang, det skønnes  

 rimeligt, eftergive arbejdsgiveren beløbet.
 Stk. 4.  De beløb, som sikringsstyrelsen har udbetalt  

 efter stk. 1, fordeles med fradrag af eventuelt refunderede beløb efter stk.  

 2 på samtlige godkendte forsikringsselskaber efter reglerne i § 5, stk. 3.
 § 45.  Når et godkendt forsikringsselskab har  

 overtaget en forsikringspligtig arbejdsgivers risiko, hæfter selskabet, selv  

 om det ved forsikringsaftalen er gået ud fra urigtige forudsætninger  

 vedrørende forsikringsansvarets art og omfang.
§ 46.  Godkendelse af gensidige selskaber gives ved  

 socialministerens stadfæstelse af vedtægten.
Vedtægten skal indeholde  

 bestemmelser, som sikrer medlemmernes opfyldelse af den solidariske  

 forpligtelse, der påhviler dem.
 Stk. 2.  Godkendelse af forsikringsaktieselskaber gives  

 af socialministeren på betingelser, der fastsættes for hvert enkelt selskab.
 Stk. 3.  De godkendte forsikringsselskaber skal følge en  

 vedtægt, stadfæstet af socialministeren for fællesordning (pool) for  

 løntalsregulering af løbende ydelser efter loven, medmindre det fremgår af  

 vedtægten, at selskabet er fritaget herfor.
Stk. 4.  For at et forsikringsselskab kan godkendes,  

 kræves det, at selskabets forsikringsbestand omfatter mindst 10.000  

 helårsarbejdere eller 10.000 arbejdsgivere, eller det skønnes, at selskabet  

 inden for et kortere tidsrum kan opnå et af disse antal.
En godkendelse  

 tilbagekaldes efter indstilling af sikringsstyrelsen, såfremt antallet af  

 helårsarbejdere eller arbejdsgivere går væsentligt ned under disse grænser.
§ 47.  De godkendte forsikringsselskaber er forpligtet  

 til at fastsætte præmierne således, at der ud over, hvad der er fornødent til  

 dækning af ydelserne efter loven, kun opkræves, hvad der er nødvendigt til  

 dækning af omkostningerne ved en forsvarlig administration m.v.
De nærmere  

 regler for denne beregning fastsættes af socialministeren efter forslag af  

 sikringsstyrelsen.
Stk. 2.  Ved reguleringer efter § 38 er de godkendte  

 forsikringsselskaber, uanset indgåede forsikringsaftaler, berettiget til at  

 regulere de fastsatte præmier med beløb, der svarer til de forøgede eller  

 formindskede udgifter, som følger af reguleringen.
Tegnede forsikringer  

 forbliver, uanset præmiereguleringen, i kraft, indtil de udløber.
Mener en  

 forsikringstager, at en foretagen præmieforhøjelse, der ikke har hjemmel i  

 forsikringsaftalen, er større, eller at en præmienedsættelse er mindre, end  

 hvad der svarer til den udgiftsændring, der skyldes reguleringen af  

 ydelserne, kan forsikringstageren indbringe spørgsmålet for sikringsstyrelsen  

 inden 4 uger efter modtagelsen af meddelelse om præmieændringen.
 Stk. 3.  I mangel af rettidig betaling af præmie for  

 lovpligtig arbejdsskadeforsikring har forsikringsselskabet  

 (forsikringsforbundet, jfr. § 49) udpantningsret for beløbet.
§ 48.  Ophører et selskabs godkendelse, hæfter  

 selskabet efter de på ophørstidspunktet gældende regler for de arbejdsskader,  

 der er indtruffet inden ophøret.
Såfremt senere foretagne reguleringer af  

 lovens ydelser, jfr. § 38, medfører udgifter, som selskabet ikke hæfter for,  

 afholdes disse forskudsvis af sikringsstyrelsen og fordeles for hvert  

 kalenderår på samtlige godkendte forsikringsselskaber efter reglerne i § 5,  

 stk. 3.
 Stk. 2.  Er det pågældende selskabs forsikringsbestand  

 overtaget af et andet selskab, påhviler det dog dette selskab at udrede  

 ydelserne.
Stk. 3.  Har en overtagelse som nævnt i stk. 2 ikke  

 fundet sted, overtager sikringsstyrelsen med virkning fra 3 års dagen for  

 godkendelsens bortfald afviklingen af de skader, for hvilke selskabet hæfter,  

 herunder tilkendte løbende ydelser.
Samtidig overdrages til sikringsstyrelsen  

 kapitaler, som selskabet har reserveret, og som vedrører selskabets bestand  

 af forsikring efter loven ved godkendelsens bortfald.
Såfremt disse kapitaler  

 efter sikringsstyrelsens skøn ikke er tilstrækkelige til dækning af  

 selskabets forpligtelser efter loven, hæfter selskabet for det manglende  

 beløb.
 Stk. 4.  De udgifter, der følger af skadernes afvikling,  

 betales forskudsvis af sikringsstyrelsen og fordeles for hvert kalenderår på  

 samtlige godkendte forsikringsselskaber efter reglerne i § 5, stk. 3. De  

 overdragne kapitaler fordeles efter samme regler.
 § 49.  Forsikringspligtige arbejdsgivere for personer  

 antaget til arbejde om bord på fartøj af enhver art, der sædvanligvis  

 anvendes i fiskerierhverv, er under gensidigt ansvar medlemmer af  

 Ulykkesforsikringsforbundet for dansk Fiskeri.
 Stk. 2.  Forsikringspligtige arbejdsgivere for personer  

 antaget til arbejde om bord på fartøj af enhver art, der sædvanligvis  

 anvendes i anden virksomhed end fiskerierhverv, er under gensidigt ansvar  

 medlemmer af Ulykkesforsikringsforbundet for dansk Søfart.
 Stk. 3.  Ulykkesforsikringsforbundene overtager tillige  

 forsikringsrisikoen efter loven for arbejdsgivere, der er forpligtet til at  

 tegne forsikring for sig selv, jfr. § 5, stk. 2, 2. pkt., og § 8.
 Stk. 4.  Stk. 1 og 2 gælder ikke for forsikringspligtige  

 arbejdsgivere for personer antaget til arbejde om bord på fartøj, der  

 udelukkende anvendes til lystsejlads, og som er målt til under 4  

 bruttoregistertons.
Stk. 5.  Ulykkesforsikringsforbundenes vedtægter  

 stadfæstes af socialministeren.
Vedtægterne skal indeholde bestemmelser om  

 medlemmernes pligt til at anmelde sig til forbundene og bestemmelser om  

 fastsættelse af præmierne.
 § 50.  Ethvert godkendt selskab samt  

 forsikringsforbundene skal til dækning af løbende ydelser efter loven afsætte  

 en særlig reserve, som beregnes efter nærmere regler, der fastsættes af  

 chefen for sikringsstyrelsen.
 Stk. 2.  Reserven skal anbringes i værdipapirer.  

 Socialministeren bestemmer efter indstilling fra sikringsstyrelsen arten af  

 de værdipapirer, hvori reservens midler skal anbringes, og fastsætter regler  

 for, til hvilken værdi de pågældende værdipapirer skal ansættes.
Stk. 3.  Inden 3 måneder efter regnskabsårets udgang  

 skal værdipapirerne forsynes med selskabets (forbundets) påtegning om, at de  

 skal tjene til dækning af reserven.
Ved værdipapirer, der efter kap.
V i  

 gældsbrevsloven kan være genstand for notering, skal påtegningen noteres.  

 Ihændehavergældsbreve, der ikke kan noteres på navn, og andre værdipapirer,  

 der skal lyde på ihændehaveren, påtegnes dog ikke, men indskrives eller gives  

 i forvaring i et godkendt forvaltningssted.
Det udstedte inskrivnings- eller  

 forvaringsbevis forsynes med den foreskrevne påtegning, der noteres af  

 bevisets udsteder.
Når indskrivning i øvrigt sker, er påtegning af de  

 indskrevne dokumenter unødvendig, når beviset påtegnes og påtegningen noteres  

 af bevisets udsteder.
Stk. 4.  Sikringsstyrelsen udnævner en tillidsmand, der  

 påser, at disse regler følges, og underskriver påtegningerne, hvorved de  

 pågældende værdipapirer anses som givet i håndpant til sikkerhed for  

 ydelsesmodtagerens krav efter loven.
For enkelte værdipapirer, der uden selv  

 at bære påtegning, er pantsat ved hjælp af indskrivnings- eller  

 forvaringsbevis, kan pantsætningen hæves ved tillidsmandens påtegning af  

 beviset eller på anden måde, som styrelsen bestemmer.
Pantsætningen ophører i  

 øvrigt ved tillidsmandens påtegning derom på vedkommende dokument.
 Stk. 5.  Socialministeren kan, når ganske særlige  

 omstændigheder taler derfor og efter indstilling af sikringsstyrelsen,  

 fritage et selskab for at følge reglerne i stk. 1-4.
 § 51.  Socialministeren kan efter indstilling fra  

 sikringsstyrelsen tilbagekalde godkendelsen af et forsikringsselskab, der  

 ikke opfylder lovens betingelser.
 Stk. 2.  Godkendelse af forsikringsselskaber samt  

 tilbagekaldelse af godkendelsen offentliggøres af sikringsstyrelsen.
 § 52.  De godkendte forsikringsselskaber,  

 forsikringsforbundene og de kommuner, der efter § 41 ikke har tegnet  

 forsikring efter loven, skal yde et årligt bidrag til dækning af udgifterne  

 ved sikringsstyrelsens og den sociale ankestyrelses administration af de  

 forhold, der omfattes af denne lov, og som vedrører de bidragspligtige.
Stk. 2.  Bidragets størrelse fastsættes af  

 socialministeren efter indstilling fra sikringsstyrelsen.
Fordelingen af  

 bidragene foretages af styrelsen i forhold til de bidragspligtiges  

 præmieindtægt eller, når forsikring ikke er tegnet, i forhold til et af  

 styrelsen skønsmæssigt beregnet præmiebeløb svarende til risikoen.
Inden  

 udgangen af september måned giver styrelsen de bidragspligtige meddelelse om  

 størrelsen af bidraget, der skal indbetales inden kalenderårets udgang.
SIKRINGSSTYRELSENS AFGØRELSER OG  

 KLAGEADGANGEN § 53.  Medmindre andet er fastsat, træffer  

 sikringsstyrelsen afgørelse af alle spørgsmål efter denne lov.
 Stk. 2.  Forinden sikringsstyrelsen træffer afgørelse  

 efter §§ 27, 28 og 30-33, skal den give skadelidte eller de efterladte,  

 forsikringsselskabet samt andre vedkommende lejlighed til at gøre sig bekendt  

 med de foreliggende oplysninger og til at udtale sig om sagen.
 § 54.  Sikringsstyrelsens afgørelser kan indbringes  

 for den sociale ankestyrelse.
Stk. 2.  Klage til ankestyrelsen indgives inden 4 uger  

 efter, at klageren har fået meddelelse om afgørelsen.
For en skadelidt eller  

 for efterladte, der på afgørelsens tidspunkt opholder sig på Færøerne eller i  

 det øvrige Europa uden for Danmark, er fristen dog 6 uger.
Opholder de sig  

 uden for Europa, er fristen 3 måneder.
Stk. 3.  Ankestyrelsen kan se bort fra overskridelse af  

 klagefristen, når der er særlig grund hertil.
Afgørelse herom træffes af  

 chefen for ankestyrelsen.
FORSKELLIGE BESTEMMELSER § 55.  Ydelser i henhold til loven kan ikke danne  

 grundlag for regreskrav mod en skadevolder, der har pådraget sig  

 erstatningspligt over for skadelidte eller dennes efterladte.
Skadelidtes  

 eller dennes efterladtes krav mod den erstatningsansvarlige nedsættes i det  

 omfang, forsikringsselskabet har betalt eller er pligtigt at betale  

 erstatningen til de pågældende efter denne lov.
§ 56.  Aftaler mellem forsikringspligtige og  

 forsikringsberettigede er ugyldige, når de går ud på eller fører til, at  

 nogen bestemmelse i loven ikke skal gælde, eller at den forsikrede skal  

 udrede en forsikringspræmie, som efter loven påhviler arbejdsgiveren, eller  

 at pligtige ydelser ikke skal beregnes efter loven.
Ligeledes er aftaler om  

 tilbageholdelse i løn i anledning af forsikring efter loven ugyldige.
§ 57.  Krav, som efter loven tilkommer en skadelidt  

 eller hans efterladte, kan ikke gøres til genstand for arrest, eksekution  

 eller anden retsforfølgning.
Retshandler, der afsluttes af de pågældende med  

 hensyn til sådanne krav, er ugyldige.
 § 58.  Regeringen kan indgå gensidig overenskomst med  

 fremmed stat om, i hvilket omfang lovens bestemmelser eller bestemmelserne i  

 den fremmede stats tilsvarende lovgivning skal anvendes på forhold, der  

 reguleres i loven.
 § 59.  Når en skade er indtruffet som følge af  

 forsikrede personers forsøg på redning af menneskeliv, jfr. § 3, nr. 2,  

 godtgøres ydelserne af vedkommende forsikringsselskab af statskassen.
 Stk. 2.  Såfremt en person, der ikke i øvrigt er  

 forsikret efter loven, pådrager sig skade ved forsøg på redning af  

 menneskeliv, jfr. § 3, nr. 3, betaler statskassen ydelserne efter loven.
 Stk. 3.  I de tilfælde, der omfattes af stk. 1 og 2,  

 beregnes skadelidtes årsløn efter lovens almindelige regler, uanset om  

 pågældende samtidig er forsikret efter § 8. Dette gælder dog ikke, hvis  

 anvendelse af § 37, stk. 5, fører til fastsættelse af en højere årsløn.
 § 60.  Staten og kommunerne udreder ydelser efter  

 loven for skade, som er en følge af udøvelse af borgerlige eller kommunale  

 ombud.
 § 61.  Sikringsstyrelsens tjenestemænd og dermed  

 ligestillede må ikke være ansat i eller tage del i ledelsen af et godkendt  

 forsikringsselskab.
 § 62.  Efter anmodning kan sikringsstyrelsen under  

 anvendelse af denne lovs bestemmelser i øvrigt afgive udtalelser om spørgsmål  

 vedrørende personskade, der ikke er omfattet af loven.
 Stk. 2.  For udtalelsen betales et gebyr, der fastsættes  

 af socialministeren.
 § 63.  En forsikringspligtig arbejdsgiver, der  

 undlader at tegne forsikring efter loven i et godkendt selskab eller at holde  

 forsikringen i kraft, straffes med bøde.
 Stk. 2.  På samme måde straffes en arbejdsgiver, som  

 ikke rettidigt anmelder en indtruffet arbejdsskade, jfr. kap. 3.
 Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 64.  Staten yder erstatning efter loven til sine  

 tjenestemænd, der er beskæftiget på Færøerne, samt til de af staten  

 beskæftigede arbejdere, der ikke har fast bopæl deer.
 Stk. 2.  Afgørelse truffet af det færøske  

 ulykkesforsikringsråd efter den færøske ulykkesforsikringslovgivning kan i  

 overensstemmelse med de heri fastsatte regler indbringes for den sociale  

 ankestyrelse.
SLUTNINGS- OG OVERGANGSBESTEMMELSER § 65.  Loven træder i kraft den 1. april 1978 og  

 anvendes på arbejdsskader indtruffet efter lovens ikrafttræden.
Stk. 2.  Fra samme tidspunkt ophæves lov om forsikring  

 mod følger af ulykkestilfælde, jfr. lovbekendtgørelse nr. 137 af 26. april  

 1968, lov om krigsulykkesforsikring for søfarende, jfr. lovbekendtgørelse nr.  

 91 af 18. marts 1948, samt lov nr. 109 af 18. marts 1941 om  

 krigsulykkesforsikring for lodser.
De nævnte love anvendes dog fortsat på  

 ulykkestilfælde, der er indtruffet før den 1. april 1978.  

 Arbejdsskadeforsikringslovens § 40 træder dog i stedet for  

 ulykkesforsikringslovens §§ 35, 38 og 43, og arbejdsskadeforsikringslovens §  

 66, jfr. § 38, træder i stedet for ulykkesforsikringslovens §§ 44 A og 44 B.
§ 66.  Løbende renter, der skal udbetales efter  

 ulykkesforsikringsloven, forhøjes fra den 1. april 1978 til 466 pct. af den  

 rente, der svarer til grundlønnen.
Renterne reguleres efter  

 arbejdsskadeforsikringslovens § 38, stk. 2. For kapitalerstatninger, der skal  

 udbetales efter ulykkesforsikringsloven, og som fastsættes mere end 3 år  

 efter ulykkestilfældet, anvendes arbejdsskadeforsikringslovens § 38, stk. 4.
 Stk. 2.  Dør en tilskadekommen, der modtager en rente,  

 beregnes og reguleres erstatning til de efterladte på grundlag af en årsløn,  

 der svarer til det rentebeløb, som er fastsat efter stk. 1.
 Stk. 3.  Stk. 1 og 2 gælder ikke for forsikringer tegnet  

 efter ulykkesforsikringslovens §§ 55, 58, 59 og 74.
 Stk. 4.  Rentemodtagere, der er fyldt 75 år, kan  

 forlange, at renten, efter at denne er nedsat efter ulykkesforsikringslovens  

 § 32, stk. 4, eller § 39, stk. 6, omsættes til et kapitalbeløb.
 Stk. 5.  Fristen, inden for hvilken den i stk. 4 nævnte  

 omsætning af rente til kapital kan ske, fastsættes af chefen for  

 sikringsstyrelsen, der ligeledes fastsætter regler for omsætning af rente til  

 efterladte.
 Stk. 6.  Den aldersgrænse, der er nævnt i stk. 4,  

 nedsættes fra den 1. april 1979 til 70 år og fra den 1. april 1980 til den 1.  

 i måneden efter, at den pågældende er fyldt 67 år.
§ 67.  De anerkendelser af forsikringsselskaber, der  

 er meddelt efter den tidligere ulykkesforsikringslovgivning, har fortsat  

 gyldighed.
Det samme gælder en arbejdsgivers fritagelse for at afgive  

 risikoen efter ulykkesforsikringsloven, meddelt i medfør af  

 ulykkesforsikringslovens § 15, stk. 13. Sådanne arbejdsgivere har samme  

 retsstilling efter denne lov som et forsikringsselskab.
Fordeling af bidrag  

 efter denne lovs §§ 5, stk. 3, 6, stk. 3, 44, stk. 4, og 52, stk. 2,  

 foretages i forhold til et af sikringsstyrelsen skønsmæssigt beregnet  

 præmiebeløb svarende til risikoen.
 Stk. 2.  Opstår der ved lovens ikrafttræden forøgede  

 udgifter vedrørende de løbende forsikringsaftaler for de godkendte  

 forsikringsselskaber, gælder § 47, stk. 2, tilsvarende.
 § 68.  Loven gælder ikke for Færøerne og Grønland, men  

 kan ved kgl. anordning sættes i kraft i Grønland med de ændringer, som følger  

 af de særlige grønlandske forhold.
Stk. 2.  For Færøernes vedkommende forbliver den i  

 henhold til ulykkesforsikringslovens § 82 udstedte kgl. anordning nr. 389 af  

 15. november 1966 for Færøerne om forsikring mod følger af ulykkestilfælde,  

 som ændret ved kgl. anordning nr. 487 af 13. september 1974, i kraft indtil  

 det tidspunkt, hvor den lovpligtige ulykkesforsikring overgår til det færøske  

 hjemmestyre som særanliggende.
Det samme gælder den i henhold til § 4 i lov  

 nr. 262 af 19. december 1936 om krigsulykkesforsikring for søfarende udstedte  

 kgl. anordning nr. 394 af 8. november 1939 for Færøerne om  

 krigsulykkesforsikring for søfarende.
 Stk. 3.  For Grønlads vedkommende forbliver den i  

 henhold til ulykkesforsikringslovens § 82 udstedte kgl. anordning nr. 42 af  

 2. februar 1962 for Grønland om forsikring mod følger af ulykkestilfælde, som  

 senest ændret ved kgl. anordning nr. 17 af 9. januar 1976, i kraft indtil det  

 tidspunkt, hvor arbejdsskadeforsikringsloven sættes i kraft for Grønland i  

 henhold til stk. 1.
 Stk. 4.  De kgl. anordninger, der er nævnt i stk. 2 og  

 3, kan i det tidsrum, hvor de forbliver i kraft for Færøerne og Grønland,  

 ændres ved kgl. anordning i det omfang, hvor de særlige færøske og  

 grønlandske forhold tilsiger det.
---------- § 28  i lov nr. 228 af 23. maj 1984 (lov om  

 erstatningsansvar) (* 1) indeholder følgende bestemmelse:
 § 28.  Loven træder i kraft den 1. oktober 1984 og  

 finder anvendelse på erstatningsansvar for skader, der indtræder efter lovens  

 ikrafttræden.
SOCIALMINISTERIET, DEN 15. DECEMBER 1986 MIMI STILLING JAKOBSEN /Finn Mortensen (* 1) Vedrører § 55.
