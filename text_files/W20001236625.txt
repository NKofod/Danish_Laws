Det anføres i klagen, at kvinden regnede med, at lægen sendte  

 en henvisning direkte til hospitalet.
Da hun imidlertid efter ca. 10 dage  

 intet havde hørt, ringede hun igen til lægen udenfor dennes  

 telefontid.
Lægen tilbød kvinden en konsultation samme dag til  

 nærmere undersøgelse evt. henvisning, men dette ønskede  

 hun ikke.
Klage over manglende henvisning efter  

 telefonsamtale Patientklagenævnet fandt ikke grundlag for kritik af den  

 praktiserende læges handlemåde i forbindelse med de to  

 telefoniske henvendelser.
 Nævnet lagde vægt på, at det forudsættes, at en  

 viderehenvisning indeholder så fyldige oplysninger som muligt -  

 herunder en relevant klinisk undersøgelse - således at en  

 korrekt visitation kan foretages.
 Patientklagenævnet fandt det derfor i overensstemmelse med  

 sædvanlig lægefaglig praksis, at kvinden henholdsvis ved den  

 første telefoniske henvendelse af lægens sekretær blev  

 opfordret til at ringe senere for at tale med lægen, og ved den anden  

 telefoniske henvendelse 10 dage senere af lægen blev tilbudt en klinisk  

 undersøgelse samme dag med henblik på en nærmere  

 stillingtagen til viderehenvisning.
 Patientklagenævnet fandt desuden, at den praktiserende læge  

 ikke kunne kritiseres for ikke selv telefonisk at have kontaktet kvinden  

 efter hendes første telefoniske henvendelse, hvor hun ikke havde  

 reageret  på opfordringen fra lægens sekretær om at ringe  

 igen i telefontiden med henblik på at høre, hvorledes  

 lægen forholdt sig til hendes ønske om en telefonisk  

 viderevisitation.
