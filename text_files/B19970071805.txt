I medfør af § 3 og § 6, stk. 2 i lov nr. 326 af 14. maj 1997 om støtte til forureningstruede vandindvindinger fastsættes følgende:
 § 1.  Følgende vandindvindinger kan søge om tilskud,  

 jf. lovens § 1, stk. 1:
 § 2.  Der kan ydes tilskud, hvis følgende betingelser  

 er opfyldt:
§ 3.  Der kan ikke ydes støtte til helt eller delvist  

 igangsatte projekter.
Arbejdet anses normalt for igangsat ved den fysiske  

 iværksættelse.
 Stk. 2.  Vandrådet, der er nedsat i henhold til  

 bekendtgørelse nr. 719 af 12. september 1997, kan dog i særlige tilfælde  

 beslutte, at der ydes støtte efter, at projektet er igangsat.
 Stk. 3.  Vandrådet kan dog ikke beslutte at yde støtte  

 til projekter, der er igangsat inden 1. januar 1997.
 § 4.  Ansøgning om tilskud efter loven sker på et  

 særligt ansøgningsskema, der udarbejdes af og rekvireres hos Miljøstyrelsen.
 Stk. 2.  Ansøgning om tilskud indsendes til  

 Miljøstyrelsen.
 § 5.  Vandrådet vurderer de indkomne ansøgninger.
 Stk. 2.  I forbindelse med denne vurdering kan Vandrådet  

 indhente en udtalelse hos de lokale myndigheder.
 Stk. 3.  Vandrådet kan i forbindelse med behandlingen af  

 ansøgningen lade den pågældende vandindvinding besigtige.
 § 6 .  Vandrådet træffer herefter afgørelse i sagen.
Stk. 2.  Hvis betingelserne anført i §§ 1-3 ikke er  

 opfyldt meddeles afslag på ansøgningen.
Dog kan Vandrådet i særlige tilfælde  

 fravige kravet anført i § 2, stk. 1, nr. 1.
 Stk. 3.  Hvis betingelserne anført i §§ 1-3 er opfyldt,  

 afgør Vandrådet, om der skal gives tilsagn om tilskud.
 Stk. 4.  Vandrådet kan ud fra miljømæssige, planmæssige  

 eller økonomiske overvejelser som betingelse for ydelse af tilskud kræve, at  

 projektet ændres.
 Stk. 5.  I forbindelse med tilsagn om ydelse af tilskud  

 kan Vandrådet nedsætte en følgegruppe, der skal have til opgave at påse, at  

 det bevilligede tiltag gennemføres som forudsat i tilsagnet.
 § 7.  Vandrådet fastsætter størrelsen af tilskuddet.
 Stk. 2.  Tilskuddet kan ikke overstige 40 % af de  

 godkendte tilskudsberettigede omkostninger inkl. moms.
 Stk. 3.  Inden udbetaling af tilskuddet fratrækkes 5.000  

 kr. ekskl. moms.
 Stk. 4.  Der kan til en vandindvinding over en tre-årig  

 periode højest udbetales et beløb svarende til det af Europa-kommissionen  

 fastsatte tærskelbeløb for de minimis støtteordninger, jf.  

 Europa-Kommissionens meddelse af 6. marts 1996.
 § 8.  Ansøgere, der har fået tilsagn om tilskud, skal  

 inden en af Vandrådet fastsat frist meddele, om tilsagnet vil blive udnyttet.
 § 9.  Tilskudsmodtageren er ansvarlig for projektets  

 gennemførelse inden for de anførte tidsmæssige og økonomiske rammer.
 Stk. 2.  Tilskud ydes alene til udgifter i  

 overensstemmelse med budgetopstillingen og de i ansøgningen angivne  

 oplysninger.
Stk. 3.  Hvis projektet opgives, forsinkes eller  

 forudsætningerne for tilsagnet i øvrigt ændres, skal Vandrådet straks  

 underrettes herom.
Større ændringer i projektet kan kun finde sted efter  

 aftale med Vandrådet.
Såfremt disse betingelser ikke overholdes, kan der  

 kræves hel eller delvis tilbagebetaling af det udbetalte tilskud.
 Stk. 4.  Vandrådet kan lade vandindvindingen besigtige i  

 den periode, hvor projektet pågår, ligesom rådet kan lade vandindvindingen  

 besigtige som et led i kontrollen af, at projektet er udført i  

 overensstemmelse med tilsagnet.
 § 10.  Tilskud kan først udbetales, når samtlige  

 udgifter til gennemførelse af projektet er afholdt, og der foreligger  

 dokumentation i form af en regnskabsoversigt for de faktisk afholdte udgifter  

 ved projektet, jf. dog stk. 4.
Stk. 2.  Regnskabsoversigten skal godkendes af en  

 statsautoriseret eller registreret revisor.
For kommunale vandværker  

 godkendes oversigten af den kommunale revision.
 Stk. 3.  Vandrådet kan kræve samtlige regnskabsbilag  

 indsendt til gennemsyn.
 Stk. 4.  Vandrådet kan bestemme, at tilskuddet udbetales  

 i rater, der modsvarer de faktisk afholdte omkostninger, eller i  

 undtagelsestilfælde a conto eller forud.
 § 11.  Selv om de dokumenterede udgifter overstiger  

 det beløb, der er lagt til grund for tilsagnet, ændres tilskuddet ikke.  

 Såfremt de dokumenterede udgifter er lavere end det beløb, der er lagt til  

 grund for tilsagnet, beregnes tilskuddet på baggrund af de faktisk afholdte  

 udgifter.
 Stk. 2.  Rådet kan dog i forbindelse med godkendelse af  

 ændringer i projektet beslutte at yde tilskud på grundlag af et større beløb,  

 jf. § 9, stk. 3.
 § 12.  Den, der i forbindelse med ansøgning om tilskud  

 giver urigtige eller vildledende oplysninger eller fortier oplysninger af  

 betydning for afgørelsen, straffes med bøde, medmindre højere straf er  

 forskyldt efter anden lovgivning.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 13 .  Bekendtgørelsen træder i kraft den 1. oktober  

 1997.
