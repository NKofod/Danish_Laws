 I medfør af §§ 9 og 10 i lov nr. 235 af 26. maj 1982 om foranstaltninger i  

 anledning af stormfaldet i 1981 (stormfaldsloven) fastsættes:
Garanti og rentetilskud § 1.  Tilsagn om garanti på statskassens vegne og  

 rentetilskud til lån, der optages i pengeinstitutter her i landet, kan efter  

 lovens § 1 gives til ejere af private skovejendomme til dækning af udgifter  

 vedrørende den i 1981 stormfældede mængde nåletræ, som overstiger  

 normalhugsten + 100 kubikmeter, og til ejere af private træindustrielle  

 virksomheder, der forarbejder eller agter at forarbejde stormfældet nåletræ.
 Stk.2.  Ved en skovejendom forstås helt eller delvis  

 skovbevoksede arealer, der efter § 8 i bekendtgørelse nr. 363 af 1. juli 1976  

 af lov om vurdering af landets faste ejendomme er vurderet under et.
Administration af ordningen § 2.  Ordningens administration henlægges til  

 Kongeriget Danmarks Hypotekbank og Finansforvaltning, i det følgende kaldt  

 hypotekbanken, der bistås af et af landbrugsministeriet nedsat  

 bedømmelsesudvalg.
Alle henvendelser stiles til: Kongeriget Danmarks  

 Hypotekbank og Finansforvaltning, Erhvervskontoret, Landgreven 4, 1301  

 København K.
 Stk.2.  Efter lovens § 9, stk. 2, kan afgørelser, der i  

 medfør af loven træffes af hypotekbanken, indbringes for landbrugsministeren  

 inden 4 uger fra den dag, afgørelsen er meddelt den pågældende.
Ansøgning om garanti og rentetilskud § 3.  Ansøgning om garanti og rentetilskud skal  

 udfærdiges på et skema, som kan rekvireres hos Dansk Skovforening, Amalievej 20, 1875  

 København V., tlf. (01) 24 42 66, og Danske Træindustrier, Kastelsvej 11,  

 2100 København Ø, tlf. (01) 26 13 26.
§ 4.  Ansøgning fra skovejere indgives til det  

 långivende pengeinstitut og videresendes af dette til hypotekbanken sammen  

 med kopi af låne- og håndpantsætningsdokumenter i underskrevet stand samt  

 tinglyst sikkerhedsdokument uden præjudicerende anmærkninger.
Ansøgningen  

 skal være modtaget i hypotekbanken inden den 30. juni 1983.
 Stk.2.  Ansøgning fra skovejere skal ledsages af:
 1. Stormfaldsattest.
 2. Kopi af eventuelle kontrakter om industriel  

 bearbejdning (»lønskæring«).
 3. Beskrivelse af eventuel oplagring: mængde, sted,  

 metode m.v.
 Stk.3.  Stormfaldsattest, der dokumenterer størrelsen af  

 ejendommens normalhugst og stormfaldet i 1981, udstedes af det  

 statsskovdistrikt, under hvilket statens tilsyn med den pågældende ejendom  

 henhører, og er gratis for skovejeren.
§ 5.  Ansøgning fra ejere af træindustrielle  

 virksomheder indgives til det långivende pengeinstitut og videresendes af  

 dette til hypotekbanken sammen med kopi af låne- og  

 håndpantsætningsdokumenter samt sikkerhedsdokument.
Ansøgningen skal være  

 modtaget i hypotekbanken inden den 31. december 1982.
 Stk.2.  Ansøgning fra ejere af træindustrielle  

 virksomheder skal ledsages af:
 1. Udførlig beskrivelse af den nuværende virksomhed,  

 herunder bl.a. beliggenhed, forbrug af nåletræ, produkter, afsætning.  

 Eventuelle tegninger vedlægges.
2. Udførlig beskrivelse af den påtænkte investering,  

 incl. formål og forventet effekt.
Eventuelle tegninger vedlægges.
 3. Specificerede budgetopstillinger for den påtænkte  

 investering omfattende anlægs- og driftsbudget.
Vilkår for ydelse af garanti og  

 rentetilskud § 6.  Lån til skovejere skal være sikret ved  

 oprykkende panteret inden for handelsværdien af låntagerens stormfaldsramte  

 ejendom, og lån til ejere af træindustrielle virksomheder skal være sikret  

 ved oprykkende panteret inden for virksomhedens handelsværdi, jfr. lovens §§  

 3, stk. 3, og 5, stk. 3.
 I særlige tilfælde kan landbrugsministeren godkende anden betryggende  

 sikkerhed.
 Stk.2.  Handelsværdien fastsættes som værdien ifølge en  

 efter den 25. november 1981 foretaget realkreditvurdering eller offentlig  

 vurdering i fri handel på sædvanlige prioriteringsvilkår på basis af  

 30-årige, 10 pct. obligationslån.
Stk.3.  Byrdefuldheden af foranstående prioriteter skal  

 beregnes ved sædvanlig omregning af realkreditlån til 30-årige, 10 pct.  

 obligationslån.
K-lån og statslån omregnes ikke, uanset forrentning, medens  

 kontantlån omregnes til obligationsrestgæld.
Alle andre lån end realkreditlån  

 gives et tillæg på 50 pct. i det omfang, summen af sådanne lån overstiger 30  

 pct. af handelsværdien fratrukket det garanterede låns hovedstol.
Omregning  

 skal dog ikke ske, hvis foranstående lån indestår i ejendommen ved  

 ejerskifte, og dette ikke er mere byrdefuldt end et 10 pct. + 3 pct. lån, som  

 fra kreditors side er uopsigeligt.
 Stk.4.  I lånedokumentet skal optages følgende særlige  

 bestemmelser:
Bevilling og udbetaling af lån § 7.  Lån efter denne bekendtgørelse bevilges af  

 pengeinstitutter her i landet.
 Stk.2.  Hypotekbanken meddeler det pågældende  

 pengeinstitut, om statsgaranti og rentetilskud kan bevilges og fremsender  

 garantierklæring for det godkendte lån til pengeinstituttet.
 Stk.3.  Udbetaling af lånet må ikke ske, før  

 pengeinstituttet har modtaget den i stk. 2 nævnte erklæring fra  

 hypotekbanken.
Garantiforpligtelsens indhold og ophør § 8.  Statens garantiforpligtelse indebærer, at staten  

 dækker 80 pct. af det tab, som pengeinstituttet vil lide, såfremt det  

 garanterede lånebeløb ikke indfries, og at staten som selvskyldnerkautionist  

 betaler 80 pct. af det forfaldne beløb, når påkrav fremsættes herom.
 Stk.2.  Garantien omfatter i henhold til lovens § 1,  

 stk. 5, nr. 1, ud over hovedstolen også renter, provision og omkostninger  

 m.v. i forbindelse med skadesløs indfrielse af det garanterede lånebeløb.
 § 9.  Hvor opsigelsesadgang foreligger, og  

 pengeinstituttet gør brug heraf, er pengeinstituttet berettiget til at fordre  

 80 pct. af den opgjorte restgæld betalt hos staten.
 Stk.2.  Ved misligholdelse med en ydelse kan  

 pengeinstituttet lade låneforholdet fortsætte og nøjes med at kræve 80 pct.  

 af restancen hos hypotekbanken.
 Stk.3.  Hypotekbanken er berettiget til at opsige  

 statsgarantien, dersom pengeinstituttet efter forhandling ikke ønsker at  

 opsige lånet ved misligholdelse med betaling af ydelser.
Stk.4.  Pengeinstituttet kan uden hypotekbankens  

 samtykke yde henstand med betaling af ydelser i indtil 6 måneder.
Henstand ud  

 over 6 måneder skal godkendes af hypotekbanken.
Såfremt der ved  

 misligholdelse eller henstand indgås aftale med låntager om en særlig  

 afviklingsordning, skal denne ligeledes godkendes af hypotekbanken.
 Stk.5.  Hypotekbanken skal inden 2 måneder efter  

 forfaldsdagen underrettes såvel om ydet henstand som om misligholdelse med  

 betaling af ydelser.
 § 10.  Pengeinstituttet er forpligtet til uden  

 ugrundet ophold at underrette hypotekbanken, såfremt det bliver bekendt med,  

at  ejendommen skifter ejer, at låntageren har givet urigtige  

 eller vildledende oplysninger eller fortiet oplysninger af betydning for  

 meddelelsen af tilsagn om garanti eller, at væsentlige forudsætninger  

 for disse tilsagn må antages at være bristede, herunder ophør af driften  

 eller forringelse af pantet.
 Stk.2.  Pengeinstituttet skal uden ugrundet ophold  

 underrette hypotekbanken i tilfælde af tvangsauktion, betalingsstandsning og  

 lignende.
§ 11.  Såfremt pengeinstituttet ved misligholdelse  

 undlader at tage skridt til realisation af de stillede sikkerheder, er  

 hypotekbanken berettiget til at forlange sikkerhederne udleveret, for at  

 hypotekbanken selv kan foranledige realisationen.
Provenuet ved realisation  

 af sikkerhederne skal deles mellem staten og pengeinstituttet med henholdsvis  

 80 pct. og 20 pct., uanset om det er hypotekbanken eller det långivende  

 pengeinstitut, der foranlediger realisationen gennemført.
§ 12.  Såfremt der i forbindelse med ydelse af lånet  

 særskilt er stillet yderligere sikkerhed over for pengeinstituttet i form af  

 pant, kaution eller depot ved trediemand, deles provenuet ved realisation af  

 disse sikkerheder ligeledes mellem staten og pengeinstituttet med henholdsvis  

 80 pct. og 20 pct.
Det samme gælder eventuel dividende i låntagers konkursbo.
Stk.2.  Den sikkerhed, som eventuelt er stillet for  

 låntagers øvrige engagementer med pengeinstituttet, tjener primært til  

 sikkerhed for disse engagementer til enhver tid, herunder kreditter, der er  

 ydet af pengeinstituttet efter lånets optagelse.
Overskydende sikkerhed i  

 forbindelse med disse andre engagementer skal, når sikkerheden er stillet ved  

 debitor, i fornødent omfang komme staten og långiver til gode ved afskrivning  

 af det overskydende provenu på gælden ifølge lånet.
Bortfald af rentetilskud § 13.  Såfremt statens garantiforpligtelse bortfalder  

 eller opsiges inden for den periode, hvor der ydes rentetilskud, bortfalder  

 ligeledes rentetilskuddet forholdsvis for den pågældende periode.
 Stk.2.  Ved ekstraordinær nedbringelse af lånet skal der  

 i henhold til lovens § 6 ske forholdsvis afkortning i rentetilskuddet.  

 Meddelelse om sådanne ændringer skal af pengeinstituttet straks tilsendes  

 hypotekbanken.
Almindelige bestemmelser § 14.  Hypotekbanken fastsætter regler for udbetaling  

 af rentetilskud.
Nærmere retningslinier for støtteordningens administration  

 kan aftales mellem hypotekbanken og pengeinstitutternes organisationer.
 § 15.  Bekendtgørelsen træder i kraft ved  

 offentliggørelsen i Lovtidende.
