Nr BTL 116 Betænkning over Forslag til lov om ændring af lov om forsikringsvirksomhed  

 (Filialer af udenlandske selskaber m.v.)   

 Nr L 116 1991-92, 1. samling Afgivet af Erhvervsudvalget Afgivet: 19920130 Udvalget har behandlet lovforslaget i nogle møder og indstiller herefter lovforslaget til vedtagelse uændret.
 Et mindretal (Fremskridtspartiets medlem af udvalget) ønsker i øvrigt at  

 bemærke følgende:
Det er selvfølgelig udmærket, at regeringen altid har travlt med at få  

 EF-direktiver indarbejdet i den danske lovgivning, hvis det vel at mærke er  

 forhold, der tjener til bedring af dansk erhvervslivs konkurrencevilkår  

 og/eller den danske befolknings vilkår.
Gælder det derimod direktiver, hvis  

 implementering er til ugunst for Danmark, må regeringen udvise langt mere  

 træghed.
Dertil kommer desværre, at regeringen er alt for tilbageholdende, når det  

 gælder harmonisering af de områder, hvor det gør »ondt« for staten.  

 Der tænkes f.eks. på en nødvendig afvikling af realrenteafgiften.
En afgift,  

 som allerede er en møllesten om halsen på den danske forsikringsbranche og  

 finansielle sektor i øvrigt.
Det hjælper ikke noget at få friere konkurrence  

 gennem EF-direktiver, hvis regeringen ikke tilsvarende er parat til at  

 afvikle danske særskatter.
