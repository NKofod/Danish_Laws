For afgiftsåret 1988/89 blev der søgt om tildeling af en supplerende  

 basisandel.
Allerede for afgiftsåret 1986/87 var der blevet godkendt en  

 forhøjelse, men da der kort tid efter denne godkendelse blev søgt om  

 forbedringsstøtte og opnået igangsætningstilladelse til en planlagt udvidelse  

 i forbindelse med en forbedringsplan, blev denne foretaget uden ansøgning om  

 en større basisandel.
Een senere indgivet ansøgning blev ikke imødekommet,  

 fordi alderskriteriet ikke var opfyldt.
Landbrugsministeriet fandt, at der  

 skulle skabes mulighed for en realisering af produktionsmålet i  

 forbedringsplanen, idet der blev lagt vægt på, at en korrekt udfyldt  

 ansøgning havde kunnet imødekommes.
 I skrivelse af 30. november 1988 har De klaget over EF-direktoratets  

 afgørelse om tildeling af supplerende basisandel (afgiftsfri mælkeleverance)  

 for afgiftsåret 1988/89 til ejendommen Hvidbjergvej 14, Ølsted, 8380 Trige.
 Det fremgår af sagen, at der for afgiftsåret 1986/87 blev godkendt et  

 tildelingsgrundlag på 281.400 kg mælk (50 køer x 5.628 kg), svarende til  

 endelige antal køer som anført i ansøgningen, der blev indgivet den 6.  

 november 1986, men allerede i maj 1986 var der fra jordbrugsdirektoratet  

 givet igangsætningstilladelse til en forbedringsplan, hvor der efter  

 staldudvidelser var planlagt et koantal på 60, hvilket vil sige, at der på  

 daværende tidspunkt burde have været søgt på grundlag af forbedringsplanen.
 Staldudvidelsen blev herefter foretaget uden, at der blev indgivet  

 ansøgning for afgiftsåret 1987/88, og ansøgningen for indeværende afgiftsår  

 baseret på udvidelsen til 60 køer blev returneret på grund af, at  

 alderskriteriet ikke var opfyldt.
 I klagen til landbrugsministeriet henvises til det urimelige i, at man  

 opfordrer til at lave en forbedringsplan uden at give mulighed for, at den  

 kan blive realiseret.
Landbrugsministeriet finder, at der på grund af sagens særlige  

 omstændigheder skal foretages en forhøjelse af tildelingsgrundlaget, svarende  

 til fuld realisering af produktionsmålet i forbedringsplanen.
Der er ved  

 afgørelsen især lagt vægt på, at en korrekt udfyldt ansøgning på grundlag af  

 forbedringsplanen ville være blevet imødekommet.
 Tildelingsgrundlaget for afgiftsåret 1988/89 skal derfor forhøjes til  

 337.680 kg mælk (60 køer x 5.628 kg). Tildelingen er endelig i forhold til  

 det anvendte ansøgningsgrundlag.
Man har samtidig anmodet EF-direktoratet om at foretage de videre  

 foranstaltninger i sagen.
Oplysning om den nye basisandel vil blive meddelt  

 af Danske mejeriers mælkeudvalg.
 P.M.V.
 E.B.
