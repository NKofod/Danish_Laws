En revisor indbragte for nævnet den af et distriktstoldkammer i medfør af  

 lovens § 34, stk. 2, foretagne skønsmæssige ansættelse af afgiftstilsvaret  

 for en restaurationsvirksomhed for en periode på knapt 3 år.
Toldvæsenet  

 havde ansat afgiftstilsvaret til 195 000 kr.
Virksomheden havde i samme  

 tidsrum angivet et afgiftstilsvar på ca 165 000 kr.
Toldvæsenets ansættelse  

 medførte således et krav om efterbetaling af ca 30 000 kr.
Toldvæsenet havde ved gennemgang af virksomhedens regnskabsmateriale  

 konstateret en række fejl og mangler ved bogføringen, herunder at der ikke  

 var foretaget daglige kasseafstemninger.
Regnskabs- og tællefejl medførte, at  

 der var angivet ca 4 000 kr for lidt i afgift.
Endvidere havde toldvæsenet konstateret, at indkøb af spiritus, øl og vand  

 ikke i alle tilfælde var bogført i kassekladden.
Der var ikke fremlagt  

 indkøbsbilag for de omhandlede køb.
Det for lidt bogførte køb af øl og vand  

 blev opgjort på grundlag af de af øldepoterne opbevarede kopisalgssedler.
 Endelig var der konstateret betydelige differencer mellem det regnskabet  

 registrerede antal købte og solgte genstande spiritus mv for 2 af årene.
 En af toldkamret foretaget beregning af virksomhedens afgiftstilsvar på  

 grundlag af mængden af indkøbt spiritus, øl og vand, sammenholdt med det af  

 virksomheden angivne afgiftstilsvar, viste et sådant misforhold, at det efter  

 toldvæsenets opfattelse måtte anses for godtgjort, at tilsvaret var angivet  

 urigtigt.
På et møde i nævnet anerkendte revisoren, at der vedrørende  

 spiritusdifferencen var grundlag for en skønsmæssig ansættelse, hvorimod  

 dette ikke var tilfældet vedrørende øl og vand.
Han fandt ingen grund til at  

 kommentere de konstaterede tællefejl mv; fornøden afgiftsregulering måtte her  

 foretages.
Vedrørende den solgte spiritus fremhævede han, at hans klient af sit  

 personale kun havde fået afregning for 30 genstande pr helflaske.
Derudover  

 var anvendt et stort antal flasker til præmier, repræsentation mv, hvilket bl  

 a var dokumenteret ved en lang række annoncer og bilag fra virksomheden.
Han kunne imidlertid ikke anerkende, at toldvæsenet kun ansatte forbruget  

 til repræsentation til 10 genstande pr uge.
Den herefter fremkomne manco  

 måtte undergives et skøn.
Han anerkendte, at det var en svaghed ved sagen, at  

 den bog, hvori indehaveren af restaurationen havde registreret anvendelsen  

 til præmier mv, var blevet væk.
I det omfang, der til gaver og repræsentation  

 var anvendt spiritus, hvoraf købsmomsen var afløftet, måtte der ligeledes ske  

 en tilbageregulering af dette afgiftsbeløb.
Toldvæsenets repræsentanter fastholdt, at spiritusdifferencen ikke alene  

 kunne være anvendt til gaver, repræsentation mv, men at en del måtte være  

 solgt i virksomheden.
Det var dog svært at dokumentere dette salg, der  

 beroede på et skøn, når der ikke var ført regnskab over gaveforbruget mv.
 Vedrørende øl og vand gjorde revisoren opmærksem på, at der havde været  

 både en fysisk og regnskabsmæssig adskillelse mellem den del, som hans klient  

 havde købt privat til gaver, respræsentation mv, og restaurationens  

 salgsvarelager.
Nævnet fandt, efter at have gennemgået grundlaget for den skønsmæssige  

 ansættelse, herunder de foreliggende fejl og mangler ved regnskabsførelsen,  

 at betingelserne for en skønsmæssig ansættelse var til stede.
Efter nævnets  

 opfattelse kunne indehaverens private indkøb af store mængder øl og vand til  

 erhvervsmæssig brug som gaver, repræsentation mv ikke holdes uden for  

 regnskabet, men skulle bogføres i virksomhedens regnskab, ligesom spiritus,  

 der anvendes hertil, skulle afgiftsberigtiges på grundlag af indkøbsprisen.
Nævnet kunne imidlertid ikke tiltræde det af toldvæsenet udøvede skøn over  

 størrelsen af afgiftstilsvaret, idet nævnet fandt, at der bl a havde været en del usikkerhed om en del af faktureringerne.
Nævnet  

 traf efter en samlet vurdering afgørelse om, at afgiftstilsvaret for det  

 omhandlede tidsrum skulle ansættes til 180 000 kr, dvs nedsættes med 15 000  

 kr.
