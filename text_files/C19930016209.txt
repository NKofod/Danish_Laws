(Til Arbejdsformidlingen og  

 Arbejdsmarkedsnævnene) I henhold til § 6, stk. 1 i lov om arbejdstilbud til ledige, jf.  

 lovbekendtgørelse nr. 634 af 17. juli 1992 samt efter bemyndigelse fra  

 Arbejdsministeren fastsættes:
§ 1.  Det er en betingelse for at modtage tilskud til  

 ansættelse af en ledig i et arbejdstilbud, at ansættelsen er egnet til at  

 opnå den genoptræning, der tilsigtes med ordningen.
Det er endvidere en  

 betingelse, at tilskuddet ikke virker konkurrenceforvridende.
 § 2.  Ved ansættelse af en ledig i et arbejdstilbud  

 skal det påses, at der er et rimeligt forhold mellem antallet af ordinært  

 ansatte og antallet af ansatte med genoptræningsstøtte.
 Stk. 2.  Antallet af ansatte med genoptræningsstøtte i  

 private virksomheder må maksimalt udgøre:
Stk. 3.  Ved opgørelsen af antallet af ordinært  

 beskæftigede, medregnes alle beskæftigede uden hensyn til arbejdstidens  

 længde.
Der skal dog ikke medregnes ansatte med offentlige tilskud og  

 personer, der er ansat i henhold til en arbejdsaftale, der er indgået for et  

 bestemt tidsrum eller med henblik på en bestemt arbejdsopgave.
 Stk. 4.  Opgørelsen sker ved at beregne gennemsnittet af  

 antallet af ordinært beskæftigede i de seneste 3 måneder før ansættelsen af  

 den ledige med genoptræningsstøtte og den tilsvarende periode året forud.
 Stk. 5.  I virksomheder, hvor antallet af ansatte er  

 skiftende på grund af sæsonsvingninger, kan opgørelsen i stk. 4 udvides fra 3  

 til 4 måneder.
 Stk. 6.  I virksomheder, der kun drives en del af året  

 (sæsonvirksomheder), skal ansættelsen med tilskud i ansættelsesmåneden  

 medføre en merbeskæftigelse i forhold til den tilsvarende måned året forud.
