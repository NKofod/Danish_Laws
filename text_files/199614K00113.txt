Nr BTL 113 Betænkning over Forslag til lov om ændring af lov om leje og lov om  

 midlertidig regulering af boligforholdene (Kompensation til lejerne som følge  

 af for høj regulering i 1996 m.v.)   

 Nr L 113 1996-97, 1. samling Afgivet af Boligudvalget Afgivet: 19970313 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Administratorforeningen, Lejernes Landsorganisation og Udlejerforeningen Danmark.
 Der er af boligministeren stillet ændringsforslag, hvorom henvises til de  

 ledsagende bemærkninger.
Boligministeren har over for udvalget tilkendegivet, at det regnskab, som  

 udgifter vedrørende energimærkning, energiplan m.v. over for lejerne skal  

 afregnes i, uanset at det i lovteksten benævnes varme- og varmtvandsregnskab,  

 adskiller sig fra et sædvanligt varmeregnskab derved, at der til aflæggelse  

 af dette regnskab ikke knytter sig en række af de formelle krav, som gælder  

 ved aflæggelse af sædvanlige varmeregnskaber.
De ejendomme, hvor et sådant  

 regnskab vil blive aktuelt, er ejendomme, som er omfattet af ordningen med  

 løbende energimærkning m.v., dvs. ejendomme med et større areal end 1500 m2,  

 hvor udlejeren samtidig ikke leverer varme og varmt vand til lejerne.
Udlejeren kan i de her omfattede tilfælde frit vælge en anden  

 regnskabsperiode end den, som gælder efter lejeloven, dvs. fra 1. juni til  

 31. maj.
Udlejeren kan dermed tilrettelægge regnskabsperioden således, at  

 regnskabets termin er i umiddelbar tilknytning til det tidspunkt, hvor de  

 udgifter, som indgår i regnskabet, forfalder til betaling.
Såfremt udlejeren opkræver den enkelte lejers betaling som et årligt  

 engangsbeløb, bliver der ikke tale om efterregulering, og regnskabet skal  

 herefter blot aflægges inden for en frist på 4 måneder efter regnskabsårets  

 udløb, jf. lejelovens § 40. Dette vil mest hensigtsmæssigt kunne ske i  

 forbindelse med en lejeopkrævning.
Regnskabet skal alene indeholde oplysning  

 om lejerens andel af de samlede udgifter og om lejerens adgang til at gøre  

 indsigelse.
Indsigelsesadgangen indebærer, at lejeren kan gøre skriftlig  

 indsigelse senest 6 uger efter regnskabets modtagelse med angivelse af, på  

 hvilke punkter regnskabet ikke kan godkendes.
Såfremt kravet ønskes  

 fastholdt, skal udlejeren indbringe sagen for boligretten (i regulerede  

 kommuner for huslejenævnet) inden yderligere 6 uger.
 Ud over ovennævnte er regnskabsaflæggelse, som alene vedrører udgifter til  

 energimærkning, energiplan m.v., ikke omfattet af formelle regler.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Fremskridtspartiets og  

 Centrum-Demokraternes medlemmer af udvalget) lovforslaget til  

vedtagelse med de stillede ændringsforslag.
Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget ved 2. behandling.
Mindretallet  

 kan stemme for det under nr. 2 stillede ændringsforslag.
Et andet mindretal (Enhedslistens medlem af udvalget) vil redegøre  

 for sin stilling til lovforslaget ved 2. behandling.
Mindretallet kan stemme  

 for det under nr. 2 stillede ændringsforslag.
Ændringsforslag Til § 1Af boligministeren, tiltrådt af et flertal (S, V, KF,  

 RV, FP og CD):
 1) Efter nr. 1 indsættes som nyt nummer:
 »01. I § 22, stk. 1, indsættes efter 3. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører«.' Af boligministeren, tiltrådt af udvalget:
 2) Efter nr. 2 indsættes som nyt nummer:
 »02. I § 45 indsættes efter stk. 3 som nye stykker:
 »Stk. 4. Bliver elforsyningen til en ejendom, hvor udlejeren  

 skal levere el, afbrudt på grund af manglende betaling fra udlejeren, og  

 afhjælper udlejeren ikke straks mangelen efter påkrav herom, jf. § 11, stk.  

 1, skal kommunen på begæring af en lejer af en beboelseslejlighed for  

 udlejerens regning sikre, at elforsyningen genoptages.
Stk. 5. Beløb, som kommunen har lagt ud, herunder betaling af  

 eventuelle restancer, forrentes med den rente, der er fastsat efter § 5, stk.  

 1 og 2, i lov om renter ved forsinket betaling m.v., fra tidspunktet for  

 kommunens udbetaling.
Som gebyr kan kommunen kræve 100 kr. med tillæg af 2,0  

 pct. af det skyldige beløb ud over 1.000 kr.
Det i 2. pkt. nævnte beløb er  

 opgjort i 1994-niveau og reguleres en gang årligt med 2,0 pct. tillagt en  

 tilpasningsprocent for det pågældende finansår, jf. lov om en  

 satsreguleringsprocent.
For 1998 og fremover reguleres beløbet i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.
Beløbet  

 afrundes til nærmeste hele kronebeløb.
Stk. 6. Beløb efter stk. 5 har samme fortrinsret i ejendommen som  

 ejendomsskatter.
Beløbene kan inddrives efter de regler, der gælder for  

 inddrivelse af ejendomsskatter.«» Af boligministeren, tiltrådt af et flertal (S, V, KF, RV, FP  

 og CD):
 3) Efter nr. 2 indsættes som nye numre:
 »03. I § 46 b, stk. 2, indsættes efter 3. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.« 04. I § 46 c, stk. 7, indsættes efter 1. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.« 05. I § 46 d, stk. 3, indsættes efter 1. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen  

 vedrører.«» 4) I det under nr. 3 foreslåede § 46 q, stk. 2,  

 indsættes efter 3. pkt. som nyt punktum:
»For 1998 og fremover reguleres beløbet efter 2. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.« 5) Efter nr. 3 indsættes som nye numre:
 »06. I § 62 a, stk. 5, indsættes efter 5. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.« 07. I § 63 a, stk. 1, indsættes efter 2. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.« 08. I § 66 a indsættes efter 5. pkt. som nyt punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.« 09. I § 93, stk. 2, indsættes efter 4. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen  

 vedrører.«» 6) Nr. 4 affattes således:
 »4. § 120 affattes således:
»§ 120. Bekendtgøres der flere tilpasningsprocenter for et  

 finansår, skal den senest bekendtgjorte lægges til grund ved reguleringen af  

 de beløb og beløbsgrænser, der efter loven reguleres en gang årligt med 2,0  

 pct. tillagt en tilpasningsprocent for det pågældende finansår.«» Til § 2 7) Før nr. 1 indsættes som nyt nummer:
 »01. I § 9, stk. 7, indsættes efter 2. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen  

 vedrører.«» 8) Efter nr. 1 indsættes som nye numre:
 »02. I § 18, stk. 1, indsættes efter 5. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.« 03. I § 18 b, stk. 1, indsættes efter 5. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen  

 vedrører.«» 9) Efter nr. 2 indsættes som nye numre:
 »04. I § 23, stk. 1, indsættes efter 5. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen vedrører.« »05. I § 26, stk. 1, indsættes efter 2. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen  

 vedrører.«» 10) Efter nr. 4 indsættes som nyt nummer:
 »06. I § 44, stk. 4, indsættes efter 3. pkt. som nyt  

 punktum:
»For 1998 og fremover reguleres beløbet efter 1. pkt. i stedet efter  

 udviklingen i Danmarks Statistiks nettoprisindeks i en 12-måneders-periode  

 sluttende i juni måned året før det finansår, reguleringen  

 vedrører.«» 11) Nr. 7 affattes således:
 »7. § 69 affattes således:
»§ 69. Bekendtgøres der flere tilpasningsprocenter for et  

 finansår, skal den senest bekendtgjorte lægges til grund ved reguleringen af  

 de beløb og beløbsgrænser, der efter loven reguleres en gang årligt med 2,0  

 pct. tillagt en tilpasningsprocent for det pågældende finansår.«» Bemærkninger Til nr. 1, 3-5 og 7-10 Der har de senere år været en række problemer i  

 forbindelse med offentliggørelsen af tilpasningsprocenten.
 I 1995 blev tilpasningsprocenten for 1996 først offentliggjort i oktober  

 måned, dvs. efter det tidspunkt, hvor der rettidigt kunne varsles  

 lejeforhøjelse pr. 1. januar 1996.
 I 1996 er der blevet bekendtgjort tre forskellige tilpasningsprocenter for  

 1997. Dette har medført uklarhed med hensyn til, hvilken tilpasningsprocent  

 der lovligt kan varsles lejeforhøjelse på baggrund af.
Af ovennævnte grunde har udlejerne - hverken i 1995 eller 1996 - kunnet  

 varsle de korrekte lejestigninger til ikrafttræden pr. 1. januar.
Udlejerne  

 har derfor været nødsaget til efterfølgende at korrigere allerede udsendte  

 varslinger.
 For fremover at undgå den administrative belastning, som har været  

 forbundet hermed, foreslås det, at den nuværende regulering efter  

 tilpasningsprocenten erstattes med en regulering efter udviklingen i  

 nettoprisindekset.
 Ændringsforslagene stilles efter anbefaling fra Udlejerforeningen Danmark.  

 Endvidere har Lejernes Landsorganisation erklæret sig indforstået med  

 forslaget.
Nettoprisindekset beregnes for hver måned og offentliggøres omkring den  

 20. i den efterfølgende måned.
Efter ændringsforslagene skal reguleringen ske  

 efter udviklingen i nettoprisindekset i en 12-måneders-periode sluttende i  

 juni måned året før det finansår, reguleringen vedrører.
 Reguleringsprocenten for et finansår vil således normalt være kendt for  

 udlejerne allerede i juli måned året før, således at huslejestigninger til  

 ikrafttræden den 1. januar med stor sikkerhed kan varsles rettidigt.  

 Ændringsforslagene skønnes således at medføre en administrativ lettelse for  

 udlejerne.
Over en længere tidshorisont må det forventes, at stigningen i  

 nettoprisindekset, der belyser udviklingen i forbrugerpriserne med fradrag af  

 indirekte skatter, som følge af gradvis øget samfundsmæssig produktivitet og  

 heraf følgende stigning i realindkomsten vil være mindre end stigningen i  

 tilpasningsprocenten.
Som følge af indfasningen af arbejdsmarkedsbidraget har  

 tilpasningsprocenten dog i perioden 1995-97 udviklet sig langsommere end  

 nettoprisindekset.
I de enkelte år kan nettoprisindekset udvikle sig såvel  

 hurtigere som langsommere end tilpasningsprocenten.
Af denne grund, og fordi  

 de gældende afrundingsregler vil betyde, at mindre afvigelser mellem de to  

 reguleringsprocenter (tilpasningsprocenten og nettoprisindekset) ikke vil  

 give sig udslag i de regulerede beløb, skønnes det med en vis usikkerhed, at  

 anvendelse af nettoprisindekset frem for tilpasningsprocenten på kort sigt  

 ikke vil give anledning til væsentlige ændringer i huslejerne.
 På kort sigt skønnes anvendelsen af nettoprisindekset i lejelovgivningen  

 derfor heller ikke at have nogen væsentlig effekt på det offentliges udgifter  

 til individuel boligstøtte.
 Til nr. 2 I lighed med den under lovforslagets nr. 3 foreslåede ordning om  

 kommunal sikring af vandforsyning foreslås indført en ordning, således at  

 kommunen forpligtes til at sikre udlejerens levering af el til ejendommen  

 genetableret, såfremt denne levering er afbrudt på grund af udlejerens  

 manglende betaling for elleverancer.
 Ordningen omfatter den typiske situation, hvor de enkelte lejere indgår i  

 selvstændige kundeforhold med elleverandøren og udlejeren dermed kun leverer  

 el til ejendommens fælles elforbrug, såsom til belysning af adgangsarealer,  

 belysning af kælder- og loftsarealer og til vaskekældre.
 Ordningen omfatter endvidere de relativt få ejendomme, hvor der endnu ikke  

 er etableret selvstændigt kundeforhold imellem den enkelte lejer og  

 elleverandøren, og hvor udlejeren dermed leverer el til hele ejendommens  

 elforbrug.
 I lighed med den foreslåede ordning vedrørende vandforsyning indebærer  

 forslaget, at kommunen efter henvendelse fra en lejer af en  

 beboelseslejlighed forpligtes til at sikre, at levering af el til ejendommen,  

 for så vidt angår den del af elforbruget, hvortil udlejeren leverer el,  

 genetableres, såfremt leveringen er afbrudt på grund af manglende betaling  

 fra udlejeren.
 Ændringsforslaget kan i et meget begrænset antal tilfælde betyde en vis  

 likviditetsmæssig belastning for kommunen.
Imidlertid forrentes kommunens udgifter fra tidspunktet fra kommunens  

 udbetaling.
Endvidere fastsætter ændringsforslaget, at kommunens udlæg har  

 samme fortrinsret i ejendommen som ejendomsskatter.
Kommunen har dermed stor  

 sikkerhed for fuld tilbagebetaling af det udlagte beløb.
 Ændringsforslaget skønnes derfor ikke at medføre kommunale udgifter.
 Der henvises i øvrigt til bemærkningerne til lovforslagets § 1, nr. 3.
 Til nr. 6 og 11 Ændringen er en konsekvens af afskaffelsen af princippet  

 om regulering med tilpasningsprocenten fra 1998.
 Bestemmelserne har herefter alene til formål at præcisere, at der ved  

 regulering af beløb og beløbsgrænser for 1997 skal anvendes den senest  

 bekendtgjorte tilpasningsprocent.
Hans Peter Baadsgaard (S) fmd.
Sonja Mikkelsen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  

 Keld Albrechtsen (EL) Addi Andersen (CD) Jens Hald Madsen (V) Pia Larsen (V)  

 Bodil Thrane (V) Erling Oxdam (V) John Vinther (KF) Gitte Seeberg (KF) Kai  

 Dige Bach (KF) Kirsten Jacobsen (FP) nfmd.
 Dansk Folkeparti havde ikke medlemmer i udvalget.
Ændringsforslag Af Villy Søvndal (SF):
 Til § 1 12) I den under nr. 4 foreslåede affattelse af §  

 120, stk. 1, udgår 2. pkt., og i stedet indsættes:
 »Er den senest bekendtgjorte tilpasningsprocent højere end en  

 tidligere bekendtgjort og kan en lejeforhøjelse først træde i kraft i løbet  

 af det pågældende finansår, kan den manglende regulering opkræves sammen med  

 en lejeforhøjelse som følge af reguleringen for den øvrige del af det  

 pågældende finansår.
Er den senest bekendtgjorte tilpasningsprocent lavere end en tidligere  

 bekendtgjort og dette resulterer i nedsat regulering, skal der ud over en  

 lejenedsættelse ske tilbagebetaling af for meget opkrævet regulering.
Der kan  

 ikke gennemføres lejeforhøjelser af nogen art, før sådan fuld tilbagebetaling  

 har fundet sted.« Til § 2 13) I den under nr. 7 foreslåede affattelse af §  

 69, stk. 1, udgår 2. pkt., og i stedet indsættes:
 »Er den senest bekendtgjorte tilpasningsprocent højere end en  

 tidligere bekendtgjort og kan en lejeforhøjelse først træde i kraft i løbet  

 af det pågældende finansår, kan den manglende regulering opkræves sammen med  

 en lejeforhøjelse som følge af reguleringen for den øvrige del af det  

 pågældende finansår.
Er den senest bekendtgjorte tilpasningsprocent lavere end en tidligere  

 bekendtgjort og dette resulterer i nedsat regulering, skal der ud over en  

 lejenedsættelse ske tilbagebetaling af eventuelt for meget opkrævet  

 regulering.
Der kan ikke gennemføres lejeforhøjelser af nogen art, før sådan  

 fuld tilbagebetaling har fundet sted.« Bemærkninger Til nr. 12 og 13 Med den foreslåede formulering af lejereguleringen som  

 følge af forskellige offentliggjorte tilpasningsprocenter vil der ske en  

 urimelig og uhensigtsmæssig forskelsbehandling i tilfælde af henholdsvis  

 forhøjelse og nedsættelse af en en gang bekendtgjort tilpasningsprocent.
 I tilfælde af procentens forhøjelse kan udlejer både forhøje lejen for  

 fremtiden og opkræve den manglende regulering med tilbagevirkende kraft.
I tilfælde af procentens nedsættelse skal udlejer kun nedsætte lejen for  

 fremtiden.
Der består med lovforslagets formulering ikke nogen pligt til at  

 tilbagebetale den for meget opkrævede regulering.
Nærværende ændringsforslag  

 retter op på denne manglende parallelitet i forslaget, idet der indføres en  

 pligt til tilbagebetaling af eventuelt for meget opkrævet regulering.
Det kan forudses, at sådanne lejenedsættelser kun gennemføres i begrænset  

 omfang, og at der vil kunne opleves væsentlige problemer med manglende  

 tilbagebetalinger.
Derfor foreslås som motivation for, at tilbagebetalingen i  

 det mindste bringes på plads i forbindelse med en efterfølgende  

 lejeforhøjelse, at sådan efterfølgende lejeforhøjelse først lovligt kan  

 gennemføres, når tilbagebetalingen har fundet sted.
