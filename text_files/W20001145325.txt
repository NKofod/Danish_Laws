Kendelse fra Pressenævnet i sag nr.  

 66/2000 [K] har ved advokat   Nathalie  Rothe klaget til  

 Pressenævnet over forsiden på Ude og Hjemme den 16. maj 2000 samt  

 over en artikel i bladet, idet hun mener, at god presseskik er  

 tilsidesat.
 En af overskrifterne på forsiden af Ude og Hjemme  

 den 16. maj 2000 er: "[K] bliver adoptivmor: SE MIN NYE DATTER".  

 Umiddelbart over overskriften er der indsat et billede af [K] og et billede  

 af  Nicoleta, der er et rumænsk børnehjemsbarn.
 I bladet bragte Ude og Hjemme en artikel med overskriften  

"Snart har hun fem børn: [K] ADOPTIVMOR", med et stort billede  

 af klageren og  Nocoleta og med teksten:
"45-årige [K] er en kvinde med et stort hjerte og  

 meget overskud.
Hun er i forvejen mor til tre børn, men tager nu de to  

 rumænske børnehjemsbørn,  Nicoleta og  Darius, til  

 sig." Artiklen er endvidere illustreret af to mindre billeder af  

 klageren samme med sine tre børn,   Alexander,  Jean  og  Eva.
 Det fremgår bl.a. af den pågældende  

 artiklen at:
"Næsten hele sit 11-årige liv har  Nocoleta  

 boet på et børnehjem i en lille by i det nordvestlige  

 Rumænien sammen med sin lillebror,   Darius.
Men snart begynder en helt  

 ny og anderledes tilværelse nord for København for de to  

 søskende.
De bliver begge adopteret af sangerinden [K] og flytter til  

 Danmark, så snart adoptionen er helt i orden.
Nu får  Nicoleta endelig en mor.
Det er Sangerinden  

 der ønsker at adoptere både  Nicoleta og hendes lillebror,  

 seksårige  Darius.
Så snart adoptionen er på plads, skal  

  Nicoleta og  Darius rejse fra børnehjemmet, hvor de to  

 søskende har boet, siden de var ganske små, til Danmark.
Her  

 skal de bo hos [K] i hendes villa nord for København.
[K] ,45, lærte først  Darius at kende.
Han  

 kom til hende som feriebarn gennem den danske organisation  

 Rumæniensprojektet af 1992.
 Og selv om [K] altså kom til at holde af  Darius, og  

 den lille dreng var helt tryg ved sin danske feriemor, skal hun opfylde samme  

 krav som alle andre kommende adoptivforældre.
"Vi er ikke en adoptionsforening.
Vi støtter  

 primært børnene og børnehjemmene", siger  Rikke  

  Bodil  Nielsen fra Rumæniensprojektet af 1992 og fortsætter:  

 "Det sker dog af og til, at den danske feriefamilie og de rumænske  

 feriebarn bliver så knyttet til hinanden, at familien gerne vil  

 adoptere barnet".
 Og sådan gik det altså for lille  Darius, der  

 først kom alene til Danmark for at tilbringe nogle uger hos [K] og  

 hendes familie.
Siden fandt Sangerinden ud af, at  Darius havde en  

 storesøster, som naturligvis ikke skulle efterlades alene i  

 Rumænien." Klageren har anført, at indklagede har formuleret  

 forsiden således, at læseren tror, at der er tale om et interview  

 med hende, men at hun ikke har ønsket at udtale sig til bladet,  

 hvorfor god presseskik er tilsidesat.
Klageren har endvidere anført, at bladet har  

 krænket hendes privatliv, idet en eventuel adoption og en  

 ansøgning om adoption må anses for omfattet af privatlivets  

 sfære.
Hertil kommer, at artiklen kan være medvirkende til at  

 ødelægge eller ændre en adoptionsansøgning, der  

 ikke er gået igennem. Ændres en ansøgning af den  

 pågældende karakter, vil der ikke blot være sket en  

 krænkelse, men ligeledes vil forholdet for det barn, der kunne blive  

 adopteret, ændres radikalt.
Indklagede har anført, at artiklen alene indeholder  

 korrekte oplysninger, og at indklagede har bygget artiklen på en  

 grundig research, hvorfor god presseskik ikke er tilsidesat.
Indklagede har  

 således købt artiklen af en freelance-journalist på  

 betingelse af, at den indeholdt korrekte informationer.
Man har endvidere  

 selv efterfølgende rettet henvendelse til Rumæniensprojektet,  

 hvor man har fået bekræftet artiklens oplysninger.
Indklagede har  

 endvidere rettet henvendelse til klageren for at få hendes kommentarer,  

 men forgæves.
Man har også forsøgt at kontakte klageren  

 via hendes pladeselskab, hvor man har lagt besked om at blive ringet op, men  

 efter flere dages forgæves venten valgte man at trykke artiklen med de  

 pålidelige informationer, den indeholdt.
 Indklagede har endvidere anført, at klageren ikke  

 har påvist en eneste faktuel fejl i artiklen, og at hun har haft alle  

 muligheder for at påvirke artiklen, men har valgt ikke at udtale sig.  

 Hertil kommer, at klageren gennem hele sin karriere har været meget  

 åben omkring sit eget privatliv, hvorfor man ikke havde forventet at  

 noget så uskyldigt som at omtale en adoptionssag ville støde  

 klageren.
 Indklagede har herudover anført, at formuleringen  

 "Se min nye datter" på forsiden af bladet kunne give læseren  

 indtryk af, at klageren havde udtalt sig til bladet, men at denne måske  

 lidt begejstrede formulering ikke er en krænkelse af klagerens  

 privatliv.
Indklagede har endelig anført, at også andre  

 dagblade har berettet om klagerens ønske om at adoptere et barn fra  

 Rumænien, bl.a.
Fyens Amts Avis den 29. april 2000.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Tage Clausen  

 og Kirsten Dyregaard.
 Pressenævnet udtaler:
 Kunstnere og andre personer, hvis professionelle og  

 private liv gennem mange år har været hyppigt omtalt i medierne,  

 må   afhængig af de nærmere omstændigheder  

 tåle en omfattende omtale i medierne.
Pressenævnet finder ikke, at bladets omtale af  

 klagerens ønske om at adoptere et rumænsk barn   der tidligere  

 havde været gengivet offentligt i en artikel i Fyens Amtsavis den 29.  

 april 2000 indebærer en unødig krænkelse af klagerens  

 privatliv.
Uanset at overskriften på forsiden ikke er ganske  

 dækkende for indholdet, finder nævnet herefter ikke, at bladet  

 har tilsidesat god presseskik.
 Afsagt den 30. august 2000.
