Betænkning afgivet af Retsudvalget den 27. maj 2004 Betænkning over Forslag til  

 folketingsbeslutning om kriminalisering af prostitutionskunder og forbud mod  

 køb af seksuelle ydelser for udsendte i statens tjeneste [af Bodil Kornbek (KD) m.fl.] 1. Ændringsforslag Socialistisk Folkepartis medlem af udvalget har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 16. marts 2004 og var til  

 1. behandling den 6. maj 2004. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 2 møder.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF, KF, RV og EL) indstiller beslutningsforslaget til  

  

 forkastelse  

  

 . Flertallet stemmer imod det  

 stillede ændringsforslag.
Socialdemokratiet ønsker at bekæmpe prostitution.  

 Socialdemokratiet finder køb af mennesker dybt uværdigt, samtidig med at  

 livet  

 som prostitueret ofte er et liv med trusler og vold.
Således lever  

 prostituerede  

 ofte med alfonser og beskyttelsespenge som en nødvendig del af deres hverdag.
 Dér, hvor retspolitikken kan hjælpe til forbedring af disse liv,  

 er i kampen mod den organiserede kriminalitet, som styrer dette marked.  

 Socialdemokratiet har fremlagt flere forslag til en styrket indsats på dette  

 område.
Socialdemokratiet ønsker imidlertid ikke, at de prostituerede  

 skal jages af politiet og have det øgede pres i deres hverdag.  

  

 Dette var baggrunden  

 for afkriminaliseringen i Socialdemokratiet regeringstid.
Socialdemokratiet  

 kan  

 ikke se, at en kriminalisering af kunderne kan håndhæves på anden måde end  

 ved  

 at finde kunderne hos de prostituerede.
 Socialdemokratiet har støttet Kristendemokraternes forslag til  

 en socialpolitisk indsats i bekæmpelsen af prostitution (beslutningsforslag B  

 55) og finder, at dette er en langt bedre vej sammen med en retspolitisk  

 indsats mod organiseret kriminalitet.
Dansk  

 Folkeparti finder det vigtigt, at seksuel udnyttelse af kvinder og børn  

 bekæmpes både her i landet og i udlandet.
Der skal slås hårdt ned på bagmænds  

 udnyttelse af prostituerede og på decideret menneskehandel, som finder sted  

 rundtomkring i verden.
Her gøres der fra FNs side et godt stykke  

 arbejde, men  

 det skal styrkes.
 Dansk  

 Folkeparti tror på, at hvis tankerne i Kristendemokraternes forslag  

 gennemføres, vil det først og fremmest gå ud over de prostituerede, der vil  

 blive yderligere genstand for politiets søgelys og derfor vil opleve en endnu  

 mere presset og hård hverdag.
Det Radikale Venstre kan ikke støtte beslutningsforslaget.
Dette  

 skyldes først og fremmest, at det indebærer en kriminalisering af  

 prostitutionskunder i almindelighed, et skridt, der forudsætter en lang og  

 grundig debat.
Det er kun få år siden, Danmark  

    

  

 besluttede at afkriminalisere prostitution som levevej, så en  

 kriminalisering af kunderne nu kan kun opfattes som en kovending.
Til gengæld har Det Radikale Venstre megen sympati for  

 forslagets anden del: At forbyde udsendte i statens tjeneste at købe  

 seksuelle  

 ydelser.
Et egentligt forbud kan dog kun begrundes, hvis handlingen også er  

 forbudt i hjemlandet, hvilket ikke er tilfældet.
Derfor foretrækker Det  

 Radikale Venstre at støtte det forslag om en adfærdskodeks for statens  

 udsendte, der samtidig behandles i Folketinget (beslutningsforslag B 186).
 Et  

  

 mindretal  

  

 i  

 udvalget (SF) indstiller beslutningsforslaget til  

  

 vedtagelse  

  

 med det stillede ændringsforslag.
 Et  

  

 andet mindretal  

  

 i  

 udvalget (KD) instiller beslutningsforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF):
Til teksten 1)  


  

 Teksten  

  

 affattes således:
 »1. Folketinget pålægger regeringen snarest muligt at forbyde  

 udsendte i statens tjeneste at købe seksuelle ydelser.
2. Regeringen opfordres til at sætte en proces i gang med  

 konkrete undersøgelser og videnindsamling samt ved fastsættelse af regler,  

 der  

 beskytter de mennesker, der udsættes for salg til prostitution over grænser,  

 med henblik på eventuelt at kunne indføre en kriminalisering af køb af  

 prostituerede  

 inden for en 5-årig periode.« [Proces med henblik på efter en 5-årig periode at træffe  

 beslutning om kriminalisering af prostitutionskøbere] Bemærkninger Til nr. 1 Rent teknisk foreslås beslutningsforslaget opdelt i 2 punkter.  

 Punkt 1 svarer til den første del af det fremsatte beslutningsforslag, som  

 ikke  

 foreslås ændret.
 Punkt 2 indebærer, at forslaget om kriminalisering af  

 prostitutionskøbere i Danmark erstattes af et forslag om iværksættelse af en  

 proces med henblik på, at der efter en 5-årig periode foreligger et grundlag  

 for en beslutning om eventuel kriminalisering af prostitutionskøbere.
 Det er forslagsstillernes opfattelse, at grunden til de  

 tilsyneladende gode erfaringer fra Sverige baserer sig på, at man dér har  

 haft  

 en langvarig og grundig diskussion om kriminalisering og her har opnået en  

 høj  

 grad af enighed i den svenske befolkning om det kritisable i at betragte  

 menneskets krop som en vare og dermed opbakning til en kriminalisering af  

 kundens køb af sex.
Inge Dahl‑Sørensen (V)  

    

  

 Birthe Rønn Hornbech (V)   

  

 nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)   

  

 fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 149 Bilagsnr.
