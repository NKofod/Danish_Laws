Betænkning afgivet af Erhvervs-, Vækst- og Eksportudvalget den 11. februar 2016 Betænkning over Forslag til lov om ændring af selskabsloven, lov om visse erhvervsdrivende virksomheder, lov om erhvervsdrivende fonde og forskellige andre love (Indførelse af register over reelle ejere) [af erhvervs- og vækstministeren (Troels Lund Poulsen)]:
1. Ændringsforslag Der er stillet 31 ændringsforslag til lovforslaget.
Socialistisk Folkeparti har stillet ændringsforslag nr. 1-30. Erhvervs- og vækstministeren har stillet ændringsforslag nr. 31.
2. Udvalgsarbejdet Lovforslaget blev fremsat den 16. december 2015 og var til 1. behandling den 15. januar 2016. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Udkast til lovforslaget har inden fremsættelsen været sendt i høring, og erhvervs- og vækstministeren sendte den 21. oktober 2015 og den 20. november 2015 disse udkast til udvalget, jf.
ERU alm. del  bilag 22 og 52. Den 17. december 2015 sendte erhvervs- og vækstministeren de indkomne høringssvar og et notat herom til udvalget.
Spørgsmål Udvalget har stillet 7 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, DF, V, RV og KF) indstiller lovforslaget til vedtagelse med det af erhvervs- og vækstministeren under nr. 31 stillede ændringsforslag.
Flertallet vil stemme imod de af et mindretal under nr. 1-30 stillede ændringsforslag.
 Et mindretal i udvalget (EL, ALT og SF) indstiller lovforslaget til vedtagelse med de stillede ændringsforslag.
Mindretallets medlemmer af udvalget bemærker, at skatteunddragelse er et meget stort samfundsproblem, der koster samfundet milliarder af kroner.
Det er urimeligt, og det er uacceptabelt.
Lovforslaget gennemfører et register over selskabernes reelle ejere, hvorved muligheden for at sløre det reelle ejerskab vanskeliggøres.
Dette styrker SKAT og myndighedernes arbejde.
Mindretallet mener dog ikke, at man med dette lovforslag er i mål, da der kan tages mange flere vigtige initiativer for at bekæmpe skatteunddragelse, f.eks. ved at tage fat på at bruge den offentlige indkøbspolitik og udbudspolitik offensivt til at bekæmpe skattely, se kritisk på bankernes rådgivende rolle og eventuelt også sortliste skattelylande efter fransk model.
Helt afgørende for indsatsen mod skattely er dog, at SKAT får tilført de nødvendige ressourcer.
Lovforslaget er dog en god begyndelse på arbejdet med at bekæmpe skattely, og derfor støtter Enhedslisten, Alternativet og Socialistisk Folkeparti lovforslaget.
Et andet mindretal (LA) indstiller lovforslaget til forkastelse ved 3. behandling.
Mindretallet vil stemme for det af erhvervs- og vækstministeren under nr. 31 stillede ændringsforslag.
Mindretallet vil stemme imod de af et mindretal under nr. 1-30 stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til § 1 Af et mindretal (SF), tiltrådt af et mindretal (EL og ALT):
 1) I den under nr. 5 foreslåede § 58 a indsættes i stk. 1 som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til selskabet.« [Meddelelsespligt for reelle ejere] 2) I den under nr. 5 foreslåede § 58 a ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 2 3) I den under nr. 4 foreslåede § 15 g indsættes i stk. 1 som 4. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til virksomheden.« [Meddelelsespligt for reelle ejere] 4) I den under nr. 4 foreslåede § 15 g ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 3 5) I den under nr. 4 foreslåede § 21 a indsættes i stk. 1 som 2. pkt:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til fonden.« [Meddelelsespligt for reelle ejere] 6) I den under nr. 4 foreslåede § 21 a ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 4 7) I den under nr. 3 foreslåede § 17 a indsættes i stk. 1 som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til selskabet.« [Meddelelsespligt for reelle ejere] 8) I den under nr. 3 foreslåede § 17 a ændres i stk. 2, 1. pkt.,  »hurtigst muligt« til: »senest 3 dage«.
[Skærpelse af frist] Til § 5 9) I den under nr. 2 foreslåede § 14 a indsættes i stk. 1 som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til selskabet.« [Meddelelsespligt for reelle ejere] 10) I den under nr. 2 foreslåede § 14 a ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 6 11) I den under nr. 2 foreslåede § 1 a indsættes i stk. 1 som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til firmagruppen.« [Meddelelsespligt for reelle ejere] 12) I den under nr. 2 foreslåede § 1 a ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 7 13) I det under nr. 3 foreslåede § 23, stk. 3, indsættes som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til selskabet.« [Meddelelsespligt for reelle ejere] 14) I det under nr. 3 foreslåede § 23, stk. 4, ændres i 1. pkt. »hurtigst muligt« til: »senest 3 dage«.
[Skærpelse af frist] 15) I den under nr. 4 foreslåede § 81 b indsættes i stk. 1 som 3. pkt:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til sparekassen.« [Meddelelsespligt for reelle ejere] 16) I den under nr. 4 foreslåede § 81 b ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] 17) I den under nr. 5 foreslåede § 85 b indsættes i stk. 1 som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til andelskassen.« [Meddelelsespligt for reelle ejere] 18) I den under nr. 5 foreslåede § 85 b ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] 19) I den under nr. 6 foreslåede § 336 a indsættes i stk. 1 som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til sparevirksomheden.« [Meddelelsespligt for reelle ejere] 20) I den under nr. 6 foreslåede § 336 a ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 8 21) I det under nr. 3 foreslåede § 68, stk. 2, indsættes som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til firmapensionskassen.« [Meddelelsespligt for reelle ejere] 22) I det under nr. 3 foreslåede § 68, stk. 3, ændres i 1. pkt. »hurtigst muligt« til: »senest 3 dage«.
[Skærpelse af frist] Til § 9 23) I den under nr. 3 foreslåede § 136 a indsættes i stk. 1 som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til kapitalforeningen.« [Meddelelsespligt for reelle ejere] 24) I den under nr. 3 foreslåede § 136 a ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 10 25) I den under nr. 3 foreslåede § 14 a indsættes i stk. 1 som 3. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til foreningen eller SIKAVen.« [Meddelelsespligt for reelle ejere] 26) I den under nr. 3 foreslåede § 14 a ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 12 27) I det under nr. 5 foreslåede kapitel 3 indsættes i § 4, stk. 1, som 2. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til fonden.« [Meddelelsespligt for reelle ejere] 28) I det under nr. 5 foreslåede kaptiel 3 ændres i § 4, stk. 2, 1. pkt., »hurtigst muligt« til: »senest 3 dage«.
[Skærpelse af frist] 29) I den under nr. 8 foreslåede § 52 indsættes i stk. 1 som 2. pkt.:
»En fysisk person, som bliver bekendt med, at denne måtte være blevet reel ejer i henhold til 1. pkt., skal hurtigst muligt give meddelelse herom til foreningen.« [Meddelelsespligt for reelle ejere] 30) I den under nr. 8 foreslåede § 52 ændres i stk. 2, 1. pkt., »hurtigst muligt« til: »senest 3 dage«.
[Skærpelse af frist] Til § 14 Af erhvervs- og vækstministeren, tiltrådt af udvalget:
 31) I stk. 2 ændres »Lovens §§ 1-3, 8 og 11« til: »Lovens §§ 1-3, 8, 11 og 12«.
[Ændring af anordningshjemmel vedrørende Færøerne] Bemærkninger Til nr. 1, 3, 5, 7, 9, 11, 13, 15, 17, 19, 21, 23, 25, 27 og 29 De foreslåede ændringer skal sikre, at der er pligt for de omfattede fysiske personer, som måtte være reelle ejere i et konkret selskab, en konkret fond el.lign. til at meddele selskabet m.v. herom.
Meddelelsen skal ske, hurtigst muligt efter at den pågældende person måtte være blevet bekendt med det reelle ejerskab, og efter enhver ændring i allerede meddelte oplysninger.
Med den foreslåede løsning får både den enkelte virksomhed og den reelle ejer et ansvar for, at den reelle ejer identificeres.
I sidste ende er det dog selskabet m.v., som har pligten til at foretage selve registreringen og dermed også kontrollere, at oplysningerne om den reelle ejer er korrekte og fyldestgørende.
Til nr. 2, 4, 6, 8, 10, 12, 14, 16, 18, 20, 22, 24, 26, 28 og 30 Det foreslås, at oplysninger om reelle ejere skal registreres i Erhvervsstyrelsens it-system, senest 3 dage efter at en person er blevet reel ejer, eller der er sket ændringer i allerede registrerede forhold.
Til nr. 31 Færøerne har i henhold til lov nr. 578 af 24. juni 2005 om de færøske myndigheders overtagelse af sager og sagsområder overtaget lovgivningskompetencen på området.
Lovforslagets § 12, der vedrører lov om fonde og visse foreninger, skal derfor ikke ved kongelig anordning kunne sættes i kraft for Færøerne.
Hans Kristian Skibby (DF) Dennis Flydtkjær (DF) Jan Rytkjær Callesen (DF) Lise Bech (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Jan E.
Jørgensen (V) Jacob Jensen (V) Erling Bonnesen (V) Jane Heitmann (V) Christina Egelund (LA) Joachim B.
Olsen (LA) nfmd.
Brian Mikkelsen (KF) Erik Christensen (S) Karin Gaardsted (S) Orla Hav (S) Mette Reissmann (S) Morten Bødskov (S) fmd.
Rasmus Horn Langhoff (S) Anne Paulin (S) Pelle Dragsted (EL) Henning Hyllested (EL) Rasmus Nordqvist (ALT) Christian Poll (ALT) Ida Auken (RV) Lisbeth Bech Poulsen (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
