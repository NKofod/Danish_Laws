Nr LSF 21 Forslag til Lov om ændring af lov om afgift af stenkul, brunkul og koks  

 m.v.
Fremsat af ministeren for skatter afgifter (Foighel) den 7. oktober 1986 Vedtaget ved tredjebehandling den 17. oktober 1986 Lov nr. 696 af 17/10/1986 § 1 I lov om afgift af stenkul, brunkul og koks m.v., jfr.
lovbekendtgørelse nr. 487 af 15. juli 1986, ændres i § 1, nr. 1, »629 kr.« til: »675 kr.« og i nr. 2 »451  

 kr.« til: »485 kr.«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Den forhøjede afgift finder anvendelse på afgiftspligtig stenkul, brunkul og koks m.v., som fra og med den 18. oktober 1986 udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for oktober 1986 opgøres den afgiftspligtige mængde særskilt for perioden fra 1.
 oktober til og med den 17. oktober 1986.
Oprindeligt fremsat lovforslag Blad nr 23 § 1 I lov om afgift af stenkul, brunkul og koks m.v., jfr.
lovbekendtgørelse nr. 487 af 15. juli 1986, ændres i § 1, nr. 1, »629 kr.« til: »675 kr.« og i nr. 2 »451  

 kr.« til: »485 kr.«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Den forhøjede afgift finder anvendelse på afgiftspligtig stenkul, brunkul og koks m.v., som fra og med dagen efter vedtagelsen udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for oktober 1986 opgøres den afgiftspligtige mængde særskilt for perioden fra 1.
 oktober til og med dagen for vedtagelsen.
BEMÆRKNINGER TIL LOVFORSLAGET Afgiften af stenkul (inkl. stenkulsbriketter), koks, cinders og koksgrus udgør 629 kr. pr. ton.
Afgiften foreslås forhøjet med 46 kr. pr. ton til 675 kr. pr. ton.
 Afgiften af brunkulsbriketter og brunkul udgør 451 kr. pr. ton.
 Afgiften foreslås forhøjet med 34 kr. pr. ton til 485 kr. pr. ton.
Afgiften skønnes med de nugældende satser at ville indbringe 700 mill. kr. i 1986 og i 1987 1.050 mill. kr.
Den foreslåede afgiftsforhøjelse vil under forudsætning af uændret forbrug indbringe en årlig merindtægt på 77 mill. kr.
I indeværende finansår anslås merindtægten til 6 mill. kr.
Toldvæsenets administrationsomkostninger i forbindelse med lovens gennemførelse anslås til 55.000 kr.
