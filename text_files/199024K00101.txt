Nr BTL 101 Betænkning over Forslag til lov om ændring af lov om lån til betaling af  

 ejendomsskatter og om ændring af ligningsloven   

 Nr L 101 1990-91, 2. samling Afgivet af Kommunaludvalget Afgivet: 19910425 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Folkepensionistforeningernes og Invalideorganisationernes Kontaktudvalg.
 Der er af indenrigsministeren og af et flertal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse med de stillede ændringsforslag.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) vil nærmere redegøre for sin  

 stilling ved lovforslagets 2. behandling, men vil stemme for de af  

 indenrigsministeren stillede ændringsforslag og imod de af flertallet  

 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men stemmer  

 for de af indenrigsministeren stillede ændringsforslag og imod de af  

 flertallet stillede ændringsforslag.
 Mindretallet ønsker at udtale følgende:
Det oprindelige lovforslag angik efterløn.
Det fandt Fremskridtspartiet  

 uacceptabelt.
Nu er forslaget så ydermere udvidet til også at omfatte  

 delpension.
Dette er også uacceptabelt.
Når Fremskridtspartiet er imod at  

 udvide ordningen, er begrundelsen den, at personer på efterløn og delpension  

 frivilligt har valgt ordningen, og at disse persongrupper er økonomisk bedre  

 stillet end mange danskere med lave indtægter.
En udvidet ordning har også en  

 virkning for kommunernes i forvejen anstrengte likviditet, da de indefrosne  

 ejendomsskatter først forfalder ved ejerskifte.
Fremskridtspartiet finder  

 derfor, at den nuværende ordning bør bibeholdes.
Ændringsforslag Til § 1 Af et flertal (S, SF og CD), tiltrådt af et mindretal (KRF):
 1) Nr. 1 affattes således:
»1. I § 1, stk. 2, nr. 1, indsættes efter »lov om  

 social pension«: » eller lov om delpension eller modtager  

 efterløn«.' Af indenrigsministeren, tiltrådt af udvalget:
 2) Nr. 2 affattes således:
 »2. § 3, 1. pkt., affattes således:
»Lånebeløbene forrentes med en årlig rente, der svarer til halvdelen  

 af Nationalbankens diskonto den 1. oktober det foregående år.«» Til § 2 Af et flertal (S, SF og CD), tiltrådt af et mindretal (KRF):
 3) Som nyt stk. 1 indsættes:
»Stk. 1. § 1, nr. 1, har virkning for lån, der ydes til  

 betaling af ejendomsskatter m.v. vedrørende skatteåret 1992 og følgende  

 skatteår.« Stk. 1 og 2 bliver herefter stk. 2 og 3.
 4) I stk. 1, der bliver stk. 2, ændres »Loven«  

 til: »§ 1, nr. 2,».
 Af indenrigsministeren, tiltrådt af udvalget:
 5) I stk. 1 ændres »skatteåret 1991« til:  

 »anden halvdel af skatteåret 1991«.
 6) Stk. 2 affattes således:
»Stk. 2. Lån, der er ydet til betaling af ejendomsskatter  

 m.v. vedrørende første halvdel af skatteåret 1991 og tidligere skatteår,  

 forrentes fra den 1. juli 1991 med en årlig rente, der svarer til halvdelen  

 af Nationalbankens diskonto den 1. oktober det foregående år.« Bemærkninger Til nr. 1 Efter lov om arbejdsformidling og arbejdsløshedsforsikring m.v. kan  

 personer, som er fyldt 60 år, og som har været medlem af en  

 arbejdsløshedskasse i mindst 10 år, vælge at overgå til efterløn.
De  

 pågældende personer udtræder hermed af det aktive arbejdsmarked, idet der dog  

 kan udføres arbejde i indtil 200 timer årligt, uden at retten til efterløn  

 fortabes.
Efter lov om delpension kan personer i alderen fra 60 til 67 år få  

 udbetalt delpension, når den ugentlige arbejdstid nedsættes med mindst 7  

 timer eller mindst 1/4 af den hidtidige arbejdstid og den ugentlige  

 arbejdstid fremover er på mellem 15 og 30 timer om ugen.
Delpensionen udgør  

 1/37 af maksimumsbeløbet for dagpenge ved sygdom eller fødsel, for hver time  

 den ugentlige arbejdstid nedsættes.
Også disse personer opgiver den fulde  

 tilknytning til arbejdsmarkedet.
 Forslagsstillerne finder, at personer på efterløn og delpension har  

 reduceret deres tilknytning til det aktive arbejdsmarked i et sådant omfang,  

 at det er naturligt at give dem samme adgang til at indefryse  

 ejendomsskatter, som i dag tilkommer alle personer over 65 år samt modtagere  

 af førtidspension eller invalidepension.
Til nr. 2, 5 og 6 Ændringsforslagene indebærer, at forrentningen af ejendomsskattelån skal  

 ske med en rente, der beregnes på grundlag af Nationalbankens diskonto.
Det  

 forekommer mere naturligt at anvende diskontoen som reguleringsfaktor frem  

 for den mindsterente, der anvendes ved beskatningen af kursgevinster.
 Da Nationalbanken er i gang med gradvis at forhøje diskontoen til  

 markedsniveau, vil det være rimeligt at fastsætte forrentningen af  

 ejendomsskattelånene således, at den skal svare til halvdelen af diskontoen.  

 Det skal i den forbindelse tages i betragtning, at renter af disse lån ikke  

 er fradragsberettigede.
 For at undgå at lovforslaget får tilbagevirkende kraft, er det foreslået  

 først at lade den ændrede renteregel få virkning for ejendomsskatter for  

 anden halvdel af skatteåret 1991.
 Dette indebærer, at forrentningen af lånene for perioden 1. januar-30.  

 juni 1991 skal ske efter den nugældende regel, det vil sige med en rentesats  

 på 7 pct. p.a. (Efter den gældende regel skal rentesatsen svare til en rente,  

 der ligger 1,5 pct. under Nationalbankens diskonto den 1. oktober det  

 foregående år, og diskontoen var den 1. oktober 1990 8,5 pct.).
 For perioden 1. juli-30. december 1991 bliver rentesatsen i kraft af  

 ændringsforslagene 4,25 pct. (halvdelen af diskontoen på 8,5 pct. den 1.  

 oktober 1990).
 For 1992 skal forrentningen ifølge ændringsforslagene ske på grundlag af  

 diskontoen den 1. oktober 1991. Det vil ud fra den nugældende diskonto på 9,5  

 pct. give en rente på 4,75 pct., hvortil kan komme diskontoforhøjelser inden  

 den 2. oktober 1991.
 Lovforslagets ikrafttrædelsesbestemmelse indebærer som nævnt, at dette får  

 tilbagevirkende kraft, idet den ændrede renteregel er foreslået at skulle  

 have virkning fra og med 1991.
Ved afviklingen af lån i 1991 har kommunerne efter den nugældende regel  

 skullet beregne forrentning for en del af 1991 med 7 pct. p.a.
Hvis denne  

 rentesats nedsættes til 5,5 pct. p.a., indebærer det, at kommunerne for så  

 vidt angår de i 1991 indfriede lån har pligt til at tilbagebetale  

 renteforskellen til låntager - eller dennes dødsbo.
