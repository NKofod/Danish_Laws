Alle produktioner, for hvilke der søges restitutioner/MCA, skal anmeldes  

 til Landbrugsministeriets Slagteri- og Konserveslaboratorium.
Denne  

 anmeldelse udføres i overensstemmelse med nedenstående regler:
Virksomhederne indsender normalt hver onsdag produktionsindberetninger til  

 laboratoriet over de i ugens løb (fra og med onsdag og til og med tirsdag)  

 producerede varer.
Virksomheder, der kun producerer lejlighedsvis, kan dog  

 træffe særlig aftale med laboratoriet.
 Virksomheder, som deltager i kvalitetskontrolordningerne for  

 eksportkødkonserves og kødfrysevarer indberetter på sædvanlig måde, idet der  

 dog samtidig anføres den toldposition, hvorunder der søges om  

 restitution/MCA.
 Produktionsindberetningerne skrives på særlige skemaer, der rekvireres fra  

 laboratoriet.
 Helkonserves indberettes på hvide skemaer.
 Kølekonserves indberettes på gule skemaer.
Kødfrysevarer indberettes på blå skemaer Spegepølser indberettes på røde skemaer.
 Fedt og kølede varer indberettes på grå skemaer.
I indberetningens kolonne for markedsangivelse skal skibsproviant, varer  

 til militære styrker, til internationale organisationer med sæde i EF-land  

 samt til Færøerne altid anføres som sådan.
For andre varer anføres det  

 specifikke marked eller angivelsen »3. lande«.
Såfremt det skønnes  

 nødvendigt, kan laboratoriet stille krav om nøjagtig markedsangivelse, før  

 varen godkendes.
Se iøvrigt tillæg 1 angående oversigt over 3. lande.
Den toldposition, hvorunder der søges om restitution/MCA, anføres altid på  

 produktionsindberetningen.
Med hensyn til angivelse af toldpositioner  

 henvises til »Eksportørvejledning« udgivet af EF-Direktoratet samt  

 til »Brugstariffen« og »Forklarende bemærkninger til  

 TSR-nomenklaturen« udgivet af Direktoratet for Toldvæsenet.
 Kopi af Brugstariffens kap. 2 og 16 samt kopi af Forklarende bemærkninger  

 til TSR-nomenklaturen, kap. 2 og 16, findes indsat under Diverse  

 vejledninger.
