 Til samtlige til eksport af fersk kød og kødprodukter autoriserede  

 virksomheder samt dyrlægerne ved disse.
 Canada-inspektion .
 Agriculture Canada har ved skrivelse af 18. december 1987 underrettet  

 Veterinærdirektoratet om resultatet af inspektionen af danske kødvirksomheder  

 i oktober-november 1987.
 Det fremgår heraf, at Agriculture Canada har inddelt virksomhederne i 3  

 grupper:
 Gruppe 1: Virksomheder, der er i fuld overensstemmelse med gældende  

 EF-direktiver, og som kan fortsætte eksporten uændret til Canada.
 De pågældende virksomheder fremgår af bilag 1 af 21. december 1987.
Gruppe 2: Virksomheder, der ikke er i fuld overensstemmelse med EF-  

 direktiverne.
De kan fortsætte eksporten til Canada indtil den 28. februar  

 1988, der er sidste frist for udstedelse af Canadacertifikater.
Partierne  

 skal ankomme senest 6 uger herefter i Canada.
For eksport efter den 28. februar 1988 fra disse virksomheder er det en  

 betingelse, at virksomhederne forinden har udarbejdet handlingsplaner, der  

 sikrer, at alle de påtalte mangler er blevet rettet, og at virksomhederne  

 iøvrigt opfylder gældende EF-direktiver.
Handlingsplanerne skal forelægges de  

 canadiske myndigheder til godkendelse.
 De pågældende virksomheder fremgår af bilag 2 af 21. december 1987.
 Gruppe 3: Virksomheder, der på inspektionstidspunktet havde store mangler  

 og derfor ikke er i overensstemmelse med gældende EF-direktiver.
De kan fortsætte eksporten til Canada indtil den 31. december 1987, der er  

 sidste frist for udstedelse af Canada-certifikater.
Partierne skal ankomme i  

 Canada senest 6 uger efter denne dato.
 Veterinærdirektoratet har endnu ikke modtaget inspektionsrapporterne,  

 hvorfor man ikke på nuværende tidspunkt er i stand til nærmere at kommentere  

 Canada-inspektionen.
 Det fremgår imidlertid af bedømmelsen, at de virksomheder, som ikke blev  

 inspiceret, er grupperet på følgende måde:
 Gruppe 1: Aut.nr. 53, 95, 160, 161, 170, 172, 174, 175, 176, 183, 187,  

 191, 192, 244, 246, 284, 364, 372, 400, 417, 432.
 Gruppe 2: Aut.nr. 180, 183, 202, 229, 236, 339, 386.
 Gruppe 3: Aut.nr. 37, 331, 469.
 Bedømmelsesresultatet er hverken i overensstemmelse med EF- Kommissionens  

 eller Veterinærdirektoratets vurdering af de inspicerede virksomheder,  

 hvorfor man er indstillet på sammen med Landbrugsministeriet nærmere at  

 vurdere, hvad der til sin tid bør foretages videre i sagen.
 Når inspektionsrapporterne er modtaget, vil de blive tilsendt de enkelte  

 virksomheder gennem vedkommende veterinærinspektør, og for de betinget  

 godkendte virksomheder (Gruppe 2) med anmodning om på sædvanlig måde snarest  

 muligt og senest den 15. januar 1988 at udarbejde de ønskede handlingsplaner  

 (på engelsk), såfremt virksomheden fortsat ønsker at være på Canada-listen.
 Opmærksomheden henledes på, at der ved forarbejdning (opskæring og  

 kødvarefremstilling) i perioden 1. januar 1988 - 28. februar 1988 med henblik  

 på eksport til Canada således kun kan anvendes råvarer fra de i Gruppe 1 og  

 Gruppe 2 opregnede virksomheder, og at kontrol hermed skal udføres i henhold  

 til cirkulæreskrivelse af 14. september 1987 (K.K. 12-1987).
 Man vil snarest muligt meddele, hvilke af de i Gruppe 2 nævnte  

 virksomheder, der kan fortsætte eksporten efter den 28. februar 1988 og  

 dermed samtidig fungere som råvareleverandør med henblik på Canada-eksport.
 Cirkulæreskrivelse af 20. august 1987 (K.K. 12-1987) om Canadainspektion  

 tilbagekaldes herved.
 P.V.V.
K.
Hermansen Bilag 1.
