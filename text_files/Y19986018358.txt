Momspligt i relation til  

 Miljøstyrelsens tilskudsordninger Indlæg til TfS Moms -	tilskud -	Miljøstyrelsen -	Momspligt Told- og Skattestyrelsen har vurderet en række af  

 Miljøstyrelsens tilskudsordninger i relation til momspligt efter  

 momslovens § 4, stk. 1, og § 27, stk. 1.
 Told- og Skattestyrelsen har på baggrund af  

 materiale indsendt af Miljøstyrelsen vurderet en række af  

 Miljøstyrelsens tilskudsordninger i relation til momspligt efter  

 momslovens § 4, stk. 1, og § 27, stk. 1. Følgende ordninger var  

 omfattet af styrelsens vurdering:
 Styrelsen har vurderet, at de tilskud, som er omfattet af  

 punkterne 1, 2, 6, 7, 8, 9, 10, 11, 12, 13 og 15, ubetinget er momsfrie.
 Tilskud omfattet af punkterne 3-5 er momspligtige, mens  

 tilskud omfattet af punkt 14 og 16 må underkastes en nærmere  

 vurdering.
 De tilskudsmodtagere, der modtager tilskud, som efter  

 hidtidig praksis er anset for momsfrie, skal beregne moms af disse tilskud  

 med virkning fra 1. januar 1999. For indsamlingsordningen vedrører  

 dæk skal der dog beregnes moms med virkning fra 1. oktober 1998.
 Omkring de enkelte ordninger henvises til gennemgangen  

 nedenfor:
Kompensationsordningen vedr. affaldsafgift (1)  

er et tilskud, som er delt op i to elementer.
Der ydes dels  

 kompensation/tilskud til virksomheder og produktioner, hvis  

 råvaretilførsel i væsentligt omfang er baseret på  

 genanvendelse af materialer og produkter.
Der ydes derudover tilskud til hel  

 eller delvis dækning af de udgifter, kommuner påføres til  

 affaldsafgiften ved levering af olie- og kemikalieforurenet sand fra  

 strandrensning, når affaldet afleveres på et  

 registreringspligtigt anlæg.
 Tilskuddet ydes, fordi genanvendelsesvirksomheder ellers  

 ville få forringet deres økonomiske grundlag.  

 Genanvendelsesvirksomhederne vil, når de producerer på baggrund  

 af returmaterialer, typisk få større mængder af  

 restprodukter end virksomheder, der producerer på baggrund af nye  

 råvarer.
Det er antaget, at der ikke kan ske en overvæltning  

 af den forøgede omkostning til affaldsbortskaffelse for så vidt  

 angår returmaterialebaseret produktion, idet dette vil medføre  

 en reduceret konkurrenceevne eller fjernelse af det økonomiske  

 grundlag for en sådan produktion.
Styrelsen har ikke fundet, at  

 tilskuddet til gananvendelsesvirksomheder er momspligtigt.
Styrelsen har  

 herved lagt vægt på, at tilskuddet gives som et driftstilskud til  

 virksomheden og ikke et tilskud beregnet på nedsættelse af prisen  

 på produkterne til under markedspris.
Styrelsen har ligeledes anset kompensationen til  

 kommunerne for at være momsfri.
Styrelsen har dermed ikke fundet, at  

 kompensationen kan anses for at være betaling for ydelser leveret af  

 kommunen til 3. mand.
 Tilskud til bortskaffelse af spildolie (2)  

 gives for at sikre, at spildolien bliver indsamlet og bortskaffet på  

 miljømæssigt forsvarlig vis.
Det er betingelse for, at der kan ydes tilskud, at  

 spildolien bortskaffes som brændsel i anlæg, der producerer eller  

 afsætter fjernvarme.
Derudover der det en betingelse, at bortskaffelse  

 af spildolien, herunder indsamling, forarbejdning og forbrænding til  

 varmeproduktion, sker i overensstemmelse med lov om miljøbeskyttelse  

 og regler fastsat i medfør heraf (en række  

 miljømæssige krav).
Styrelsen har anset tilskud til bortskaffelse af spildolie  

 for at være momsfrie.
Styrelsen her herved lagt vægt på, at  

 tilskuddet ikke kan anses for at være en direkte del af  

 fjernvarmeværkernes pris ved afsætning af varme.
Indsamlingsordningen vedr. dæk (3)  

 dækker over tilskud til bortskaffelse af dæk.
Tilskuddet ydes til  

 virksomheder, der erhvervsmæssigt foretager indsamlinger af dæk  

 og leverer dæk til virksomheder, der erhvervsmæssigt oparbejder  

 dæk til gummipulver.
 Det er en betingelse, for at der kan ydes tilskud, at der  

 ikke er afkrævet særskilt vederlag for bortskaffelse fra ejeren,  

 lejeren eller brugeren af køretøjet til dækning af  

 udgifter ved bortskaffelse af dækkene.
 Erhvervsmæssige indsamlere er forpligtede til at  

 aftage samtlige dæk fra de virksomheder, hvorfra der indsamles eller  

 modtages kasserede dæk, herunder fra kommunale indsamlingsordninger, og  

 at levere disse til regummerering, materialegenanvendelse eller  

 forbrænding.
 Tilskuddet udbetales til dækindsamlere og skal  

 dække indsamlings- og behandlingsomkostningerne for dæk, dvs.  

 udgifterne til indsamling og transport af dækkene til forbrænding  

 samt det beløb, forbrændingsanlægget opkræver for at  

 modtage dækkene fra indsamlerne.
Styrelsen har fundet, at tilskud til indsamling af  

 dæk er momspligtigt.
Styrelsen har herved lagt væk på, at  

 tilskuddet er indsamlerens betaling for en ydelse   nemlig indsamling af  

 dæk og transport af samme til en virksomhed, der regummererer,  

 genanvender eller forbrænder disse dæk.
 Indsamling af blyakkumulatorer  (4)  

 dækker over tilskud til indsamling af blyakkumulatorer.
Det er betingelse for tilskuddet, at virksomheden  

 foretager eller forestår miljømæssig forsvarlig indsamling  

 i Danmark af blyakkumulatorer og afleverer eller forestår aflevering af  

 blyakkumulatorer til oparbejdningsvirksomheder.
Virksomheden skal endvidere  

 påtage sig en forpligtelse til at etablere en indsamlingsordning efter  

 visse geografiske principper.
 Virksomheden skal bl.a. også være registreret  

 som indsamler hos Foreningen til indsamling af blyakkumulatorer i Danmark  

 (ReturBat).
 Styrelsen har fundet, at tilskud af den omhandlede art er  

 momspligtige.
 Styrelsen har dermed fundet, at tilskud af den omhandlede  

 art er betaling for en ydelse, der består i indsamling og bortskaffelse  

 til genanvendelse af blyakkumulatorer.
 Indsamling af lukkede nikkel-cadmium batterier  

(5) dækker over en godtgørelses-/tilskudsordning til  

 virksomheder, foreninger, kommuner m.v., der indsamler og afleverer eller  

 forestår aflevering af nikkel-cadmium-batterier til genanvendelse.
 Styrelsen har fundet, at sådanne tilskud er  

 momspligtige.
 Styrelsen anser således tilskuddet for at være  

 betaling for en ydelse, der består i indsamling og bortskaffelse til  

 genanvendelse af nikkel-cadmium-batterier.
 Værditabsordningen for boligejere (6)  

 er en tilskudsordning til boligejere, som skal rydde op på forurenede  

 ejendomme.
Sigtet med ordningen er at løse de særlige  

 problemer, der opstår for boligejere, der uforvarende har købt  

 en forurenet grund.
Oprydninger efter affaldsdepotloven sker ifølge  

 det oplyste efter en miljøprioritering og omfatter alene grunde, hvor  

 forureningen er opstået frem til midten af 70 erne.
Det kan betyde, at  

 boligejere kan risikere at måtte vente lang tid på en oprydning  

 evt. slet ikke være omfattet af affaldsdepotloven.
Princippet i værditabsordningen er, at boligejere  

 kan få fremrykket oprydningen af deres ejendom af det offentlige mod at  

 yde en egenbetaling.
I særlige tilfælde, hvor omkostningerne ved  

 en oprydning langt vil overstige den mulige værdi af ejendommen efter  

 oprydningen, og hvor en oprydning ikke i en overskuelig fremtid er  

 nødvendig af miljø- og sundhedsmæssige årsager, kan  

 oprydningsforpligtelsen konverteres til et tilbud om overtagelse af  

 ejendommen til markedsprisen for tilsvarende uforurenede ejendomme.  

 Tilskuddet ydes til ejeren af ejendommen.
Styrelsen har ikke anset tilskuddet for at være  

 momspligtigt.
Styrelsen har herved lagt vægt på, at tilskuddet  

 ydes til ejeren af ejendommen, som ikke leverer nogen modydelse for  

 tilskuddet.
 Teknologipuljen (7) er en pulje, hvorfra der  

 ydes tilskud til projekter, hvis formål er at udvikle og afprøve  

 nye afværge- og rensningsteknikker vedr. affaldsdepoter.
 Styrelsen har anset de omhandlede tilskud for at  

 være momsfrie.
 Styrelsen har ved vurderingen lagt vægt på, at  

 modtagerne af tilskuddene ikke leverer nogen konkret modydelse for  

 tilskuddet, men derimod skal afprøve ny teknologi.
 Udviklings- og demonstrationsprojekter vedr. genbrug  

(8) dækker over en ordning, hvorefter der ydes tilskud til  

 "udrednings- og udviklingsprojekter, der har til formål at fremme  

 genanvendelse eller til at nedsætte miljøbelastningen  

 væsentligt ved omstilling til renere teknologi".
 Tilskud kan endvidere gives til formidlings- og  

 informationsvirksomhed vedr. genanvendelse og renere teknologi.
Tilskud gives til såvel projekter med almennyttigt  

 formål som til virksomhedens egne projekter, hvis projekterne har en  

 nyhedsværdi.
Der kan bl.a. gives tilskud til udvikling af processer,  

 metoder, produktionsudstyr og produkter.
 Tilskudsordningen er ikke møntet på en  

 bestemt modtagerkreds, men alene på et bestemt formål (fremme af  

 genanvendelse).
 Størrelsen på tilskuddet afhænger af,  

 om resultaterne af tilskuddet kommer en bredere kreds af virksomheder, den  

 offentlige sektor eller samfundet i øvrigt til gode, eller om  

 resultaterne alene tilhører den eller de ansøgende  

 virksomheder.
 Styrelsen har anset de omhandlede tilskud for at  

 være momsfrie.
 Styrelsen har herved lagt vægt på, at  

 tilskudsmodtagerne skal benytte midlerne til projekter af almen interesse og  

 ikke  som hel eller delvis betaling for varer/ydelser leveret til 3.  

 mand.
 Styrelsen har endvidere lagt vægt på, at  

 Momsnævnet i 2 afgørelser (Mn. 961 og Mn. 962   begge fra 1987)  

 har udtalt, at der ikke skal betales moms af tilskud til projekter, der  

 iværksættes til tilskudsmodtageren selv, idet der i disse  

 tilfælde ikke præsteres en konkret modydelse for tilskuddene.
 Det bemærkes, at Momsnævnet i samme  

 forbindelse traf afgørelse om, at tilskud til projekter, der  

 iværksættes af, eventuelt sammen med, en tilskudsgiver, er  

 momspligtige, idet tilskudsgiveren i disse tilfælde opnår en  

 konkret modydelse for tilskuddet.
Renere teknologi (9) Momsnævnet har i en ikke offentliggjort  

 afgørelse fra 1984 truffet afgørelse om, at tilskud under denne  

 ordning er momsfrie.
Denne afgørelse er fortsat anset for  

 gældende, hvorfor Told- og Skattestyrelsen ikke har fundet anledning  

 til at vurdere denne form for tilskud yderligere.
Miljøstyring og miljørevision m.v. i  

 virksomheder  (10) dækker over en tilskudsordning, hvorefter  

 der ydes tilskud til projekter vedr. information og rådgivning om  

 miljøstyring.
Der ydes endvidere tilskud til projekter vedr.  

 information og rådgivning om udvikling af uddannelser om  

 miljøstyring samt udvikling og afprøvning af  

 værktøjer og metoder, der kan lette indførelsen af  

 miljøstyring.
Der kan endelig afholdes udgifter til hel eller delvis  

 finansiering af  information og formidling, rådgivning, uddannelse og  

 udvikling af miljøstyringssystemer m.v. samt til  

 demonstrationsprojekter.
Styrelsen har vurderet, at tilskud af den omhandlede art  

 skal behandles efter de samme retningslinier som andre projekter.
Der  

 henvises til punkt 8.
 Aktiviteter vedr. bekæmpelsesmidler  

(11) kan opnå tilskud til dækning af udgifter til  

 forskning og udvikling med henblik på at nedbringe den samlede  

 belastning af sundhed og miljø fra anvendelsen af  

 bekæmpelsesmidler eller en række konkrete produkter.
Tilskudsordningen er ikke møntet på en  

 bestemt modtagerkreds, men alene på et bestemt formål.
Der er  

 ikke foretaget en nærmere afgrænsning af, hvem der kan modtage  

 tilskud.
Styrelsen har fundet, at de omhandlede tilskud er  

 momsfrie.
Styrelsen har herved lagt vægt på, at tilskuddene gives  

 som omkostningsdækning og derved ikke kan anses for at være en  

 del af betalingen for en leverance fra tilskudsmodtagerne.
 Nedbringelse af okkergener i vandløb  

(12) dækker over en tilskudsordning, hvorefter der kan ydes  

 støtte/tilskud til nedbringelse af okkergener i vandløb.
Støtten ydes til Tilskud i henhold til punkt a-d har efter det oplyste  

 karakter af en kompensationsordning i tilknytning til godkendelsessystemet,  

 dvs. at formålet er at kompensere jordbrugere og dambrugere for  

 reduktion i ejendomsværdi eller udgifter til okkerrensning.
Tilskud i  

 henhold til punkt e-f har i modsætning hertil karakter af en mere  

 "traditionel" tilskudsordning   dvs. et selvstændigt  

 virkemiddel inden for loven.
I loven er som modtagere af tilskud udtrykkeligt  

 nævnt "jordbrugserhvervet" og "dambrugere" fsv.  

 angår punkt a-d.
I bemærkningerne til lov om okker anses efter  

 det oplyste vandløbsmyndigheden for modtager af tilskud efter punkt e.  

 Modtagerkredsen for tilskud i henhold til punkt f er ikke fastlagt.
 Styrelsen har anset de omhandlede tilskud/støtte  

 for at være momsfrie.
Styrelsen har herved lagt vægt på, at  

 støtten giver dækning af udgifter, hvorved må  

 forstås, at tilskuddet ikke gives til den person, der udfører  

 arbejde til de pågældende undersøgelser m.v., men derimod  

 til den virksomhed, der får arbejdet udført.
Det ligger dermed  

 fast, at tilskuddet ikke er en betaling for en leverance af nogen art.
 Gennemførelse af  

 vandløbsrestaureringer (13) dækker over en  

 tilskudsordning, hvorefter der ydes tilskud til gennemførelse af  

 større restaureringsprojekter i offentlige vandløb.
 Ifølge det for styrelsen oplyste afholdes  

 udgifterne i første omgang af vandløbsmyndigheden, hvorefter de  

 evt. refunderes helt eller delvist af Miljøstyrelsen.
Styrelsen har vurderet, at de omhandlede tilskud er  

 momsfrie.
Styrelsen har herved lagt vægt på, at tilskuddet  

 udbetales til vandløbsmyndigheden og ikke til en 3. mand  

 (entreprenør).
 Puljen til grøn beskæftigelse  

(14) yder støtte/tilskud til nyskabende eller  

 tværgående miljøforbedrende initiativer, og initiativer  

 til oplysning, uddannelse og erfaringsudveksling, der kan tilskynde til en  

 miljøvenlig adfærd.
Der ydes tilskud til et netværk af lokale  

 såkaldte "grønne guider" i form af løntilskud  

 m.v. til lokal miljørådgivningsvirksomhed f.eks. i lokale  

 økologiske centre, i boligafdelinger eller i grøn  

 forbrugervejledning.
Der kan afholdes udgifter, herunder tilskud, til  

 information om ordningen, revision, evaluering m.v. samt til  

 resultatformidling.
 Styrelsen har på det foreliggende grundlag ikke  

 fundet det muligt at vurdere, om de omhandlede tilskud er momspligtige.  

 Styrelse har dog udtalt, at tilskuddene fra puljen er momspligtige, når  

 de helt eller delvis er en del af betalingen for at levere ydelser til  

 tilskudsgiver eller 3. mand.
Støtte til forureningstruede vandindvindinger  

(15) dækker over en tilskudsordning, hvorefter der ydes tilskud  

 til mindre vandværker og enkeltindvindinger, der rammes eller trues af  

 forurening.
Endvidere kan der under ordningen iværksættes  

 udredningsprojekter m.v. indenfor spildevandsområdet og  

 vandforsyningsområdet.
 Tilskud afholdes efter det oplyste til:
 En mindre del af midlerne kan efter det oplyste anvendes  

 til støtte for generelle projekter, f.eks. demonstrations- og  

 udviklingsprojekter.
 Desuden kan den mindre del anvendes til støtte for  

 projekter om spildevandsbortskaffelse i områder, hvor der ikke er  

 kloakeret, samt for områder angående alternative muligheder for  

 spildevandsbortskaffelse i kloakerede områder.
Styrelsen har vurderet tilskuddene som momsfrie.
Styrelsen  

 har herved lagt vægt på, at tilskuddet ydes til dækning af  

 udgifter, hvorfor tilskuddet ikke direkte kan anses som betaling for levering  

 af vand m.v.
 Aktionsplan for økologisk omstilling  

(16) dækker over en ordning, hvorefter der ydes  

 støtte/tilskud til forskellige projekter til fremme af  

 økologisk byggeri.
 Der kan således ydes støtte til:
Midlerne vil ifølge det oplyste fortrinsvis blive  

 anvendt som tilskud til udviklings- og demonstrationsprojekter, herunder  

 fuldskalaforsøg, bl.a. indenfor byggemateriale- og  

 spildevandsområdet.
Der vil desuden kunne ydes tilskud til  

 rådgivning, information og formidling af viden indenfor området  

 samt til evaluering m.v. af ordningen.
Tilskud af den omhandlede art er efter styrelsens  

 opfattelse kun momspligtige, når tilskuddet udbetales til den  

 person/virksomhed, der foretager arbejdet, og projektet  

 iværksættes af tilskudsgiveren.
Tilskud til dækning af  

 udgifter er efter styrelsens opfattelse momsfrie.
