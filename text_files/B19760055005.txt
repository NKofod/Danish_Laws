 I medfør af § 1. stk. 1, § 2, stk. 2, samt § 3, § 5 og § 7, stk. 2, i lov  

 nr. 193 af 24. maj 1972 om fyrværkeri. § 9 i lov nr. 74 af 7. april 1899 om  

 sprængstoffer. § 40 i brandloven, jfr. lovbekendtgørelse nr. 469 af 24,  

 september 1969, som ændret ved lov nr. 311 af 19. juni 1974, og § 42, stk. 2,  

 i lov af 15. maj 1868 om brandvæsenet i København fastsættes:
I.
Fremstilling og indførsel af fyrværkeri.
 § 1.  Statens brandinspektion meddeler tilladelse til  

 fremstilling af indførsel af fyrværkeri og fastsætter de nærmere vilkår for  

 tilladelserne.
§ 2.  Ansøgning om tilladelse til fremstilling af  

 fyrværkeri skal indeholde oplysning om 1)varens art, herunder om den er undtaget fra det i § 5. stk. 1, nævnte  

 forbud, jfr. § 5. stk. 2 og 3, sammenholdt med § 8.
§ 3.  Ansøgning om tilladelse til indførsel af  

 fyrværkeri skal vedlægges ordrebekræftelse, faktura eller lignende  

 indeholdende oplysning om varens art og fremstillingssted.
Ansøgningen skal  

 endvidere vedlægges en erklæring om, hvorvidt fyrværkeriet er undtaget fra  

 det i § 5, stk. 1, nævnte forbud, jfr. § 5, stk. 2 og 3, sammenholdt med § 8.
 Stk. 2.  Importører skal ved varens modtagelse  

 stikprøvevis undersøge, hvorvidt fyrværkeriet er undtaget fra det i § 5, stk.  

 1, nævnte forbud, jfr. § 5, stk. 2 og 3, sammenholdt med § 8. Såfremt  

 fyrværkeriet ikke er undtaget fra forbuddet i § 5, stk. 1, skal Statens  

 brandinspektion underrettes herom.
 § 4.  Til brug ved behandlingen af ansøgninger om  

 tilladelse til fremstilling eller indførsel af fyrværkeri kan Statens  

 brandinspektion lade prøveraf fyrværkeri underkaste en teknisk undersøgelse.  

 Udgifterne hertil afholdes af ansøgeren.
II.
Overdragelse, erhvervelse og anvendelse af fyrværkeri.
 § 5.  Ifølge lovens § 2, stk. 1, må fyrværkeri ikke  

 overdrages eller anvendes uden politiets tilladelse.
 Stk. 2.  Fra forbuddet i stk. 1 undtages følgende  

 fyrværkeri:
 Stk. 3.  Uanset bestemmelsen i stk. 2. nr. 3, er  

 følgende fyrværkeri dog omfattet af forbuddet i stk. 1:
III.
Salg af fyrværkeri og kemikalier til personer under 18 år.
 § 6.  Fyrværkeri må ikke sælges til personer under 18  

 år.
 Stk. 2.  Fra forbuddet i stk. 1 undtages fyrværkeri, der  

 er omfattet af § 5, stk. 2, nr. 1.
 § 7.  Følgende kemikalier må ikke sælges til personer  

 under 18 år:
IV.
Blandings- og satsforhold.
 § 8.  Bordbomber skal være fabrikeret på basis af  

 nitreret cellulose og må højst indeholde 1 g heraf pr. stk.
Stk. 2.  Japanske bordbomber må højst indeholde 7,5 g  

 fulminatfri knaldsats pr. 1.000 stk.
Er de fabrikeret på sølvfulminatbasis,  

 må de højst indeholde 2,5 g knaldsats pr. 1.000 stk.
 Stk. 3.  Knallerter skal være fabrikeret på  

 sølvfulminatbasis og må højst indeholde 2,5 g knaldsats pr. 1.000 stk.
Stk. 4.  Knallerttråde må højst indeholde 7,5 g  

 fulminatfri knaldsats pr. 1.000 stk.
Er de fabrikeret på sølvfulminatbasis,  

 må de højst indeholde 2,5 g knaldsats pr. 1.000 stk.
Stk. 5  Knaldhætter (amorces) og knaldbånd (amorcesbånd)  

 må højst indeholde 7,5 g fulminatfri knaldsats pr. 1.000 stk.
Knaldhætter må  

 kun forhandles i flade cirkulære æsker af mindst 0,5 mm tykt pap eller i  

 anden mindst lige så god emballage.
Hver æske må højst indeholde 100  

 knaldhætter (knaldpunkter) a 5 mg knaldsats eller 50 knaldhætter  

 (knaldpunkter) a 7,5 mg knaldsats.
Knaldbånd må kun forhandles i solid  

 papemballage eller anden lige så god emballage.
Hver pakning må højst  

 indeholde 6 ruller knaldbånd a 100 knaldpunkter a 5 mg knaldsats eller 6  

 ruller knaldbånd a 50 knaldpunkter a 7,5 mg knaldsats.
 Stk. 6.  Knaldperler skal være fabrikeret på  

 sølvfulminatbasis og må højst indeholde 2,5 g knaldsats pr. 1.000 stk.
Stk. 7.  Knaldpropper (hundepropper) må højst indeholde  

 0,025 g sats pr. stk.
Satsen må kun indeholde rødt fosfor og kaliumklorat.  

 Knaldpropper må kun forhandles i solide papæsker eller anden lige så god  

 emballage, hvor hver enkelt prop fastholdes i bunden af æsken.
Hver æske må  

 højst indeholde 25 knaldpropper.
 Stk. 8  Stjernekastere må ikke være forsynet med særlig  

 tændsats.
 Stk. 9.  Bestemmelserne i stk. 1-8 gælder ikke  

 fyrværkeri til eksport eller fyrværkeri, der ikke udleveres til køberen, men  

 affyres af fabrikanten (importøren) eller af en person, der er ansat hos ham  

 eller udpeget af ham, og som er fortrolig med afbrænding af fyrværkeri.
V.
Mærkning.
§ 9.  Fyrværkeriartikler skal være forsynet med  

 påskrift om artiklens betegnelse og eventuelt fabrikationsnummer samt enten  

 navn og hjemsted, varemærke eller særlige kendetegn for fabrikanten eller  

 importøren.
Anvendes varemærke eller kendetegn skal meddelelse herom gives  

 til Statens brandinspektion.
 Stk. 2.  Fyrværkeriartikler, der omfattes af 5, stk. 3,  

 nr. 3-5 samt andet signalfyrværkeri (bomber, kanonslag og visse håndblus)  

 skal desuden være tydeligt mærket med bogstavet »S«.
 Stk. 3.  På større fyrværkeriartikler skal tillige  

 anbringes en kortfattet brugsanvisning.
 § 10.  Mærkningen af fyrværkeri skal foretages inden  

 udlevering fra forhandler.
VI.
Tilladelse til overdragelse, erhvervelse og anvendelse af fyrværkeri.
§ 11.  Tilladelse til erhvervelse og anvendelse af  

 fyrværkeri efter § 5, stk. 1, kan meddeles af politiet, når der dokumenteres  

 en særlig interesse heri, f.eks. når fyrværkeriet ønskes anvendt i  

 forlystelsesetablissementer eller i forbindelse med festligheder og lignende,  

 hvortil offentligheden eller en større kreds har adgang (dyrskuer, byfester,  

 rundskuer og lignende). Tilladelsen meddeles af politiet på det sted, hvor  

 fyrværkeriet skal anvendes, og skal angive det tilladte kvantum og den måde,  

 fyrværkeriet må anvendes på.
I tvivlstilfælde indhenter politiet erklæring  

 fra Statens brandinspektion.
 Stk. 2.  Til rederier, skibsførere, kutterejere og  

 andre, der har behov for materiel til nødsignaler, kan der endvidere af  

 politiet på det sted, hvor ansøgeren har bopæl eller forretningssted,  

 udstedes såvel enkeltstående som generelle tilladelser i indtil 5 år til  

 indkøb og anvendelse af »S«-mærket fyrværkeri.
 Stk. 3.  Politiets tilladelse til erhvervelse og  

 anvendelse af »S«-mærket fyrværkeri er ikke nødvendig, såfremt  

 erhvervelsen sker hos skibsprovianteringshandlere og forhandlere af  

 skibsinventar mod forevisning og afstempling af vedkommende skibs tilsynsbog.
Stk. 4.  Tilladelse til forhandling af fyrværkeri  

 omfattet af stk. 1 samt af »S«-mærket fyrværkeri meddeles af  

 politiet på det sted, hvor ansøgeren har forretningssted.
Tilladelsen  

 meddeles som enkeltstående eller generel tilladelse i indtil 5 år.  

 Skibsprovianteringshandlere og forhandlere af skibsinventar kan dog forhandle  

 »S«-mærket fyrværkeri uden tilladelse.
VII.
Opbevaring og salg.
§ 12.  I forretningslokaler eller lokaler i  

 forbindelse hermed kan opbevares indtil 20 kg fyrværkeri.
Uden for disse  

 lokaler kan opbevares indtil 40 kg fyrværkeri, dog ikke i  

 beboelseslejligheder.
Tilladelse til opbevaring af større mængder meddeles af  

 politiet efter indhentet erklæring fra Statens brandinspektion.
 Stk. 2.  Bestemmelserne i stk. 1 omfatter ikke  

 stjernekastere, bordbomber, japanske bordbomber og knallerter.
 § 13.  Fyrværkeri skal opbevares med forsigtighed og  

 mindst 2 m fra varmeapparat eller skorsten.
Stk. 2  Forhandleres beholdninger af fyrværkeri skal  

 opbevares i tætte trækasser (skabe) eller træforede metalkasser (skabe) med  

 tætsluttende lukke.
Kasserne (skabene), der skal være mærket »Farlig  

 Fyrværkeri« med skilt udført efter Dansk Standard 734-737, må kun  

 indeholde fyrværkeri og skal anbringes utilgængeligt for publikum.Opbevares  

 fyrværkeri i forretningslokaler eller i lokaler i forbindelse hermed, skal  

 der i nærheden af kasserne forefindes passende slukningsmidler, f.eks. en  

 spand vand eller et håndsprøjtebatteri.
 Stk. 3.  Uanset bestemmelserne i stk. 2 kan der dog  

 udstilles et eksemplar (enhed eller detailpakning) af hver type fyrværkeri,  

 der forhandles fra forretningen.
Stk. 4.  I lokaler, hvor der opbevares fyrværkeri, må  

 brandfarlige væsker ikke forefindes.
Dette gælder dog ikke forretningslokaler  

 med brandslukningsmidler som nævnt i stk. 2. Tobaksrygning er forbudt i  

 lokaler, hvor der opbevares fyrværkeri.
Dette skal tilkendegives med skilt  

 udført efter Dansk Standard 734-737.
 Stk. 5.  Bestemmelserne i stk. 2 og 4 omfatter ikke  

 stjernekastere, bordbomber, japanske bordbomber og knallerter.
 Stk. 6.  Affyring af fyrværkeri i lokaler, hvor der  

 opbevares eller udstilles fyrværkeri eller brandfarlige væsker, er forbudt.
 § 14.  Fyrværkeri må ikke sælges ved selvbetjening.
 § 15.  Ved enhver levering af fyrværkeri til  

 detailhandlere skal der medfølge en vejledning vedrørende sikkerhedsmæssige  

 forhold ved opbevaring og anvendelse af fyrværkeri.
Stk. 2.  Ved ethvert salg til forbruger af andet  

 fyrværkeri end det i § 5, stk. 2, nr. 1, nævnte, skal der udleveres en  

 vejledning vedrørende anvendelsen af fyrværkeri.
I sortimentspakninger skal  

 vejledningen være indlagt i pakningen eller påtrykt denne.
 Stk. 3.  De i stk. 1 og 2 nævnte instrukser skal være  

 godkendt af Statens Brandinspektion.
VIII.
Kontrol og prøveudtagning.
 § 16.  Efter lovens § 4 har Statens Brandinspektion og  

 politiet til enhver tid uden retskendelse mod behørig legitimation adgang til  

 virksomheder, der fremstiller, indfører eller forhandler fyrværkeri, og kan i  

 forbindelse hermed for fabrikantens eller importørens regning udtage prøver  

 af fyrværkeriartikler og underkaste disse en teknisk undersøgelse.
 Stk. 2.  I tilfælde, hvor prøveudtagningen sker hos en  

 detailhandler, godtgør Statens Brandinspektion eller politiet detailhandleren  

 indkøbsprisen og opkræver beløbet hos importøren eller fabrikanten.
IX.
Straf og ikrafttræden m.v.
§ 17.  Overtrædelse af § 3. stk. 2, § 6. stk. 1. §§  

 7-10 og §§ 14 og 15 straffes med bøde.
Overtrædelse af § 12. stk. 1, og § 13  

 straffes efter 9, stk. 2, i lov nr. 74 af 7. april 1899 om sprængstoffer med  

 bøde eller under særlige omstændigheder med hæfte.
 § 18.  Bekendtgørelsen træder i kraft den 1. december  

 1976.
 Stk. 2.  Justitsministeriets bekendtgørelse nr. 546 af  

 5. november 1975 som ændret ved bekendtgørelse nr. 565 af 24. november 1975  

 ophæves.
 Justitsministeriet, den 19. november  

 1976.
 Orla Møller.
 / Kornerup.
