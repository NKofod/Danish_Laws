(Tekniske skoler) Som et led i det spareforlig, der er indgået mellem Dansk teknisk  

 Lærerforening og undervisningsministeriet, er der aftalt visse ændringer i  

 overtimebetalingen.
 Ændringerne får virkning fra 1. august 1973.
 Samtidig har direktoratet fundet anledning til nærmere at uddybe  

 retningslinier for bl.a. beregning af overtimer og ydelse af overtimebetaling  

 i ferie m.v.
 Beregning og udbetaling af vederlag for overtimer.
a.
Faglærere og overlærere i lønramme 13/21/23.
 Overtimebetalingen ydes som et månedligt beløb for hver ugentlig time  

 beregnet som 1/27 af den pågældendes månedsløn, incl. stedtillæg og særligt  

 tillæg på 720 kr., der reguleres med det midlertidige tillæg og  

 dyrtidstillæg, alt med et tillæg på 20 %.
 Fra den 1. august 1973 sker der - som et led i spareforliget - en  

 forhøjelse af det pligtige ugentlige undervisningstimetal for lærere ved  

 lærlingeskoleafdelingernes teoriundervisning fra 27 til 28. Dette betyder, at  

 overtimebetalingen fra dette tidspunkt udregnes på grundlag af kvotadelen  

 1/28 svarende til det nye undervisningstimetal på 28.
Fra den 1. august 1973 ydes tillægget på 20% endvidere kun for de første 5  

 overtimer.
For 6. og følgende overtimer ydes kvotaløn.
Betalingen pr. læst  

 time for enkelte timer udgør 1/4 af de månedlige beløb.
b.
Lærere og overlærere i lønramme 18/26/28 samt overenskomstansatte ved eksamensskoleafdelinger Overtimebetalingen ydes som et månedligt beløb for hver ugentlig time  

 beregnet som 1/24 af månedslønnen på skalatrin 34 incl. dyrtidstillæg, men  

 excl. stedtillæg.
c.
Adjunkter og lektorer i lønramme 16/21/29/31 samt overenskomstsatte lærere Overtimebetalingen ydes som et månedligt beløb for hver ugentlig time  

 beregnet som 1/22 af månedslønnen på skalatrin 37 incl. dyrtidstillæg, men  

 excl. stedtillæg.
d.
Lektorer i lønramme 34 Overtimebetalingen ydes som et månedligt beløb for hver ugentlig time  

 beregnet som 1/22 af månedslønnen på skalatrin 45 incl. dyrtidstillæg.
 Skemalagte ugentlige overtimer - enkelte overtimer.
Er der tale om skemalagte ugentlige overtimer for en kursusperiode af 6  

 ugers varighed og derover, udbetales vederlaget for disse overtimer med den  

 pr. måned gældende sats.
Vederlaget ydes i hele perioden uanset fravær på  

 grund af sygdom i indtil 3 måneder.
 Ved lærlingeskoleafdelingerne aflønnes overtimer således, at der anvendes  

 kvotaløn med 20% tillæg for den del af det samlede årlige antal skemalagte  

 overtimer og enkelttimer, der er lig med eller mindre end et årligt  

 overtimetal beregnet på grundlag af 5 ugentlige overtimer i et skoleår af 42  

 ugers varighed.
 Overtimer herudover aflønnes med kvotaløn uden tillæg.
 Såfremt skoleåret faktisk har været kortere end 42 uger, fastsættes  

 grænsen for anvendelsen af kvotaløn med 20% tillæg af det antal timer, der  

 svarer til det faktiske skoleårs ugeantal X 5.
 Betaling for enkelte overtimer, der er tildelt for mindre end 6 uger,  

 udbetales pr. læst time.
 For ferien ydes der læreren betaling for et antal ugentlige overtimer i 4  

 uger svarende til et gennemsnit af de skemalagte ugentlige overtimer i et år  

 forud for ferien.
 Det beregnede antal overtimer afrundes til nærmeste hele eller halve  

 timetal.
 Eksempel:
 Har en lærer i et år f.eks. sammenlagt haft 132 overtimer, vil denne i  

 ferien få betaling for (132:44 (4X11)) = 3 overtimer pr. uge for 4 uger = 12.
 Tilsagnstillæg.
Ved eksamensskoleafdelinger kan der til lærere og overlærere i lønramme  

 18/26/28 og overenskomstansatte lærere, som forpligter sig til at læse 4  

 ugentlige overtimer, ydes et tilsagnstillæg på 1.476 kr. årligt.
På samme  

 måde kan der til adjunkter og lektorer i lønramme 16/21/29/31 samt  

 overenskomstansatte ydes et tilsagnstillæg på 1.638 kr. årligt.
Tillæggene  

 reguleres med det midlertidige tillæg og dyrtidstillæg.
 De af tilsagnet omfattede 4 timer vederlægges med 30% af ovennævnte  

 satser.
Det er en forudsætning for ydelse af et tilsagnstillæg, at forpligtelsen  

 til at læse overtimer påtages for mindst 1 skoleår (1. august-31.juli) ad  

 gangen.
Såfremt det viser sig, at vedkommende ikke kan få tildelt det antal  

 overtimer, der er afgivet tilsagn om, ydes tilsagnstillægget uanset dette.
Det påhviler skolens ledelse ved skemalægningen at drage omsorg for, at  

 afgivne tilsagn så vidt muligt udnyttes fuldt ud.
Tilsagnstillæg udbetales  

 uanset eventuelt fravær på grund af sygdom i indtil 3 måneder.
Såfremt en lærer, der oppebærer tilsagnstillæg, får overdraget tilfældige  

 vikartimer, skal disse i det omfang, lærerens overtimer ikke overstiger 4  

 timer ugentlig, vederlægges med 30% af overtimegrundsatsen, jf. ovenfor.
I  

 sådanne tilfælde, hvor der tillægges en lærer med mindre end 4 skemalagte  

 ugentlige overtimer ikke planlagte vikartimer, må der hver måned foretages en  

 opgørelse over, hvilke af de ikke planlagte vikartimer der falder inden for  

 overtimeforpligtelsen, og hvilke der falder udenfor, idet de sidstnævnte skal  

 vederlægges med vikar/timelønsatsen, jf. i øvrigt direktoratets skrivelse af  

 21. marts 1974 om timelærere og vikarer.
 Som et led i spareforliget nedsættes tilsagnet fra skoleåret 1974-75 til 3  

 ugentlige overtimer, og samtidig sker der forholdsmæssig nedsættelse af  

 tilsagnstillægget.
 Fra den 1. august 1973 kan der ikke udbetales overtimebetaling til  

 forstandere.
 Skolerne anmodes om fremtidig på grundlag af ovennævnte beregningsmetode  

 selv at foretage reguleringer af overtimebetalingen i overensstemmelse med  

 udsving i pristallet.
 P.D.V.
