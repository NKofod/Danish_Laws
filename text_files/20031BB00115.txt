Fremsat den 28. januar 2004 af Jytte Andersen (S),  

 René Skau Björnsson (S), Lissa Mathiasen (S),  

 Morten Homann (SF) og Keld Albrechtsen (EL) Forslag til folketingsbeslutning om tilgængelighed i byggeriet Folketinget pålægger regeringen inden den 1. januar 2005 at  

 fremsætte lovforslag om en ændring i byggelovgivningen, der skal sikre et  

 forsvarligt kvalitetsniveau og en reel tilgængelighed i nybyggeri og ved  

 væsentlige ombygninger ved at indføje krav om tilgængelighed fra og henvise  

 til  

 DS3028 i bygningsreglementet 95.
Bemærkninger til forslaget I Danmark er der inden for de seneste år opnået visse  

 fremskridt i den fysiske infrastruktur i byggeriet, ikke mindst takket være  

 stor velvilje hos især offentlige bygherrer med hensyn til at gøre byggeriet  

 tilgængeligt for handicappede.
Der er ligeledes blevet udtrykt bred politisk  

 vilje til at gøre en indsats for tilgængeligheden for handicappede.
Trods den  

 gode vilje hos både bygherrer og politikere er der for de fleste handicappede  

 i  

 praksis ikke sket mange forbedringer, hvad tilgængeligheden i byggeriet  

 angår.  

 Der er stadig en meget stor mangel på tidssvarende boliger og bygninger til  

 mennesker med handicap, og der opføres stadig boliger og bygninger, som ikke  

 er  

 tilgængelige for handicappede.
Tilgængeligheden i det fysiske miljø har betydning for alle  

 og er en afgørende forudsætning for, at mennesker med funktionsnedsættelse  

 får  

 lige muligheder.
Ifølge FNs standardregler om lige muligheder for  

 mennesker  

 med handicap (1993) er det samspillet mellem funktionsnedsættelsen og det  

 fysiske miljø, som er afgørende for, hvilke muligheder mennesker med  

 funktionsnedsættelse har for at deltage i samfundslivet på lige vilkår med  

 andre.
Den 1. september 2001 trådte byggestandarden  

 »Tilgængelighed for alle«, DS3028, vedrørende tilgængelighed i byggeri i  

 kraft.  

 Standarden blev udarbejdet af et udvalg under Dansk Standard bestående af  

 både  

 arkitekter, teknikere og handicaporganisationer, der repræsenterer de  

 forskellige grupper af handicappede, hvorfor den udgør en vigtig og  

 overskuelig  

 fællesnævner for forskellige interessenters tilgængelighedskrav i byggeriet.  

 Hensigten med standarden var, at den skulle indarbejdes i byggelovgivningen,  

 fordi de krav om tilgængelighed, som fremgår af bygningsreglementet 95, er  

 vanskelige at omsætte i praksis.
Der er mange eksempler på, at bygherrer,  

 primært offentlige, gør en stor indsats for at indarbejde tilgængelighedskrav  

 i  

 byggeriet, men ofte er der så mange fejl og mangler, at byggeriet ikke er  

 tilgængeligt for handicappede i praksis, hvilket tilskrives den manglende  

 konkretisering af kravene i bygningsreglementet.
Det er vanskeligt og  

 omkostningsfuldt at udbedre mangler i tilgængeligheden, når byggeriet står  

 færdigt.
 I forbindelse med De Samvirkende Invalideorganisationers  

 foretræde i Folketingets Boligudvalg den 20. januar 2004 fremgik det meget  

 tydeligt, at positiv tænkning og god vilje hverken giver tilstrækkelig  

 sikkerhed for, at nyt byggeri eller større ombygninger sikrer reel  

 tilgængelighed for handicappede medborgere.
Derfor  

    

  

 er der behov  

 for en standard som en del af byggelovgivningen, der skal anvendes som  

 praktisk  

 redskab i både planlægningen og udførelsen af nyt byggeri og ved væsentlige  

 ombygninger.
Kun derved sikres et forsvarligt tilgængeligheds- og  

 kvalitetsniveau.
Det foreliggende forslag indebærer, at DS3028 indarbejdes i  

 byggelovgivningen, så de væsentligste krav indføjes direkte i  

 bygningsreglementet, og at standarden i øvrigt deles op i en obligatorisk  

 del,  

 hvor de nødvendige krav angives i detaljer, og en vejledende del, hvor de  

 ønskelige krav angives.
 En sådan ændring i byggelovgivningen vil  ud over det  

 primære formål at sikre tilgængelige bygninger og omgivelser  give  

 bygherrer  

 og byggefolk de fornødne retningslinjer til at indarbejde  

 tilgængelighedskravene allerede i planlægningsfasen på linje med andre  

 lovgivningskrav, brandsikkerhed osv., således at fordyrende ombygninger  

 undgås.  

 Konkrete og operationelle retningslinjer vil give byggefolk mulighed for at  

 finde de mest optimale og fleksible løsninger for at imødekomme  

 tilgængelighedskravene.
 DS3028 dækker over retningslinjer for indretning af det  

 fysiske miljø, der tilgodeser behov for tilgængelighed og samtidig afspejler  

 de  

 forventninger om almindelig komfort, der generelt stilles til det moderne og  

 fremtidige byggeri  for alle mennesker.
Og det er netop behovet for fleksibelt og tilgængeligt  

 byggeri, hvad enten det er private boligkvarterer, offentlige bygninger eller  

 vore bymiljøer, der bør opfyldes, for at både selvhjulpne og handicappede  

 borgere har lige muligheder.
Hensigten i DS3028 er, at tilgængelighed skal  

 tænkes ind i alt byggeri allerede i planlægningsfasen, så det sikres, at der  

 kan skabes tilgængelighed uden de store omkostninger.
Det vil sige, at nye  

 boliger ikke skal være handicaptilgængelige som udgangspunkt, men at de skal  

 være indrettet på en sådan måde  bl.a. i kraft af tilstrækkelige  

 gulvarealer   

 at boligerne relativt nemt og økonomisk rimeligt kan gøres tilgængelige.
En vurdering fra byggebranchen og fra Dansk Center for  

 Tilgængelighed af de økonomiske konsekvenser af en indarbejdelse af DS3028 i  

 bygningsreglementet lyder på, at der ved nybyggeri skal indregnes ca. 1-2  

 pct.  

 af byggesummen til handicaptilgængelighed.
En forudsætning for, at dette  

 beskedne beløb holder, er, at tilgængelighedskravene formuleres allerede i  

 byggeriets planlægningsfase, sådan som det også er beskrevet i de senest  

 udgivne vejledninger for bygherrer og teknikere, bl.a. »Bygherrevejledning  

 2003« udgivet af Erhvervs- og Boligstyrelsen.
 I forbindelse med eksisterende byggeri bør der udarbejdes  

 en handlingsplan, som over en 20-25-årig periode sikrer, at byggeri er  

 tilgængeligt.
Skriftlig fremsættelse Jytte Andersen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om tilgængelighed i byggeriet.
(Beslutningsforslag nr.
B 115).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
