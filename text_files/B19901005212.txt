(MDIR 00.01-02) 1. BAGGRUND Volumenmålere/-måleanlæg skal reverificeres hvert år.
I forbindelse med  

 reverifikationen fornys årsmærket i instrumentets hovedplombe på  

 verifikationsskiltet.
Denne mærkning er ikke særlig præcis, idet alene årstallet for  

 verifikationen kan aflæses, mens oplysninger om den aktuelle dato ikke findes  

 på måleren/anlægget.
Endvidere er mærkningen ikke særlig tydelig og - for den  

 almindelige forbruger - vanskelig at få øje på.
Statens Metrologiråd/Industri- og Handelsstyrelsen ønsker nu at  

 tydeliggøre dette forhold - også for den almindelige forbruger.
Derfor bliver  

 der på alle målere/måleanlæg, som verificeres efter 1. april 1989, sat en  

 verifikationsmærkat.
2. BESKRIVELSE Verifikationsmærkaterne er fremstillet af selvklæbende  

 »destructable« PVC-folie og har størrelsen 40x25 mm.
Teksten er  

 trykt i sort og rødt på hvid bund.
Mærkaterne har følgende udseende:
 Koden 246 angiver, at Dantest er det laboratorium, der har foretaget  

 verifikationen.
3. ANVENDELSE 3.1 Kriterier Påsætning af verifikationsmærkat sker i forbindelse med enhver  

 verifikation/reverifikation, som foretages efter 1. april 1989.
3.2 Påsætning Mærkaten skal anbringes på en plan affedtet flade på instrumentet i  

 umiddelbar nærhed af visningen.
På instrumenter med mere end een visning,  

 skal der anbringes en mærkat på hver visning.
Eventuelle gamle  

 tilsynsmærkater eller verifikationsmærkater fjernes fra instrumentet.
3.3 Udfyldelse af tomme hvide felter De tomme hvide felter på mærkaterne skal efter påsætning udfyldes.
Der  

 anvendes hertil en »Pilot Permanent ink, Fine Line type  

 SC-OHF«-pen.
 Rubrikkerne »verificeret d.« og »Fabr. nr.« udfyldes  

 med h.h.v aktuel dato for udførelse af verifikation og instrumentets  

 fabrikationsnummer.
 4. FREMSTILLING, OPBEVARING M.V.
4.1 Fremstilling og udlevering til bemyndigede laboratorier Industri- og Handelsstyrelsen forestår fremstilling af mærkaterne.
De  

 bemyndigede laboratorier kan fra Industri- og Handelsstyrelsen få udleveret  

 det nødvendige antal mærkater mod betaling af fremstillingsomkostningerne.
4.2. Bemyndigede laboratoriers opbevaring af verifikationsmærkater De bemyndigede laboratorier skal opbevare mærkater på en sådan måde, at  

 misbrug fra uvedkommende personer udelukkes.
Der skal føres regnskab med, hvor mange mærkater der påsættes, og hvor  

 mange der destrueres.
Ved udløb af hvert kvartal indsendes regnskab til  

 styrelsen over hvor mange verifikationer, der er udført i pågældende kvartal.
5. INSTRUMENTEJERS MULIGHED FOR AT REKVIRERE PÅSÆTNING  

 AF MÆRKATER Henvendelser vedr. påsætning af verifikationsmærkater skal ske til det  

 bemyndigede laboratorium.
Påsætning af mærkater kan ske i 3 forskellige  

 situationer:
5.1 I forbindelse med verifikation I forbindelse med enhver verifikation af målere/måleanlæg foretaget efter  

 1. april 1989 påsættes der en verifikationsmærkat.
Prisen for påsætning af  

 mærkat er inkluderet i prisen for verifikation.
5.2 Ved import af målere med gyldig EØF-førstegangsverifikation Importører af målere kan hos det bemyndigede laboratorium mod et mindre  

 gebyr rekvirere verifikationsmærkater til at sætte på nye importerede målere  

 med gyldig EØF-førstegangsverifikation.
Rekvireringen skal ske skriftligt, og  

 der skal oplyses målerens fabrikat, fabrikationsnummer, godkendelsesmærke  

 (systembetegnelse), væsketype, kapacitet og årstal på verifikationsplomben.
5.3 Erstatningsmærkater I tilfælde hvor en påsat verifikationsmærkat ved uheld bliver beskadiget,  

 kan en erstatningsmærkat (som er identisk med den ødelagte mærkat) rekvireres  

 mod et gebyr.
Erstatningsmærkaten kan mod skriftlig rekvisition udleveres af  

 det laboratorium, som sidst har verificeret måleren/anlægget.
Rekvisitionen  

 skal indeholde oplysning om instrumentets fabrikat, fabrikationsnummer,  

 systembetegnelse, væsketype, kapacitet og tidspunkt for sidste verifikation  

 (evt. i form af årstal på verifikationsplomben) samt en underskrevet  

 erklæring om at instrumentet fremstår funktionsdygtig og med ubrudt  

 plombering.
6. IKRAFTTRÆDEN Nærværende direktiv træder i kraft den 1. august 1989.
