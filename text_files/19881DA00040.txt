Nr BTB 40 Betænkning over Forslag til folketingsbeslutning om skolefritidsordninger  

  

 Nr B 40 1988-89, 1. samling Afgivet af Socialudvalget Afgivet: 19890427 Udvalget har behandlet beslutningsforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
 Udvalget har endvidere modtaget mundtlige og/eller skriftlige henvendelser  

 fra:
Børne- og Ungdomspædagogernes Landsforbund, Dansk Ungdoms Fællesråd, Frie Grundskolers Fællesråd og Pædagogisk Medhjælper Forbund.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) forslaget til  

forkastelse ved 2. (sidste) behandling.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller forslaget til vedtagelse uændret.
 Et flertal inden for mindretallet (Socialdemokratiets medlemmer af  

 udvalget) har noteret sig, at undervisnings- og forskningsministeren har  

 udsendt et spørgeskema til landets kommuner, men dette er efter  

 Socialdemokratiets opfattelse ikke fyldestgørende for den kvalitative bredere  

 undersøgelse, som beslutningsforslaget lægger op til.
 Et mindretal inden for mindretallet (Socialistisk Folkepartis medlemmer af  

 udvalget) ønsker at udtale, at Socialistisk Folkeparti siden 1984 har ønsket,  

 at der på skolefritidsområdet blev udarbejdet et regelsæt med angivelse af  

 minimumsnormer og minimumskrav på mindst følgende områder:
 1) Personalenormering.
 2) Personaleindflydelse.
 3) Lokalestørrelse.
 4) Indretning.
 5) Åbningstider.
 6) Maksimale tal for tilmeldte børn i den enkelte fritidsordning.
 7) Forældreindflydelse.
 8) Forældrebetaling.
 9) Budgetter.
 10) Pædagogisk vejledning.
 SF har bemærket, at undervisnings- og forskningsministeren har iværksat en  

 undersøgelse, der skal afdække, hvordan de mange ordninger, der er kommet i  

 gang inden for de sidste år, fungerer.
 Desuagtet mener SF, at den af Socialdemokratiet foreslåede undersøgelse  

 vil kunne bidrage til at belyse problemerne, og indstiller derfor forslaget  

 til vedtagelse.
