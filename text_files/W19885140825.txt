 Indsigelse mod registrering af ansøgning om patent på cykellås blev  

 afvist af både Patentdirektoratet og Patentankenævnet, dog med krav om  

 begrænsning af ansøgningen i overensstemmelse med indsigers subsidiære krav.
År 1988, den 5. februar afsagde patentankenævnet (Grønning-Nielsen, Hans  

 Chr.
Thomsen, Niordson, Terndrup Pedersen, Vørts) følgende k e n d e l s e i sagen j.nr.
P. 16/86: Klage fra Winkhaus Technik GmbH & Co.
KG., Forbundsrepublikken Tyskland, v/Patentbureau Chas.
Hude over patentdirektoratets afgørelse af 31. januar 1986 af patentansøgning nr.  

 4775/77 fra OY Wartsila AB, Finland, v/Patentbureau Lehmann & Ree.
 Den 14. november 1983 fremlagdes under nr. 146.587 en den 27. oktober 1977  

 indleveret ansøgning om patent på en cykellås.
 De fremlagte krav lød således:
 »1. Lås til en låsbar enhed med et roterbart hjul (1), eksempelvis en  

 cykel, hvilken lås omfatter et gennem det roterbare hjul (1) fra en fri  

 stilling til en låsende stilling svingbart låseorgan (2), et låsehus (4), som  

 modtager låseorganets frie ende, og en ved låseorganets modsatte ende anbragt  

 cylinderlås (3), og i hvilken lås låseorganet (2) er drejeligt omkring en  

 længdeakse for derved at muliggøre indføring eller fjernelse af låseorganets  

 frie ende i henholdsvis fra låsehuset (4), k e n d e t e g n e t ved, at  

 låseorganets (2) svingningsbevægelse og drejningsbevægelse er mekanisk  

 tvangsstyret i forhold til hinanden, således at låseorganets  

 svingningsbevægelse kun kan udføres, når låseorganet (2) indtager en bestemt  

 drejningsstilling, men er mekanisk blokeret i låseorganets (2) øvrige  

 drejningsstillinger.
 2. Lås ifølge krav 1. k e n d e t e g n e t ved, at låseorganets (2)  

 svingningsbevægelse mellem fri stilling og låsende stilling sker omkring en  

 akseltap (9), som er beliggende så nær låseorganet (2) eller et dertil  

 sluttet element, at en i låseorganet eller i det dertil sluttede element  

 værende udskæring (10) og en i den nævnte akseltap (9) værende udskæring (12)  

 bestemmer, i hvilken drejningsstilling låseorganet (2) kan svinges, og/eller  

 i hvilken svingningsstilling låseorganet (2) kan drejes.
 3. Lås ifølge krav 1 eller 2, k e n d e t e g n e t ved, at låseorganet  

 (2) er således fjederbelastet, at det søger at dreje sig til en stilling, i  

 hvilken dets svingningsbevægelse er blokeret.
 4. Lås ifølge et hvilket som helst af de foregående krav, k e n d e t e g  

 n e t ved, at den er således indrettet, at nøglen (8) til låsens cylinderlås  

 (3) kun kan fjernes fra cylingderlåsen i en bestemt neutralstilling af låsen,  

 og at låsens elementer er således styret, at cylinderlåsen (3) kun kan opnå  

 sin neutralstilling, når låseorganet (2) befinder sig i låsende stilling.
 5. Lås ifølge et hvilket som helst af de foregående krav, k e n d e t e g  

 n e t ved, at cylinderlåsens (3) spærreelement på i og for sig kendt måde er  

 indrettet til først at indtage en stilling, som frigør låsemekanismen, og  

 samtidig en stilling som tilbageholder nøglen (8) i låsen (3), efter at  

 nøglen (8) er blevet drejet en vis vinkel fra sin indførings- og  

 udtagningsstilling.
 6. Lås ifølge et hvilket som helst af de foregående krav, k e n d e t e g  

 n e t ved, at cylinderlåsen (3) og låseorganet (2) er således sammenkoblet og  

 låseorganet således styret, at låseorganet, når det befinder sig i fri  

 stilling, er forhindret i at dreje sig til en sådan stilling, i hvilken  

 nøglen (8) kan fjernes fra cylinderlåsen (3).
 7. Lås ifølge et hvilket som helst af de foregående krav, k e n d e t e g  

 n e t ved, at låseorganet (2) er således fjederbelastet, at det i sin fri  

 stilling søger at dreje sig til en stilling, i hvilken låseorganets svingning  

 i retning mod låsende stilling forhindres af i svingningmekanismen værende  

 stopflader.
8. Lås ifølge et hvilket som helst af de foregående krav, k e n d e t e g  

 n e t ved,, at låseorganet (2) eller et dertil sluttet element i det mindste  

 i låsens låsende stilling fungerer som et element, der aksialt fastholder  

 låsens svingbare husdel (7).« Klageren i denne sag nedlagde i skrivelse af 14. februar 1984 indsigelse  

 mod udstedelse af patent, idet klageren modholdt schweizisk patentskrift nr.  

 114.204, USA patentskrift nr. 2.691.289, tysk offentliggørelsesskrift nr.  

 2.360.936, dansk patentansøgning nr. 1865/74, dansk patentansøgning nr.  

 4820/74 samt klagerens prospekt vedrørende den af ham fremstillede cykellås  

 »Trelock«.
 I skrivelse af 30.august 1984 anførte ansøgeren: ......
 »1. Vedrørende CH 114.204 bemærkes, at det tilsvarende GB 236.528  

 blev fremdraget i GP, hvor patent svarende til den foreliggende ansøgning  

 alligevel blev udstedt under nr. 1.599.487. Det nævnte GB 236.528 er nævnt  

 under omtalen af teknikkens standpunkt i beskrivelsens indledning og er  

 således allerede taget i betragtning af Direktoratet.
2. Vedrørende US 2.691.289 bemærkes, at dette patent blev modholdt i FI,  

 hvor patent svarende til den foreliggende ansøgning alligevel blev udstedt  

 under nr. 56.950. Patentet blev ligeledes modholdt i US, hvor patent  

 alligevel blev udstedt under nr. 4.180.998. Det har i den foreliggende  

 ansøgning været foreslået at omtale USA patentskriftet i beskrivelsens  

 indledning, men Direktoratet anså henvisningen hertil for at være irrelevant,  

 jvf.
Direktoratets skrivelse »Berigtigelse af bilag« af 10. maj  

 1983.
3. Vedrørende DE 2.360.936 bemærkes, at dette patentskrift i form af dets  

 ækvivalenter NO 134.199 og FI 3614/73 blev modholdt i FI, hvor patent  

 svarende til den foreliggende ansøgning alligevel blev udstedt under nr.  

 56.950, som nævnt ovenfor.
Det har været foreslået i den foreliggende  

 ansøgning at optage en henvisning til det nævnte NO 134.199 i beskrivelsens  

 indledning, men Direktoratet anså henvisningen for at være irrelevant, jvf.  

 skrivelsen »Berigtigelse af bilag« af 10. maj 1983.
 4. DK 4820/74 er omtalt i beskrivelsens indledning under henvisning til  

 teknikkens standpunkt og er således allerede taget i betragtning før  

 Direktoratets godkendelse af ansøgningen.
5. DK 145.849 (1865/74) blev allerede taget i betragtning ved udformningen  

 af den foreliggende patentansøgning.
Patentet blev omtalt i en svarskrivelse  

 til Patentstyret i Norge af 12. januar 1979, hvor patent svarende til den  

 foreliggende ansøgning alligevel blev udstedt under nr. 144.735. DK 145.849  

 blev endvidere den 8. april 1980 anmeldt som Prior Art til Patentmyndigheden  

 i CA, hvor patent alligevel blev bevilget under nr. 1.092.842.
 6. Prospektet TRELOCK er helt irrelevant, idet låsen end ikke er  

 svingelig.' ...
 Patentdirektoratet besluttede i skrivelse af 31. januar 1986 at udstede  

 patent i overensstemmelse med fremlæggelsesskriftet, idet indsigelsen  

 afvistes med følgende begrundelse: ......
»Man må give ansøgeren ret i det i hans skrivelse af 30. august 1984  

 anførte, nemlig at indsigelsesbegrundelsen ikke indeholder noget væsentligt  

 nyt, idet de fleste af de under indsigelsen nævnte skrifter har været  

 fremdraget og vurderet under sagens behandling, og indsigelsesbegrundelsen  

 ikke i sig selv ses at indeholde sådanne synspunkter vedrørende det  

 fremdragne, som har kunnet ændre Direktoratets hidtil tagne standpunkt til  

 sagen.« Denne afgørelse har klageren ved skrivelse af 1. april 1986 indbragt for  

 Patentankenævnet.
 Klageren har i skrivelse af 14. juli 1986 principalt nedlagt påstand om,  

 at ansøgningen afslås i sin helhed, subsidiært nedlagt påstand om, at sagen  

 sendes tilbage til direktoratet til fornyet behandling med henblik på en  

 begrænsning af hovedkravet ved optagelse af krav 2 i krav 1.
 Ankenævnet har behandlet sagen i sit møde den 23. november 1987.
For klageren mødte civilingeniør Ole Thierry-Carstensen og for ansøgeren  

 civilingeniør Harry Lindgaard med hr.
Aulis Gustafsson.
De mødende henholdt  

 sig i det væsentlige til de til nævnet afgivne skriftlige indlæg.
 Ansøgeren har ikke villet udtale sig imod en begrænsning af ansøgningen  

 som af klageren subsidiært påstået.
 Nævnet skal udtale:
Det tiltrædes, at direktoratet har besluttet at udstede patent.
Under  

 hensyn til det under sagen fremlagte materiale findes det dog rettest at  

 begrænse ansøgningen gennem optagelse af krav 2 i krav 1, hvorfor bestemmes:
 Sagen tilbagesendes til direktoratet med henblik på en begrænsning af  

 ansøgningen ved optagelse af krav 2 i krav 1 som af klageren subsidiært  

 påstået.
