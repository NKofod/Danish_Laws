Bekendtgørelse  

 om uddannelse til selvstændigt virke som læge I medfør af § 3 og § 31 lov nr. 451 af 22. maj  

 2006 om autorisation af sundhedspersoner og om sundhedsfaglig virksomhed og  

 efter forhandling med ministeren for videnskab, teknologi og udvikling  

 fastsættes:
 § 1.  

  

 For  

 at opnå tilladelse til selvstændigt virke som læge, skal en læge have  

 gennemgået et klinisk uddannelsesforløb på 18 måneder (turnusuddannelse).  

 Uddannelsen skal omfatte:
 1)  

 	  

 12 måneders  

 ansættelse på et sygehus fordelt på 2 eller 3 afdelinger.
 2)  

 	  

 6 måneders ansættelse  

 som praksisreservelæge hos en alment praktiserende læge, der er godkendt som  

 praksistutor.
 Stk. 2.  

  

 Ansættelser  

 af mindre end 3 måneders varighed kan normalt ikke medregnes i de i  

 stk. 1  

 nævnte uddannelseskrav.
 Stk. 3.  

  

 Ved fravær,  

 bortset fra ferie i henhold til ferieloven eller til overenskomst, svarende  

 til  

 mere end 10 pct. af den fastsatte varighed af en given del af uddannelsen,  

 jf.  

 stk. 1, forlænges uddannelsestiden tilsvarende.
 § 2.  

  

 Vurdering af lægens opnåede kompetencer sker ved:
 1)  

 	  

 Løbende evaluering  

 med henblik på godkendelse ved afslutning af de enkelte uddannelseselementer  

 på  

 sygehus samt ved afslutning af uddannelseselementet i praksis.
 2)  

 	  

 Samlet godkendelse af  

 hele turnusuddannelsen.
§ 3.  

  

 De  

 uddannelseskrav, der er nævnt i § 1, stk. 1, kan fraviges, såfremt  

 lægen har gennemgået anden uddannelse, der efter Sundhedsstyrelsens vurdering  

 kan sidestilles hermed.
Sundhedsstyrelsen kan bestemme, at den i § 1,  

 stk. 1, nr. 2, nævnte ansættelse i særlige tilfælde kan erstattes af  

 ansættelse på en klinisk sygehusafdeling.
 § 4.  

  

 Sundhedsstyrelsen fastlægger to  

 gange årligt,  

 på grundlag af  

 tilmelding fra lægestuderende og læger uddannet ved et dansk  

 sundhedsvidenskabeligt fakultet, antallet af  

 uddannelsesforløb, der er nødvendige for, at lægevidenskabelige  

 kandidater kan gen  

 nemgå den i § 1, stk. 1 omhandlende uddannelse.  

 Sundhedsstyrelsen fastlægger fordelingen af antallet af turnuskandidater  

 mellem  

 de regioner, der er nævnt i § 34 i lov om autorisation af  

 sundhedspersoner  

 og om sundhedsfaglig virksomhed, og oplyser de Regionale Råd for Lægers  

 Videreuddannelse herom.
 Stk. 2.  

  

 Sundhedsstyrelsen fastsætter regler for lægers adgang til at opnå det i  

 § 1, stk. 1, omhandlende uddannelsesforløb.
 § 5.  

  

 Læger, der opfylder kravene i overensstemmelse med overenskomst om fælles  

 nordisk arbejdsmarked for læger og direktiver vedtaget af De Europæiske  

 Fællesskaber vedrørende etableringsfrihed m.v. for læger, har ret til  

 selvstændigt virke som læge.
 § 6.  

  

 Bekendtgørelsen træder i kraft den 1. januar 2007. Samtidig ophæves  

 bekendtgørelse  

 nr. 27 af 15. januar 2003 om uddannelse til selvstændigt virke som læge.
