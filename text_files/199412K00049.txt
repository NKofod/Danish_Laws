Nr LSF 49 Forslag til Lov om zoonoser Fremsat af landbrugs- og fiskeriministeren (Henrik Dam Kristensen) den 9. november 1994 Vedtaget ved tredjebehandling den 15. december 1994 Lov nr. 1106 af 21/12/1994 § 1. Lovens formål er at beskytte menneskers sundhed ved at  

 iværksætte foranstaltninger mod forekomst af zoonotiske smitstoffer hos dyr,  

 i animalske levnedsmidler og i andre produkter af dyr.
 Stk. 2. Foranstaltningerne kan omfatte forebyggelse, overvågning,  

 kontrol og bekæmpelse af zoonotiske smitstoffer i forbindelse med dyrehold.
 Stk. 3. Loven omfatter både dyr, der er i menneskelig varetægt,  

 herunder akvakulturdyr, og vildtlevende dyr samt produkter af dyr.
 § 2. Ved zoonoser forstås sygdomme og infektioner, der naturligt  

 overføres fra dyr til mennesker.
§ 3. Landbrugs- og fiskeriministeren kan fastsætte regler om  

 undersøgelse af dyrehold for zoonotiske smitstoffer.
I reglerne kan  

 fastsættes bestemmelser om udtagning af prøver af levende dyr, slagtekroppe,  

 mælk, æg, gødning, slam, foder og staldinventar m.v. samt om  

 laboratorieundersøgelse heraf.
I reglerne kan tillige fastsættes bestemmelser  

 om aflivning af dyr i undersøgelsesøjemed.
§ 4. Landbrugs- og fiskeriministeren kan fastsætte regler om,  

 hvilke foranstaltninger der skal træffes ved mistanke om eller forekomst af  

 zoonotiske smitstoffer hos dyr.
I reglerne kan fastsættes bestemmelser om  

 aflivning af dyr i undersøgelsesøjemed, udtagning og indsendelse af prøver,  

 laboratorieundersøgelser og indberetning.
 § 5. Landbrugs- og fiskeriministeren kan fastsætte regler om og  

 meddele forbud og påbud om gennemførelse af særlige foranstaltninger for at  

 begrænse eller imødegå risiko for udbredelse af zoonotiske smitstoffer.
 Stk. 2. Foranstaltningerne i henhold til stk. 1 kan bl.a. omfatte:
 1) For dyrehold og vildtlevende dyr:
a) Særlige undersøgelser, b) tilsyn, c) mærkning, d) behandling, e) vaccination, f) isolation, g) særlige betingelser for levering af dyr, h) aflivning af dyr eller særlig slagtning og i) destruktion.
 2) For produkter af dyr samt foder, gødning, slam og andet materiale, som  

 kan være inficeret:
a) Særlige undersøgelser, b) behandling, c) mærkning, d) påbud om særlig anvendelse, e) særlige betingelser for levering af mælk, æg og andre produkter af dyr, f) desinfektion, g) tilintetgørelse, h) opbevaring og bortskaffelse og i) destruktion.
 3) For ejendomme, virksomheder, anlæg, maskiner og transportmidler, der  

 anvendes til husdyrhold:
a) Særlige krav til indretning og drift, b) rengøring og desinfektion, c) tilbagekaldelse af godkendelse, d) afspærring og e) forbud mod tilledning og afledning af vand.
 Stk. 3. Landbrugs- og fiskeriministeren kan forbyde eller begrænse  

 enhver samling og flytning af dyr samt flytning af produkter af dyr, foder og  

 foderstoffer, slam, strøelse og andet materiale, som kan indebære risiko for  

 udbredelse af zoonotiske smitstoffer.
 § 6. Landbrugs- og fiskeriministeren kan fastsætte regler om  

 indberetning til Veterinærdirektoratet af laboratorieresultater fra de i §§  

 3-5 omhandlede undersøgelser, resultater af undersøgelser for forekomst af  

 zoonotiske smitstoffer i medfør af lovgivningen om kød, mælk, æg og  

 fiskekvalitetskontrollen samt om offentliggørelse af resultaterne.
§ 7. Landbrugs- og fiskeriministeren kan oprette et offentligt  

 tilgængeligt centralt register for zoonoseundersøgelser og fastsætte regler  

 om pligt til at afgive oplysninger til registeret.
Registeret oprettes som en  

 del af det i henhold til § 10 a i lov om husdyrsygdomme oprettede centrale  

 husdyrbrugsregister (CHR). Enhver har adgang til at få meddelt oplysninger  

 fra registeret.
Landbrugs- og fiskeriministeren kan fastsætte regler om  

 begrænsning i adgangen til at få oplysninger fra registeret.
 § 8. Ved aflivning eller påbud om fjernelse af dyr og ved  

 destruktion, tilintetgørelse eller bortskaffelse af foder, æg, mælk og lign.  

 produkter yder staten ejeren en erstatning, der svarer til dyrenes eller  

 produkternes værdi, samt en erstatning til hel eller delvis dækning af det  

 herved opståede driftstab.
 Stk. 2. Landbrugs- og fiskeriministeren kan fastsætte nærmere  

 regler om beregning af erstatning i henhold til stk. 1. Reglerne kan  

 indeholde bestemmelser om maksimering af erstatningen.
 Stk. 3. Landbrugs- og fiskeriministeren kan fastsætte regler om, i  

 hvilket omfang udgifterne i forbindelse med påbudt slagtning eller påbudt  

 behandling af æg, mælk, foder og lignende produkter, der iværksættes i medfør  

 af loven, afholdes af staten.
§ 9. Ejere af dyrehold og virksomheder afholder udgifterne ved den  

 kontrol og de foranstaltninger, der udføres efter loven, medmindre landbrugs-  

 og fiskeriministeren bestemmer andet.
Landbrugs- og fiskeriministeren kan  

 fastsætte regler om betaling af afgifter til hel eller delvis dækning af  

 udgifter til kontrol m.v., der udføres i henhold til loven.
 Stk. 2. Landbrugs- og fiskeriministeren kan fastsætte regler om  

 gebyr for særlige ydelser og ekspeditioner inden for lovens område.
 Stk. 3. Landbrugs- og fiskeriministeren kan fastsætte regler om  

 betaling af gebyr for erindringsskrivelser samt betaling af morarenter ved  

 ikke rettidig betaling af de i stk. 1 og 2 omhandlede beløb.
 Stk. 4. Der er udpantningsret for de i stk. 1-3 omhandlede beløb.
 § 10. Landbrugs- og fiskeriministeren kan fastsætte regler om  

 tilsyn og kontrol med, at loven eller de i medfør af loven fastsatte regler  

 overholdes.
 § 11. Ejere af dyrehold og virksomheder skal efter anmodning fra  

 tilsynsmyndigheden give alle oplysninger, som har betydning for tilsynet,  

 herunder særligt oplysninger om omsætning af dyr, produkter og levnedsmidler,  

 samt vederlagsfrit yde tilsynsmyndigheden fornøden bistand ved tilsyn og  

 prøveudtagning.
 Stk. 2. Tilsynsmyndigheden kan som led i tilsynet vederlagsfrit  

 udtage eller foranledige udtaget prøver af slagtekroppe, mælk, æg, foder,  

 gødning og slam.
 § 12. Tilsynsmyndigheden og personer, som er særligt bemyndiget  

 hertil, har, i det omfang varetagelsen af de i loven omhandlede opgaver  

 kræver det, til enhver tid mod legitimation uden retskendelse adgang til  

 offentlige og private ejendomme og lokaliteter.
Stk. 2. Politiet yder om nødvendigt bistand hertil.
Landbrugs- og  

 fiskeriministeren kan efter forhandling med justitsministeren fastsætte  

 regler herom.
 § 13. Henlægger landbrugs- og fiskeriministeren beføjelser efter  

 loven til institutioner under Landbrugs- og Fiskeriministeriet, kan  

 ministeren fastsætte regler om adgangen til at klage over disse myndigheders  

 afgørelser, herunder om at afgørelserne ikke kan indbringes for anden  

 administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan landbrugs- og fiskeriministeren  

 fastsætte regler om andre offentlige myndigheders eller institutioners  

 medvirken ved varetagelse af opgaver efter loven.
Landbrugs- og  

 fiskeriministeren kan fastsætte regler om adgangen til at klage over disse  

 myndigheders afgørelse, herunder om at afgørelserne ikke kan indbringes for  

 anden administrativ myndighed.
 Stk. 3. Landbrugs- og fiskeriministeren kan fastsætte regler om  

 private institutioners medvirken ved varetagelse af opgaver efter loven eller  

 efter regler fastsat i medfør af loven og om klage over disse institutioners  

 afgørelser.
§ 14. Landbrugs- og fiskeriministeren kan fastsætte regler med  

 henblik på opfyldelse af Det Europæiske Fællesskabs direktiver og  

 beslutninger om forhold, der er omfattet af denne lov.
Landbrugs- og  

 fiskeriministeren kan endvidere fastsætte de bestemmelser, som er nødvendige  

 for anvendelsen af Det Europæiske Fællesskabs forordninger om forhold, som er  

 omfattet af denne lov.
§ 15. Medmindre højere straf er forskyldt efter den øvrige  

 lovgivning, straffes med bøde den, der 1) undlader at efterkomme forbud eller påbud efter § 5, 2) undlader at give oplysninger efter § 11, stk. 1, eller 3) undlader at yde bistand efter § 11, stk. 1.
 Stk. 2. I regler, der udstedes i medfør af loven, kan der  

 fastsættes straf af bøde.
§ 16. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 17. Ransagning i sager om overtrædelse af bestemmelserne i denne  

 lov kan ske i overensstemmelse med retsplejelovens regler om ransagning i  

 sager, som efter loven kan medføre frihedsstraf.
 § 18. Loven træder i kraft den 1. januar 1995.
 § 19. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Oprindeligt fremsat forslag § 1. Lovens formål er at beskytte menneskers sundhed ved at iværksætte foranstaltninger mod forekomst af zoonotiske smitstoffer hos dyr, i animalske levnedsmidler og i andre produkter af dyr.
 Stk. 2. Foranstaltningerne kan omfatte forebyggelse, overvågning,  

 kontrol og bekæmpelse af zoonotiske smitstoffer i forbindelse med dyrehold.
 Stk. 3. Loven omfatter både dyr, der er i menneskelig varetægt,  

 herunder akvakulturdyr, og vildtlevende dyr samt produkter af dyr.
 § 2. Ved zoonoser forstås sygdomme og infektioner, der naturligt  

 overføres fra dyr til mennesker.
§ 3. Landbrugs- og fiskeriministeren kan fastsætte regler om  

 undersøgelser af dyrehold for zoonotiske smitstoffer.
I reglerne kan  

 fastsættes bestemmelser om udtagning af prøver af levende dyr, slagtekroppe,  

 mælk, æg, gødning, slam, foder og staldinventar m.v. samt om  

 laboratorieundersøgelse heraf.
I reglerne kan tillige fastsættes bestemmelser  

 om aflivning af dyr i undersøgelsesøjemed.
§ 4. Landbrugs- og fiskeriministeren kan fastsætte regler om,  

 hvilke foranstaltninger, der skal træffes ved mistanke om eller forekomst af  

 zoonotiske smitstoffer hos dyr.
I reglerne kan fastsættes bestemmelser om  

 aflivning af dyr i undersøgelsesøjemed, udtagning og indsendelse af prøver,  

 laboratorieundersøgelser og indberetning.
 § 5. Landbrugs- og fiskeriministeren kan fastsætte regler om og  

 meddele forbud og påbud om gennemførelse af særlige foranstaltninger for at  

 begrænse eller imødegå risiko for udbredelse af zoonotiske smitstoffer.
 Stk. 2. Foranstaltningerne i henhold til stk. 1 kan bl.a. omfatte:
 1) For dyrehold og vildtlevende dyr:
a) særlige undersøgelser, b) tilsyn, c) mærkning, d) behandling, e) vaccination, f) isolation, g) særlige betingelser for levering af dyr, h) aflivning af dyr eller særlig slagtning og i) destruktion.
 2) For produkter af dyr samt foder, gødning, slam og andet materiale, som  

 kan være inficeret:
a) særlige undersøgelser, b) behandling, c) mærkning, d) påbud om særlig anvendelse, e) særlige betingelser for levering af mælk, æg og andre produkter af dyr, f) desinfektion, g) tilintetgørelse, h) opbevaring og bortskaffelse og i) destruktion.
 3) For ejendomme, virksomheder, anlæg, maskiner og transportmidler, der  

 anvendes til husdyrhold:
a) særlige krav til indretning og drift, b) rengøring og desinfektion, c) tilbagekaldelse af godkendelse, d) afspærring og e) forbud mod tilledning og afledning af vand.
 Stk. 3. Landbrugs- og fiskeriministeren kan forbyde eller begrænse  

 enhver samling og flytning af dyr, samt flytning af produkter af dyr, foder  

 og foderstoffer, slam, strøelse og andet materiale, som kan indebære risiko  

 for udbredelse af zoonotiske smitstoffer.
 § 6. Landbrugs- og fiskeriministeren kan fastsætte regler om  

 indberetning til Veterinærdirektoratet af laboratorieresultater fra de i §§  

 3-5 omhandlede undersøgelser, resultater af undersøgelser for forekomst af  

 zoonotiske smitstoffer i medfør af lovgivningen om kød, mælk, æg og  

 fiskekvalitetskontrollen samt om offentliggørelse af resultaterne.
§ 7. Landbrugs- og fiskeriministeren kan oprette et offentligt  

 tilgængeligt, centralt register for zoonoseundersøgelser og fastsætte regler  

 om pligt til at afgive oplysninger til registeret.
Registeret oprettes som en  

 del af det i henhold til § 10a i lov om husdyrsygdomme oprettede centrale  

 husdyrbrugsregister (CHR). Enhver har adgang til at få meddelt oplysninger  

 fra registeret.
Landbrugs- og fiskeriministeren kan fastsætte regler om  

 begrænsning i adgangen til at få oplysninger fra registeret.
 § 8. Ved aflivning eller påbud om fjernelse af dyr og ved  

 destruktion, tilintetgørelse eller bortskaffelse af foder, æg, mælk o. lign.  

 produkter yder staten ejeren en erstatning, der svarer til dyrenes eller  

 produkternes værdi, samt en erstatning til hel eller delvis dækning af det  

 herved opståede driftstab.
 Stk. 2. Landbrugs- og fiskeriministeren kan fastsætte nærmere  

 regler om beregning af erstatning i henhold til stk. 1. Reglerne kan  

 indeholde bestemmelser om maksimering af erstatningen.
 Stk. 3. Landbrugs- og fiskeriministeren kan fastsætte regler om, i  

 hvilket omfang udgifterne i forbindelse med påbudt slagtning eller påbudt  

 behandling af æg, mælk, foder og lignende produkter, der iværksættes i medfør  

 af loven, afholdes af staten.
§ 9. Ejere af dyrehold og virksomheder afholder udgifterne ved den  

 kontrol og de foranstaltninger, der udføres efter loven, medmindre landbrugs-  

 og fiskeriministeren bestemmer andet.
Landbrugs- og fiskeriministeren kan  

 fastsætte regler om betaling af afgifter til hel eller delvis dækning af  

 udgifter til kontrol m.v., der udføres i henhold til loven.
 Stk. 2. Landbrugs- og fiskeriministeren kan fastsætte regler om  

 gebyr for særlige ydelser og ekspeditioner inden for lovens område.
 Stk. 3. Landbrugs- og fiskeriministeren kan fastsætte regler om  

 betaling af gebyr for erindringsskrivelser samt betaling af morarenter ved  

 ikke rettidig betaling af de i stk. 1 og 2 omhandlede beløb.
 Stk. 4. Der er udpantningsret for de i stk. 1-3 omhandlede beløb.
 § 10. Landbrugs- og fiskeriministeren kan fastsætte regler om  

 tilsyn og kontrol med, at loven eller de i medfør af loven fastsatte regler  

 overholdes.
 § 11. Ejere af dyrehold og virksomheder skal efter anmodning fra  

 tilsynsmyndigheden give alle oplysninger, som har betydning for tilsynet,  

 herunder særligt oplysninger om omsætning af dyr, produkter og levnedsmidler,  

 samt vederlagsfrit yde tilsynsmyndigheden fornøden bistand ved tilsyn og  

 prøveudtagning.
 Stk. 2. Tilsynsmyndigheden kan som led i tilsynet vederlagsfrit  

 udtage eller foranledige udtaget prøver af slagtekroppe, mælk, æg, foder,  

 gødning og slam.
 § 12. Tilsynsmyndigheden og personer, som er særligt bemyndiget  

 hertil, har, i det omfang varetagelsen af de i loven omhandlede opgaver  

 kræver det, til enhver tid mod legitimation uden retskendelse adgang til  

 offentlige og private ejendomme og lokaliteter.
Stk. 2. Politiet yder om nødvendigt bistand hertil.
Landbrugs- og  

 fiskeriministeren kan efter forhandling med justitsministeren fastsætte  

 regler herom.
 § 13. Henlægger landbrugs- og fiskeriministeren beføjelser efter  

 loven til institutioner under Landbrugs- og fiskeriministeriet, kan  

 ministeren fastsætte regler om adgangen til at klage over disse myndigheders  

 afgørelser, herunder om at afgørelserne ikke kan indbringes for anden  

 administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan landbrugs- og fiskeriministeren  

 fastsætte regler om andre offentlig myndigheders eller institutioners  

 medvirken ved varetagelse af opgaver efter loven.
Landbrugs- og  

 fiskeriministeren kan fastsætte regler om adgangen til at klage over disse  

 myndigheders afgørelse, herunder om at afgørelserne ikke kan indbringes for  

 anden administrativ myndighed.
 Stk. 3. Landbrugs- og fiskeriministeren kan fastsætte regler om  

 private institutioners medvirken ved varetagelse af opgaver efter loven eller  

 efter regler fastsat i medfør af loven og om klage over disse institutioners  

 afgørelser.
§ 14. Landbrugs- og fiskeriministeren kan fastsætte regler med  

 henblik på opfyldelse af Det europæiske Fællesskabs direktiver og  

 beslutninger om forhold, der er omfattet af denne lov.
Landbrugs- og  

 fiskeriministeren kan endvidere fastsætte de bestemmelser, som er nødvendige  

 for anvendelsen af Det europæiske Fællesskabs forordninger om forhold, som er  

 omfattet af denne lov.
§ 15. Medmindre højere straf er forskyldt efter den øvrige  

 lovgivning, straffes med bøde den, der 1) undlader at efterkomme forbud eller påbud efter § 5, 2) undlader at give oplysninger efter § 11, stk. 1 eller 3) undlader at yde bistand efter § 11, stk. 1.
 Stk. 2. I regler, der udstedes i medfør af loven, kan der  

 fastsættes straf af bøde.
§ 16. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den jurdiske  

 person som sådan bødeansvar.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges staten, kommunen eller det kommunale fællesskab bødeansvar.
 § 17. Ransagning i sager om overtrædelse af bestemmelserne i denne  

 lov kan ske i overensstemmelse med retsplejelovens regler om ransagning i  

 sager, som efter loven kan medføre frihedsstraf.
 § 18. Loven træder i kraft den 1. januar 1995.
 § 19. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Bemærkninger til lovforslaget Almindelige bemærkninger Hensigten med lovforslaget er at etablere et grundlag for iværksættelse af  

 foranstaltninger med henblik på at beskytte menneskers sundhed mod forekomst  

 af zoonotiske smitstoffer.
Lovforslaget omfatter især smitstoffer, der  

 overføres fra dyr til mennesker via levnedsmidler.
Forebyggelsen af disse  

 smitstoffer kræver en indsats i besætningerne og hele vejen igennem kæden fra  

 jord til bord.
 Zoonotiske smitstoffer omfatter bakterier, virus, parasitter o. lign, som  

 kan overføres fra dyr til mennesker.
 Lovforslaget omfatter både forekomst af zoonotiske smitstoffer hos dyr,  

 der lider af sygdomme, og forekomst af smitstoffer hos sunde smittebærere.
Forslagets hovedsigte er at beskytte mod overførsel af zoonoser fra  

 husdyr.
Ved husdyr forstås først og fremmest dyr, der traditionelt holdes i  

 erhvervs- eller produktionsmæssigt øjemed, f.eks. køer, svin, fjerkræ osv. og  

 akvakulturdyr, f.eks. fisk, krebs- og bløddyr i dambrug, havbrug og andre  

 akvakulturanlæg.
Begrebet husdyr er ikke søgt defineret i loven, men man har  

 fundet, at en afgrænsning efter kriteriet, om dyret er i menneskelig  

 varetægt, er mere relevant, således som det også er tilfældet for så vidt  

 angår afgrænsningen i lov om husdyrsygdomme.
Foranstaltninger efter loven vil  

 kun omfatte vildtlevende dyr, herunder fisk, krebs- og bløddyr m.v., i det  

 omfang, det er nødvendigt for at forebygge eller hindre udbredelse af  

 zoonotiske smitstoffer direkte eller via husdyr.
I lov om husdyrsygdomme, jfr. lovbekendtgørelse nr. 381 af 7. juni 1993,  

 er fastsat regler om bekæmpelse og forebyggelse af sygdomme hos dyr.
Loven  

 indeholder også visse bestemmelser om forebyggelse og afhjælpning af  

 sundhedsmæssige problemer blandt husdyr og bestemmelser, hvorefter der kan  

 iværksættes foranstaltninger, der tager sigte på at forebygge eller hindre,  

 at sygdomme overføres mellem dyr og mennesker.
Bestemmelserne i § 12 angående  

 beskyttelse af mennesker sigter især mod foranstaltninger, der skal sikre  

 mennesker mod at få sygdomme, som er brudt ud hos dyr.
Bestemmelsen sigter  

 efter forarbejderne navnlig på sygdomme som rabies og tuberkulose.
I lov nr. 343 af 14. maj 1992 om kød findes bestemmelser vedrørende bl. a.  

 iværksættelse af undersøgelser i besætninger af slagtedyr med henblik på at  

 forbedre den hygiejniske og sundhedsmæssige kvalitet af kød, kødvarer og  

 slagteaffald.
I lov nr. 342 af 14. maj 1992 om mælk, mælkeprodukter,  

 margarine m.v., i lov nr. 290 af 29. april 1992 om æg og ægprodukter og i lov  

 om kvalitetskontrol med fisk og fiskevarer, jfr. lovbekendtgørelse nr. 649 af  

 4. august 1993 findes lignende bestemmelser.
 Bestemmelserne i husdyrsygdomsloven og i kødloven har dannet grundlag for  

 regler om de hidtil iværksatte foranstaltninger vedrørende salmonella, for  

 tiden:
 1) Bekendtgørelse nr. 268 af 22. april 1992 om salmonellose og fund af  

 salmonellabakterier hos dyr.
 2) Bekendtgørelse nr. 1022 af 15. december 1993 om undersøgelse for  

 salmonellabakterier samt kontrol og bekæmpelse af Salmonella enteritidis og  

 Salmonella typhimurium hos høns, der gennemfører dele af det såkaldte  

 »Zoonosedirektiv«, Rådets direktiv 92/117/EØF af 17. december 1992  

 om beskyttelsesforanstaltninger over for specifikke zoonoser og specifikke  

 zoonotiske agenser hos dyr og i animalske produkter for at forhindre  

 levnedsmiddelbårne infektioner og forgiftninger.
 3) Bekendtgørelse nr. 553 af 24. juni 1994 om overvågning af Salmonella i  

 slagtesvin og i fersk kød af kvæg og svin.
 4) Bekendtgørelse nr. 871 af 18. oktober 1994 om undersøgelse for  

 forekomst af salmonellainfektion blandt rugeægsproducerende høns.
Det har imidlertid vist sig ønskeligt at kunne gennemføre visse yderligere  

 foranstaltninger.
Det drejer sig især om foranstaltninger i besætningerne,  

 hvor der bl. a. på baggrund af undersøgelsesresultater fra slagterier og  

 andre forarbejdningsvirksomheder kan være behov for at gennemføre  

 undersøgelser af både dyrene og deres omgivelser, staldmiljøet, for at  

 klarlægge besætningens zoonotiske status.
Resultaterne af disse undersøgelser  

 vil kunne vise, om det vil være formålstjenligt at påbyde gennemført  

 foranstaltninger med henblik på at hindre udbredelse af f.eks.  

 salmonellabakterier.
Der vil også kunne blive behov for i videre omfang og  

 under andre omstændigheder, end det hidtil har været muligt, at kunne  

 foretage nedslagning eller aflivning af dyr og besætninger.
Undertiden vil  

 der være behov for at kunne fjerne dyrene fra primærbedrifterne ved at lade  

 dem slagte på et slagteri og lade produkterne gennemgå en særlig behandling,  

 i almindelighed varmebehandling, hvorved smitstoffer dræbes.
Krav om en  

 særlig behandling vil også kunne blive aktuel over for visse produkter af  

 dyr, f.eks. hår og huder.
Med hjemmel i bestemmelserne i lovgivningen om kød, mælk, æg, fisk og  

 fiskevarer er udstedt regler om indretning og drift af virksomheder, der er  

 omfattet af nævnte lovgivning.
I disse regler er fastsat bestemmelser, der  

 tager sigte på at sikre virksomhedernes hygiejniske standard, bl.a. med det  

 formål at hindre udbredelse af zoonoser og sikre færdigvarernes  

 sundhedsmæssige kvalitet.
 Med hjemmel i nærværende lov vil der kunne udstedes regler om indretning  

 og drift af ejendomme og virksomheder inden for husdyrproduktionen.
 De økonomiske og personalemæssige konsekvenser for staten og kommunerne:
De foranstaltninger, som vil kunne iværksættes efter lovforslaget, vil  

 bl.a. kunne omfatte prøveudtagning, prøveundersøgelse, registrering og  

 databehandling, samt påbudt slagtning af dele af eller hele besætninger og  

 særlig håndtering og behandling af kød, mælk, æg og andre produkter af dyr i  

 forbindelse hermed.
Udgifter til erstatning og andre omkostninger i  

 forbindelse hermed samt erstatning for driftstab afholdes af staten, jfr.  

 nærmere bemærkningerne til § 8. Udgifterne til andre foranstaltninger vil  

 efter bestemmelsen i § 9 påhvile besætningsejerne og virksomhederne,  

 medmindre det bestemmes, at staten overtager udgifterne helt eller delvist  

 eller udgifterne deles mellem staten og erhvervet, dvs. den pågældende  

 branche.
 Omfanget af disse udgifter vil være afhængig af omfanget af forekomsten af  

 zoonotiske smitstoffer, af omfanget af de gennemførte foranstaltninger og en  

 eventuel fordeling mellem staten og erhvervet.
Udgifterne vil blive søgt på de årlige bevillingslove eller ved særskilt  

 forelæggelse for Finansudvalget.
På forslag til finanslov for 1995 er optaget  

 udgifter på 20 mill. kr. til foranstaltninger i forbindelse med bekæmpelse af  

 salmonella i svinesektoren.
Udgifter til gennemførelse af foranstaltninger i  

 forbindelse med bekæmpelse af salmonella i fjerkræsektoren vil blive søgt  

 optaget på ændringsforslag til forslag til finanslov for 1995. Der er endnu  

 ikke truffet beslutning om karakteren og omfanget af disse foranstaltninger.  

 Udgifterne til foranstaltningerne kan derfor endnu ikke angives.
 Forslaget skønnes ikke at få konsekvenser for kommunerne og de kommunale  

 levnedsmiddelkontrolenheders kontrolopgaver inden for lovgivningen om kød,  

 mælk, æg, fisk og fiskevarer.
 Følgende interesseorganisationer er hørt over lovforslaget:
 Landbrugsrådet, Dansk Erhvervsjordbrug, De Danske Landboforeninger, Dansk  

 Familielandbrug, Landsforeningen af Danske Hjorteavlere, Landsforeningen  

 Dansk Fåreavl, Danmarks Kaninavlerforening, Danske Mejeriers  

 Fællesorganisation, Danske Slagterier, Fjerkrærådet, Dansk Slagtefjerkræ,  

 Kødbranchens Fællesråd, Dansk Industri, Danske Slagtermestres Landsforening,  

 Den Danske Dyrlægeforening, Forbrugerrådet Danmarks Fiskeriforening, Danske  

 Fiskeres Producentorganisation, Skagen Fiskernes Producentorganisation,  

 Notfiskernes Producentorganisation, Danmarks Fiskeindustri- og  

 Eksportforening, Konsumfiskeindustriens Arbejdsgiverforening, Danmarks  

 Fiskehandlere og Foreningen for Danmarks Fiskemel- og Fiskeolieindustri.
Bemærkninger til de enkelte bestemmelser Til § 1 Med lovforslaget etableres grundlaget for et regelsæt, der supplerer  

 husdyrsygdomslovgivningen med hensyn til at sikre mod forekomst af zoonotiske  

 smitstoffer i animalske levnedsmidler.
 Zoonotiske smitstoffer omfatter bakterier, virus og parasitter o. lign.,  

 som kan overføres fra dyr til mennesker.
 Begrebet »Produkter af dyr« omfatter den traditionelle gruppe af  

 produkter, som normalt ikke anvendes som levnedsmidler: sæd og embryoner,  

 huder og fjer og lign.
Til § 2 Overførsel af zoonotiske smitstoffer kan ske både fra dyr, der selv er  

 syge, og fra dyr, der ikke lider af den pågældende sygdom, men er såkaldte  

 sunde smittebærere.
Til § 3 Bestemmelsen vedrører bedrifter med dyrehold, herunder akvakulturdyr.  

 Bestemmelsen er et supplement til lov om husdyrsygdomme, idet der i medfør af  

 bestemmelsen kan fastsættes regler om screeningsprægede  

 undersøgelsesforanstaltninger.
Gennemførelse af sådanne foranstaltninger  

 anses for en forudsætning for en forbedret forebyggelse mod zoonoser og  

 begrænsning af deres udbredelse.
Undersøgelse af dyrehold kan ske ved, at  

 dyrene undersøges på bedriften eller på forarbejdningsvirksomheden, f.eks.  

 ved ankomsten til et slagteri.
I medfør af regler fastsat i henhold til § 5  

 vil der kunne skrides ind over for positive fund med en række  

 foranstaltninger af lignende karakter som dem, der er opregnet i  

 husdyrsygdomslovens § 7.
Til § 4 Bestemmelsen indeholder hjemmelsgrundlaget for regler om, hvorledes ejere  

 af dyrehold og andre skal forholde sig ved mistanke eller viden om forekomst  

 af zoonotiske smitstoffer.
Der kan f.eks. fastsættes regler om, at der skal  

 rettes henvendelse til Veterinærdirektoratet gennem kredsdyrlægen, som  

 træffer beslutning om, hvilke foranstaltninger, der konkret skal iværksættes.
Til § 5 Bestemmelsen indeholder ligesom husdyrsygdomslovens § 7 en liste over  

 foranstaltninger, som kan bringes i anvendelse med henblik på begrænsning af  

 udbredelsen af zoonotiske smitstoffer.
Listen er ikke udtømmende.  

 Foranstaltningerne vil kunne anvendes isoleret eller i kombination med  

 foranstaltninger, der kan iværksættes i medfør af husdyrsygdomsloven og  

 lovgivningen om kød, mælk og æg.
Foranstaltninger vedrørende dyr og produkter  

 af dyr, foder, slam og gødning m.v. samt ejendomme kan bringes i anvendelse i  

 relation til dyr, som ikke selv er syge.
Foranstaltninger overfor syge dyr  

 vil blive gennemført efter husdyrsygdomslovens regler, herunder dennes § 12,  

 men der vil kunne blive tale om at supplere disse foranstaltninger med  

 foranstaltninger efter zoonoseloven med særligt sigte på at afværge  

 sundhedsricisi for mennesker.
Foranstaltninger i dyrehold vil bl.a. kunne  

 omfatte opdeling i besætningerne i epidemiologiske enheder, krav til  

 belægningsgrad, særlige krav til indsættelse af dyr, f.eks. alt ind, alt ud  

 princippet, krav om særlige indretninger og procedurer i forbindelse med  

 afhentning af dyr, mælk, æg og andre produkter.
Til § 6 Det er hensigten at samle alle undersøgelsesresultater med henblik på en  

 central bearbejdning heraf bl. a. til brug for den løbende fastlæggelse af  

 den videre strategi til forebyggelse og bekæmpelse af zoonoser.
Disse  

 oplysninger skal indsendes til Veterinærdirektoratet og vil sammen med andre  

 oplysninger være til rådighed for Dansk Zoonosecenter ved Statens Veterinære  

 Serumlaboratorium.
Det er hensigten, at kontrolresultaterne stilles til  

 rådighed for offentligheden.
Resultaterne indgår i den årlige rapportering  

 til EU-Kommissionen i henhold til zoonosedirektivet.
Til § 7 Det foreslås, at der i tilknytning til det allerede oprettede centrale  

 husdyrbrugsregister (CHR) og i samarbejde med Dansk Zoonosecenter oprettes et  

 zoonoseregister til videreførelse af de registre, der allerede er etableret  

 til dels i privat regi over salmonellaforekomst inden for svine- og  

 fjerkræsektorerne.
I registeret indgår i øvrigt AM-registeret.
For registeret  

 vil gælde samme regler, som fastsættes for det centrale husdyrbrugsregister.  

 Enhver vil have adgang til at få meddelt oplysninger fra registeret.  

 Begrænsninger i adgangen til at få oplysninger vil typisk alene angå  

 oplysninger af personlig karakter, f.eks. overtrædelse af  

 zoonoselovgivningen.
Til § 8 Bestemmelsen fastslår ligesom husdyrsygdomslovens § 29, at der i  

 primærproduktionen af statskassen ydes erstatning for værdien af dyr, foder  

 og produkter m.v. til ejeren af dyrene, foderet osv.. Erstatningen fastsættes  

 på samme måde som erstatning efter husdyrsygdomsloven.
Særligt for bekæmpelse  

 af zoonoser, som f.eks. salmonella, gælder det imidlertid, at det vil kunne  

 være meget bekosteligt eller praktisk vanskeligt eller umuligt at gennemføre  

 en traditionel nedslagning med efterfølgende destruktion.
Der kan derfor  

 blive tale om at lade dyrene aflive på et slagteri.
Dette vil særligt være  

 aktuelt for fjerkræflokke.
Der vil være tale om en påbudt slagtning, hvor det  

 offentlige erhverver dyrene og lader dem aflive og slagtemæssigt behandle på  

 et fjerkræslagteri.
I disse tilfælde udbetales sædvanlig erstatning til  

 ejeren.
 Der vil endvidere blive ydet ejeren en erstatning til hel eller delvis  

 dækning af driftstab i forbindelse med nedslagning eller påbudt slagtning.
Udgifter i forbindelse med nedslagning eller påbudt aflivning m.v. vil  

 blive afholdt over bevillingen på finanslovskontoen § 24.32.09.40 Erstatning  

 ved nedslagning og andre udgifter ved bekæmpelsesforanstaltninger, L 814  

 1988. Af bevillingen afholdes som hidtil ud over udgifter til selve  

 erstatningen for dyr og produkter m.v. også udgifter, som er direkte afledt  

 af nedslagningssituationen.
Herunder falder udgifter til taksation, til  

 eventuel skytte, til vognmand, til destruktion samt i de tilfælde, hvor  

 fjernelsen af dyrene fra ejendommen sker ved påbudt slagtning, tillige en i  

 forbindelse hermed stående behandling, som i almindelighed vil være en  

 varmebehandling.
Til § 9 Bestemmelsen svarer til lignende bestemmelser i husdyrsygdomsloven,  

 mælkeloven, kødloven og lov om æg og ægprodukter og bygger på princippet om  

 fuld dækning af omkostningerne gennem opkrævning af afgifter, brugerbetaling.  

 Også lov om kvalitetskontrol med fisk og fiskevarer indeholder en lignende  

 bestemmelse.
Det forudses, at foranstaltningerne i et vist omfang vil kunne  

 gennemføres i et samarbejde mellem producenter og virksomheder og staten, og  

 at samarbejdet også vil kunne omfatte en fordeling af udgifterne mellem  

 staten og erhvervet.
Bestemmelsen åbner mulighed for en sådan fordeling.
Efter stk. 2 vil der kunne fastsættes gebyrer for f.eks. oplysninger fra  

 zoonoseregisteret.
Der vil endvidere være mulighed for at opkræve betaling  

 for ekspeditioner som f.eks. udstedelse af certifikater, og for kontrol i  

 forbindelse med særlige kvalitetsordninger.
Til § 10 Bestemmelsen giver bl.a. landbrugs- og fiskeriministeren hjemmel til at  

 fastsætte regler om tilsyn og kontrol med overholdelsen af regler fastsat i  

 loven eller i medfør heraf, f.eks. tilsyns- og kontrolplaner af tilsvarende  

 art, som er omhandlet i dir. 92/117/EØF (zoonosedirektivet).
Til § 11 Bestemmelsen sigter mod at sikre, at Landbrugs- og fiskeriministeriet kan  

 skaffe sig sådanne oplysninger, som er nødvendige for at administrere loven.  

 En lignende bestemmelse findes i husdyrsygdomsloven.
Til § 12 Tilsvarende bestemmelser findes i en lang række andre love, i henhold til  

 hvilke offentlige myndigheder har en kontrolfunktion.
Varetagelse af  

 administrationen i medfør af loven forudsætter i en række tilfælde adgang til  

 ejendomme og virksomheder.
Dette vil normalt ikke volde vanskeligheder.
Det  

 kan dog ikke udelukkes, at der kan være behov for at skaffe sig adgang til  

 privat ejendom mod ejerens ønske.
Til § 13 En væsentlig del af administrationen af veterinærlovgivningen varetages i  

 dag af Veterinærdirektoratet med tilhørende institutioner, der også vil  

 varetage den væsentligste del af administrationen af denne lov.
Bestemmelsen  

 giver mulighed for at fastsætte regler om adgang til at klage over disse  

 institutioners afgørelser, og om begrænsning af klageadgangen.
Bestemmelsen åbner mulighed for at henlægge varetagelse af opgaver efter  

 loven eller bestemmelser fastsat i medfør af loven til de kommunale miljø- og  

 levnedsmiddelkontrolenheder.
Dette vil kunne blive aktuelt for opgaver, som  

 svarer til de opgaver vedrørende kontrollen med mælkeleverende besætninger,  

 som enhederne varetager efter lovgivningen om mælk og mælkeprodukter.
Der er  

 dog ingen aktuelle planer herom.
En effektiv forebyggelse af zoonoser og begrænsning af deres udbredelse  

 forudsætter erhvervets aktive medvirken.
Bestemmelsen åbner mulighed for, at  

 denne medvirken kan ske ved aktiv gennemførelse af foranstaltninger efter  

 loven, f.eks. rådgivning gennem rådgivningstjenester.
Til § 14 Som led i Den fælles landbrugspolitik gennemføres i EU løbende  

 harmonisering af veterinærlovgivningen.
Bestemmelsen bemyndiger ministeren  

 til at udstede de regler, der er nødvendige for at gennemføre de af EF  

 vedtagne beslutninger, direktiver og forordninger.
Til § 15 Sanktioner for overtrædelse af veterinærlovgivningen består ligeledes i  

 bødestraf, medmindre højere straf forskyldes som følge af overtrædelse af  

 anden lovgivning, særlig straffeloven.
