Bortfald af  

 kooperationsbeskatning ved placering af kooperationsfremmed virksomhed i  

 partnerselskab Et andelsselskab, der blev beskattet efter selskabsskattelovens §  

 1, stk. 1, nr. 3 anmodede Ligningsrådet om en bindende forhåndsbesked.
Der  

 blev  

 stillet følgende spørgsmål:
Kan Ligningsrådet bekræfte, at kooperationsbeskatning af A  

 a.m.b.a. efter selskabsskattelovens § 1, stk. 1, nr. 3, ikke berøres ved  

 etablering af et partnerselskab med den nedenfor beskrevne aktivitet med B  

 A/S,  

 som er skattepligtig efter selskabsskattelovens § 1, stk. 1, nr. 1? Kan Ligningsrådet bekræfte, at hele partnerselskabets  

 indkøb, herunder indkøb fra A a.m.b.a. og fra fremmede leverandører, skal  

 medregnes ved opgørelsen af, om A a.m.b.a.s omsætning med  

 ikke-medlemmer  

 væsentligt eller længerevarende anses for at overskride 25 pct. af den  

 samlede  

 omsætning? Vil svaret på spørgsmål 1 ændres, såfremt det planlagte  

 partnerselskab ejes 100 pct. direkte og indirekte af A a.m.b.a., således at A  

 a.m.b.a. direkte som kommanditist tegner 95 pct. af kapitalen og indirekte  

 via  

 et 100 pct. ejet komplementarselskab tegner 5 pct. af kapitalen i selskabet? Vil svaret på spørgsmål 1 ændres, såfremt der etableres et  

 fælles datterselskab i aktieselskabsform i stedet for et partnerselskab? Svar Nej, se sagsfremstilling samt begrundelse Bortfalder som følge af svaret på spørgsmål 1 Nej Ja Beskrivelse af de faktiske  

 forhold A a.m.b.as formål var på bedst mulig måde at afsætte  

 andelshavernes produktion af slagtekød fra svin.
A a.m.b.a. havde aftalt at etablere en virksomhed sammen med et af  

 tredjemand ejet aktieselskab - B A/S.
Samarbejdet påtænktes etableret i form  

 af  

 et partnerselskab.
 I forbindelse med etableringen ville der ske overdragelse af  

 goodwill, driftsmateriel og ejendomme med betydelige beløb til det nye  

 selskab  

 fra såvel A a.m.b.a. som fra B A/S.
Man havde foreløbig - og efter indgivelsen af den bindende  

 forhåndsbesked - etableret samarbejdet i et aktieselskab med navnet C A/S.  

 Det  

 var hensigten at omdanne aktieselskabet til et partnerselskab, når svaret på  

 den bindende forhåndsbesked forelå.
C A/S ejedes p.t. af A a.m.b.a. med 80  

 pct.  

 og af B A/S med 20 pct.
C A/S havde overtaget alle aktiviteter i B A/S samt én af  

 aktiviteterne i A a.m.b.a.
C A/Ss formål var at varetage produktionen  

 og  

 afsætningen af forædlede kødprodukter i første omgang på det danske marked.
A a.m.b.a.s ejerandel af partnerselskabet skulle være 80 pct. og  

 B A/Ss ejerandel 20 pct.
Disse ejerandele ville primært blive tegnet  

 som  

 begrænset ansvarlig kapital i partnerselskabet (som kommanditister). Mellem 1  

 og 5 pct. af kapitalen ville blive tegnet af et komplementarselskab, som var  

 ejet 100 pct. af A a.m.b.a.
Denne procentdel ville fragå i A a.m.b.a.s  

 direkte  

 ejerandel.
Partnerselskabet skulle dels udføre lønarbejde for A a.m.b.a., og  

 dels aftage varer fra A a.m.b.a.
Partnerselskabet ville også opkøbe råvarer i  

 form af svinekød fra andre leverandører.
 Lønarbejdet for A a.m.b.a. vil koncentrere sig om  

 svinekødsprodukter fra A a.m.b.a.s fabrik samt fra indkøbte råvarer i  

 form af  

 svinekød.
Partnerselskabet ville endvidere indkøbe færdigforarbejdet kalkun-  

 og kyllingekød, som partnerselskabet skulle ompakke og sælge.
Kalkun- og  

 kyllingekødet skulle indkøbes gennem en dansk grossist. Årsagen hertil var,  

 at  

 aftagerne af partnerselskabets produkter gerne ville have levering af såvel  

 kalkun- og kyllingekød som af svinekød.
Produktionen af kalkun- og kyllingekød udgjorde p.t. ca. 1-2 pct.  

 af omsætningen i selskabet.
Det forventedes ikke, at denne aktivitet ville  

 stige til over 5 pct. af omsætningen inden for de nærmeste år.
Partnerselskabets forventede aktivitet omfattede således - udover  

 lønarbejde for A a.m.b.a. - køb/salg, forædling og behandling af produkter,  

 der  

 hidrørte fra leverancer fra medlemmer af A a.m.b.a. samt leverancer af  

 produkter fra andre leverandører.
Efter forarbejdning af råvarer ville  

 partnerselskabet sælge dem videre.
Repræsentantens bemærkninger Repræsentanten henviste til den af Folketinget vedtagne lov nr.  

 313 af 21. maj 2002, og anførte, at kooperationsbeskattede selskaber nu kan  

 eje  

 aktier/anparter i alle typer selskaber, således at der ikke længere skelnes  

 mellem, om de pågældende aktiviteter befinder sig i et datterselskab eller  

 ej.
 Det var repræsentantens opfattelse, at da der med vedtagelsen af  

 denne lov var sket en ændring vedrørende ejerandele i form af aktier eller  

 anparter i selskaber, der ikke er kooperationsbeskattede, vil dette også have  

 indflydelse på kooperationsbeskattede selskaber, som ejer aktier i  

 partnerselskaber.
Det var endvidere repræsentantens opfattelse, at den aktivitet,  

 som skulle udøves i det påtænkte partnerselskab, lå inden for det kooperative  

 formål i A a.m.b.a.
Den påtænkte aktivitet var ikke væsentligt forskellig fra  

 andre tiltag hos A a.m.b.a. med henblik på at sikre den størst mulige  

 indtjening i tilknytning til de af andelshaverne foretagne leverancer til  

 virksomheden og dermed give basis for den bedst mulige afregningspris inkl.  

 restbetaling.
 Det var repræsentantens vurdering, at kalkun- og kyllingekød faldt  

 ind under definitionen af "indkøb af tilsvarende produkter",  

 således  

 at partnerselskabets begrænsede indkøb af disse produkter ikke ville medføre,  

 at det kooperative formål ikke længere kunne anses for opfyldt.
Told- og Skattestyrelsens  

 indstilling og begrundelse En andelsforening vil være omfattet af den særlige  

 andelsbeskatning efter selskabsskattelovens § 1, stk. 1, nr. 3, hvis samtlige  

 betingelser i bestemmelsen er opfyldt.
 For det første er det en betingelse, at andelsforeningen udøver  

 kooperativ virksomhed, hvilket indebærer, at foreningen skal have som formål  

 at  

 fremme mindst 10 medlemmers fælles erhvervsmæssige interesser gennem deres  

 deltagelse  

 i foreningens virksomhed som aftagere, leverandører eller på anden lignende  

 måde.
 For det andet må andelsforeningens omsætning med ikke-medlemmer  

 ikke væsentligt eller længerevarende overskride 25 pct. af den samlede  

 omsætning.
 For det tredje skal andelsforeningen - bortset fra normal  

 forrentning af en indbetalt medlemskapital - anvende den stedfundne omsætning  

 med medlemmerne som grundlag for udlodning til disse.
 For andelsforeninger, der driver virksomhed som produktions- og  

 salgsforening, er dette præciseret i selskabsskatteloven § 16, stk. 1,  

 hvorefter foreningen skal have til formål at bearbejde, forædle eller sælge  

 medlemmernes produkter eller tjenesteydelser.
 Det følger heraf, at et kooperationsbeskattet selskab skal have et  

 kooperativt formål, der er baseret på samhandel hovedsageligt med  

 medlemmerne.  

 Kravene indebærer, at der reelt skal være tale om samhandel med medlemmerne,  

 mens dette at virke for medlemmernes interesser eller fremme salget af  

 medlemmernes produkter m.v. ikke i sig selv kan anses som et kooperativt  

 formål, jf. betænkning nr. 1244 af 18/12 1992, s. 22.
Den nuværende affattelse af selskabsskattelovens § 1,  

 stk. 1, nr. 3, 1. pkt., blev indført ved lov nr. 374 af 18/5  

 1994 (L 46). Af bemærkningerne til lovforslaget fremgår det, at  

 andelsformålet defineres ud fra det generelle formål, hvilket vil sige at  

 fremme medlemmernes erhvervsmæssige interesser gennem deres deltagelse i  

 andelsselskabets virksomhed.
Af bemærkningerne til lovforslaget fremgår det  

 også, at et andelsselskab vil falde uden for bestemmelsens område, hvis  

 virksomheden ikke er i nøje overensstemmelse med det formål, der er nævnt i  

 bestemmelsen.
 I øvrigt adskiller den særlige andelsbeskatning efter  

 selskabsskattelovens § 1, stk. 1, nr. 3, sig fra beskatningen  

 af  

 de øvrige selskaber omfattet af selskabsskattelovens § 1, stk. 1,  

 ved, at indkomsten opgøres som en procentdel af andelsselskabets formue.  

 Denne  

 særlige indkomstopgørelse skal ses som et udtryk for, at andelsselskabets  

 virksomhed kan betragtes som en direkte fortsættelse af andelshavernes  

 virksomhed.
Det er Told- og Skattestyrelsens opfattelse, at der som følge af  

 bestemmelsen i selskabsskattelovens § 1, stk. 1, nr. 3, jf.  

 § 16, stk. 1, dens forarbejder og praksis må anses at være meget  

 snævre grænser for, hvilke sideaktiviteter der kan accepteres som kooperativ  

 virksomhed.
Det klare udgangspunkt er, at virksomheden skal være baseret på  

 samhandel eller omsætning hovedsageligt med medlemmerne.
På baggrund af  

 Højesterets dom i TfS 2000, 229 må det anses for fastslået, at den lempelige  

 beskatning af andelsforeninger efter selskabsskattelovens § 1,  

 stk. 1, nr. 3, jf. § 16, stk. 1, er forbeholdt  

 andelsforeninger,  

 der alene har et kooperativt formål og virke.
Dette blev også udtrykt i  

 betænkning  

 nr. 1244 af 18/12 1992, s. 22 og er endvidere kommet til udtryk ved  

 Højesterets dom refereret i TfS 1997, 100. Det kan således alene accepteres,  

 at  

 andelsselskaber udøver anden form for virksomhed end den direkte kooperative,  

 såfremt denne virksomhed er et tilfældigt biprodukt af den kooperative  

 virksomhed, jf. betænkning nr. 1244 af 18/12 1992, s. 22.
 Såfremt andelsselskaber udøver anden form for virksomhed end den  

 direkte kooperative, eller såfremt denne virksomhed ikke er et tilfældigt  

 biprodukt af den kooperative virksomhed, kan denne kooperationsfremmede  

 virksomhed imidlertid placeres i et datterselskab, idet andelsforeninger  

 efter  

 gennemførelsen af lov 313 af 21. maj 2002 kan være omfattet af  

 kooperationsbeskatningen efter § 1, stk. 1, nr. 3, selvom de ejer aktier  

 eller  

 anparter i selskaber, der ikke opfylder betingelsen i § 1, stk. 1, nr. 3, 1.  

 pkt.
Vedrørende aktiviteten i  

 partnerselskabet a.
Produktion Det er oplyst, at partnerselskabet skal aftage, slagte og  

 videresælge medlemmernes slagtesvin, dvs. svinekød.
Herudover skal der  

 indkøbes  

 svinekød fra andre producenter, ligesom partnerselskabet skal producere  

 detailpakket kalkun- og kyllingekød, som indkøbes gennem en dansk grossist,  

 og  

 som ompakkes og videresælges.
Kalkun- og kyllingekød hidrører ikke fra andelshavernes egen  

 produktion men fra andre leverandører end andelshaverne.
Produktionen kan  

 endvidere ikke anses for at være et "tilfældigt" biprodukt af den  

 kooperative virksomhed.
Told- og Skattestyrelsen finder derfor, at denne  

 aktivitet ligger uden for det kooperative formål i A a.m.b.a.
 Det må anses som fastslået af Højesteret i afgørelserne refereret  

 i TfS 2000,229 og TfS 1997,100, at det er uden betydning for vurderingen  

 heraf,  

 at aktiviteten måtte være underordnet i forhold til andelsselskabets samlede  

 virke, eller at de pågældende varer kun udgør en ringe del af selskabets  

 omsætning.
 A a.m.b.a. vil derfor alene kunne opretholde sin status som  

 kooperationsbeskattet andelsselskab, jf. selskabsskattelovens § 1, stk. 1,  

 nr.  

 3, hvis selskabet ikke selv udfører produktion og salg af disse produkter.
 Som ovenfor anført kan andelsforeninger dog være omfattet af  

 kooperationsbeskatningen efter § 1, stk. 1, nr. 3, selvom de ejer aktier  

 eller  

 anparter i selskaber, der ikke opfylder betingelsen i § 1, stk. 1, nr. 3, 1.  

 pkt., jf. nærmere nedenfor.
b.
Udførelse af lønarbejde  

 (lønproduktion) Det er oplyst, at partnerselskabet skal udføre lønproduktion for A  

 a.m.b.a.
Der foretages efter det oplyste ikke nogen form for lønproduktion  

 for  

 andre.
Lønproduktionen er alene koncentreret om svinekødsprodukter, som enten  

 hidrører fra medlemmerne selv, eller som er indkøbt.
Af forarbejderne til lov nr. 313 af 21. maj 2002, hvorved der  

 skete en tilføjelse til selskabsskattelovens § 1, stk. 1, nr. 3, fremgår, at  

 et  

 kooperationsbeskattet moderselskab kan få foretaget lønopgaver og selv kan  

 foretage løndistribution.
Det er dog et krav, at de produkter, der er  

 omfattet  

 af dette lønarbejde, enten stammer fra foreningens medlemmer og/eller er  

 omfattet af det kooperative formål.
Hvis der i forbindelse med en  

 løndistribution, distribueres produkter, der ikke stammer fra medlemmerne, må  

 det vurderes, om forholdet vil falde ind under 25 pct.-grænsen.
En  

 overskridelse af denne grænse kan få selskabet til at falde uden for  

 kooperationsbeskatningen.
 Da de produkter, der indgår i lønproduktionen hidrører fra  

 medlemmer, eller er tilsvarende produkter, der er omfattet af det kooperative  

 formål, må lønproduktionen anses for at være overensstemmende med det  

 kooperative formål i A a.m.b.a.
Selskabsskattelovens § 1, stk.1,  

 nr. 3 in fine Da virksomheden, som påtænkes udøvet i partnerselskabet delvist er  

 kooperationsfremmed, jf. ovenfor, er det påkrævet for opretholdelsen af  

 andelsselskabets kooperationsbeskatning, at aktiviteten ikke udøves i selve  

 andelsselskabet.
 Som ovenfor anført kan andelsforeninger være omfattet af  

 kooperationsbeskatningen efter § 1, stk. 1, nr. 3 selvom de ejer aktier eller  

 anparter i selskaber, der ikke opfylder betingelsen i § 1, stk. 1, nr. 3, 1.  

 pkt.
Af bestemmelsens ordlyd kan udledes, at de selskaber, som den  

 kooperationsfremmede virksomhed kan placeres i, for det første skal være  

 selskaber.
For det andet skal selskabets kapital være fordelt på aktier eller  

 anparter.
For det tredje skal det være selskaber, som ikke selv er beskattet  

 efter  

 selskabsskattelovens § 1, stk. 1, nr. 3, dvs. som ikke er undergivet  

 kooperationsbeskatning.
Bestemmelsen er indsat i selskabsskatteloven ved lov nr. 313 af  

 21. maj 2002. Af de specielle bemærkninger til lovforslaget L99 fremgår, at  

 andelsselskaber, der er kooperationsbeskattede, kan have artsfremmed  

 virksomhed, som er placeret i datterselskaber, der er  

 selskabsbeskattede/beskattes som registrerede aktieselskaber.
Endvidere  

 anføres  

 det, at kooperationsbeskattede andelsselskaber kan eje aktier/anparter i alle  

 typer selskaber.
Det fremgår videre af de specielle lovbemærkninger, at der med  

 lovforslaget ikke ændres på det forhold, at et kooperationsbeskattet  

 andelsselskab, der har ikke-kooperative aktiviteter i selve den  

 kooperationsbeskattede del af selskabet, og hvor disse aktiviteter ikke er  

 rene  

 biprodukter i forhold til de kooperative aktiviteter, ikke vil kunne  

 opretholde  

 sin kooperationsbeskatning.
Hvis kooperationsbeskatningen skal opretholdes,  

 må  

 de pågældende ikke-kooperative aktiviteter frasælges eller placeres i et  

 selskabsbeskattet datterselskab.
 Kommanditaktieselskaber (partnerselskaber) er overordnet set  

 kommanditselskaber, der i selskabsretlig henseende er undergivet  

 aktieselskabslovens regler og i skattemæssig henseende behandles som et  

 kommanditselskab.
 Et kommanditaktieselskab/partnerselskab er defineret i  

 aktieselskabslovens § 173, stk. 1 og 7. Herefter finder aktieselskabsloven  

 således anvendelse på et aktieselskab, uanset at det alene er stiftet med det  

 formål at være deltager med hele sin kapital i et ansvarligt selskab, jf. §  

 173, stk. 1.
Det følger videre af aktieselskabslovens § 173, stk. 7, at et  

 kommanditaktieselskab/partnerselskab i aktieselskabslovens forstand er et  

 erhvervsdrivende kommanditselskab, i hvilket et aktieselskab med hele sin  

 kapital er kommanditist eller hvor kommanditisterne i selskabet har indskudt  

 en  

 bestemt kapital, som er fordelt på aktier.
Det vil derfor sige, at  

 kommanditisterne i det sidste tilfælde er aktionærer og har modtaget aktier  

 for  

 deres indskud i selskabet ligesom i et almindeligt aktieselskab.
 Skatteretligt anses et kommanditaktieselskab/partnerselskab for at  

 være transparent, idet det i skattemæssig henseende sidestilles med et  

 kommanditselskab.
På baggrund af Ligningsrådets afgørelse i TfS 1992,234 må det  

 anses for fastslået, at et kommanditaktieselskab (et partnerselskab) ikke er  

 omfattet af selskabsskattelovens § 1, eftersom komplementaren hæfter  

 personligt.
Selskabet er dermed ikke undergivet selskabsbeskatning.
Der sker således en direkte beskatning hos partnerselskabets  

 deltagere personligt af deres ideelle andele af partnerselskabets resultat.  

 Kommanditaktionærer skal således medtage deres andel af partnerselskabets  

 årsresultat - positivt eller negativt - i beregningsgrundlaget for deres  

 almindelige  

 skattepligtige indkomstopgørelse.
Dette indebærer, at overskud beskattes og  

 underskud kan fradrages i den skattepligtige indkomst hos deltagerne.
Ad spørgsmål 1 Formålet med tilføjelsen til selskabsskattelovens § 1, stk. 1, nr.  

 3 ved lov nr. 313 af 21. maj 2002 var at muliggøre, at kooperationsbeskattede  

 selskaber kunne have kooperationsfremmede aktiviteter uden derved at miste  

 deres status som kooperationsbeskattede skattesubjekter.
Forudsætningen for at kunne bevare kooperationsbeskatningen i et  

 tilfælde, hvor der udføres ikke-kooperative aktiviteter må imidlertid være,  

 at  

 de ikke-kooperative aktiviteter placeres i et selskab, som selvstændigt  

 beskattes som aktie- og anpartsselskaber, idet den særlige lempelige  

 andelsbeskatning i selskabsskattelovens § 1, stk. 1, nr. 3 som ovenfor anført  

 skal ses som et udtryk for, at andelsselskabet er en direkte fortsættelse af  

 andelshavernes virksomhed.
Når en ikke-kooperativ aktivitet udføres, kan  

 denne  

 aktivitet dermed ikke omfattes af den særlige lempelige andelsbeskatning.
Såfremt aktiviteten placeres i et partnerselskab vil dets resultat  

 - positivt som negativt - skulle medregnes som skattepligtig indkomst efter  

 deltagernes ideelle andele af selskabet og dermed indgå i  

 beregningsgrundlaget  

 for den enkelte deltagers skattepligtige indkomst, ligesom der vil blive  

 beregnet skat i henhold til den beskatningstype, som den enkelte  

 selskabsdeltager er underlagt efter selskabsskatteloven.
Det vil indebære, at  

 den kooperative aktivitet på den måde forholdsmæssigt efter størrelsen af A  

 a.m.b.a.s andel af selskabets resultat vil omfattes af den lempeligere  

 andelsbeskatning, uanset at aktiviteten ikke er i overensstemmelse med det  

 kooperative formål.
Det fremgår direkte af lovteksten, at aktiviteten kan placeres i  

 et selskab, som ikke selv er andelsbeskattet.
Det påtænkte partnerselskab vil  

 imidlertid qua sin skattetransparens være delvist andelsbeskattet, da den ene  

 selskabsdeltager vil skulle medregne sin andel af partnerselskabets resultat  

 til sin skattepligtige indkomst.
Derved vil en del af partnerselskabets  

 resultat omfattes af den lempelige andelsbeskatning i selskabsskattelovens §  

 1,  

 stk. 1, nr. 3.
Det fremgår endvidere udtrykkeligt af de specielle  

 lovbemærkninger, at der med lovforslaget ikke ændres på det forhold, at et  

 kooperationsbeskattet andelsselskab, der har ikke-kooperative aktiviteter i  

 selve den kooperationsbeskattede del af selskabet, og hvor disse aktiviteter  

 ikke er rene biprodukter i forhold til de kooperative aktiviteter, ikke vil  

 kunne opretholde sin kooperationsbeskatning.
Hvis kooperationsbeskatningen  

 skal  

 opretholdes, må de pågældende ikke-kooperative aktiviteter frasælges eller  

 placeres i et selskabsbeskattet datterselskab.
Heraf følger, at den ikke-kooperative aktivitet ikke kan ligge i  

 den kooperationsbeskattede del af et selskab.
Hvis aktiviteten placeres i et  

 partnerselskab, vil aktiviteten dermed ligge i selve den  

 kooperationsbeskattede  

 del af andelsselskabet, idet partnerselskabet er transparent, hvorfor der vil  

 ske en direkte beskatning hos partnerselskabets deltagere af deres ideelle  

 andele af partnerselskabets resultat.
 Det indstilles derfor, at spørgsmål 1 besvares med et nej.
Ad spørgsmål 2 Som følge af, at den beskrevne aktivitet ikke kan placeres i et  

 partnerselskab, jf. svaret på spørgsmål 1, bortfalder spørgsmål 2.
Ad spørgsmål 3 Det forhold, at komplementaren får aktier i partnerselskabet,  

 således at det planlagte partnerselskab ejes 100 pct. direkte og indirekte af  

 A  

 a.m.b.a., ved at A a.m.b.a. direkte som kommanditist tegner 95 pct. af  

 kapitalen og indirekte via et 100 pct. ejet komplementarselskab tegner 5 pct.  

 af kapitalen i selskabet, ændrer ikke ved, at den kooperationsfremmede  

 virksomhed for en forholdsmæssig andel svarende til A a.m.b.a.s direkte  

 ejede  

 andel af partnerselskabet, vil blive omfattet af kooperationsbeskatningen i A  

 a.m.b.a., jf. ovenfor under spørgsmål 1.
 Det indstilles derfor, at spørgsmål 3 besvares med et nej.
Ad spørgsmål 4 Såfremt den i forhold til A a.m.b.a.s vedtægter  

 kooperationsfremmede virksomhed placeres i et aktieselskab, som er  

 selvstændigt  

 beskattet efter selskabsskatteloven, vil kooperationsbeskatningen af A  

 a.m.b.a.  

 kunne opretholdes, jf. selskabsskattelovens § 1, stk. 1, nr. 3 in fine.
 Det indstilles derfor, at spørgsmål 4 besvares med et ja.
Ligningsrådet udtaler Ligningsrådet tiltrådte Told- og Skattestyrelsens indstilling  

 under henvisning til de af styrelsen anførte begrundelser.
