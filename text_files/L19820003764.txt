 I tilslutning til udenrigsministeriets bekendtgørelse nr. 107 af 11.  

 november 1968 og efterfølgende bekendtgørelser, senest nr. 7 af 23. februar  

 1981, Lovtidende C, meddeles det, at følgende lande med virkning fra de  

 vedføjede datoer har tiltrådt den i Wien den 18. april 1961 undertegnede  

 konvention om diplomatiske forbindelser:
Saudi Arabien har taget forbehold med hensyn til bestemmelserne i artikel  

 27, stk. 3, idet myndighederne kan anmode om, at diplomatpost åbnes i  

 overværelse af en repræsentant for vedkommende repræsentation, såfremt der  

 foreligger mistanke om, at forsendelsen indeholder andet end hvad der er  

 tilladt, jfr. artikel 27, stk. 4. Hvis denne anmodning afslås, skal  

 forsendelsen returneres.
Bulgarien og Forbundsrepublikken Tyskland har gjort  

 indsigelse mod forbeholdet, og Bulgarien føler sig ikke bundet af det.
Sudan har taget forbehold med hensyn til bestemmelserne i artikel 37, stk.  

 2, idet de i artiklen omhandlede forrettigheder og immuniteter kun på basis  

 af gensidighed kan tilstås andre end repræsentationernes chefer og  

 diplomatiske personale.
Med hensyn til artikel 38 forbeholder Sudan sig ret  

 til ikke at tilstå immunitet og ukrænkelighed for så vidt angår tjenstlige  

 handlinger foretaget i embeds medfør af en diplomatisk repræsentant af  

 sudanesisk nationalitet eller med fast bopæl i Sudan.
 Forbundsrepublikken Tyskland har gjort indsigelse mod disse forbehold.
Udenrigsministeriet, den 26. marts 1982 F.
M.
