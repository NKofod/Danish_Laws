Klage over medicinering af patient på plejehjem Nævnet fandt grundlag for at kritisere den praktiserende læge for hans smertebehandling af patienten fra den 26. november og frem.
Nævnet lagde herved vægt på, at den praktiserende læge i perioden ikke tilså patienten selv, men baserede sin smertestillende behandling af patienten på observationer fra plejepersonalet.
Nævnet fandt yderligere grundlag for at kritisere de ansvarlige sygeplejersker for journalføringen af smertebehandlingen af patienten.
Nævnet lagde herved vægt på, at det ikke tydeligt af plejejournalen fremgik, hvilken medicin patienten fik, hvilke mængder hun skulle have og hvornår, samt at det ikke kunne identificeres med tilstrækkelig tydelighed, hvilke sundhedspersoner som havde journalført deres observationer.
