Resumé A klagede over, at Civilretsdirektoratet (CD) - tidligere  

 Familieretsdirektoratet - ikke havde nedsat det bidrag, det påhvilede ham at  

 betale til sit barns underhold, med tilbagevirkende kraft.
 Bidraget var med virkning fra 1. januar 1987 af statsamtet (S)  

 sat til normalbidraget med tillæg af 100%. A protesterede herimod, idet han  

 anførte, at der ikke var taget hensyn til de erhvervsmæssige renteudgifter  

 ved  

 beregning af hans indtægt.
CD ændrede S's afgørelse, således at bidraget fra førstkommende  

 forfaldsdag (den 1. januar 1990) blev nedsat til normalbidraget.
CD lagde ved  

 afgørelsen bl.a. oplysning om de erhvervsmæssige renteudgifter til grund.
CD  

 afslog dog at tillægge afgørelsen tilbagevirkende kraft på baggrund af CD's  

 praksis herom, hvorefter det var et krav, at afgørelsen i første instans  

 skulle  

 være "åbenbart urigtig".
Ombudsmanden udtalte, at han fandt, at oplysningerne om de  

 erhvervsmæssige renteudgifter ville have haft afgørende indflydelse på S's  

 bidragsfastsættelse, hvis de havde foreligget.
Under hensyn hertil og til, at  

 afgørelsen fastsatte bidrag for en periode, der lå mere end to år forud for  

 afgørelsen, burde CD - i lyset af praksis - have tillagt sin afgørelse  

 tilbagevirkende kraft.
Ombudsmanden henstillede, at CD tog sagen op til  

 fornyet  

 overvejelse.
 Efter at have overvejet sagen på ny tillagde CD afgørelsen om  

 nedsættelse af bidraget tilbagevirkende kraft. (J. nr. 1990-875-62).
 Børnebidrag ændret med tilbagevirkende kraft grundet åbenbart  

 urigtig førsteinstansafgørelse.
 A klagede over, at Familieretsdirektoratet (nu  

 Civilretsdirektoratet) ikke havde nedsat det bidrag, det påhvilede ham at  

 betale til sit barn B's underhold, med virkning fra den 1. januar 1987, men  

 først fra den 1. januar 1990.
 Det fremgik af sagen, at A sammen med C den 4. december 1986  

 fik en datter - B.
 Den 27. oktober 1988 ansøgte barnets moder S Statsamt om, at A  

 blev sat i bidrag til B.
 Med virkning fra den 1. januar 1987 blev A ved resolution af 6.  

 januar 1989 sat i bidrag med det til enhver tid gældende normalbidrag med et  

 tillæg af 100%.
 Afgørelsen blev begrundet således:
 "...
For Deres vedkommende har man lagt til grund, at De ifølge  

 selvangivelsen for 1987 har haft en A-indkomst på 11.679 kr. og overskud af  

 egen virksomhed (før renter) på 200.497 kr. samt overskud af fast ejendom på  

 19.250 kr. og renter af værdipapirer på 18.091 kr., medens renteudgifterne  

 vedrørende virksomheden ifølge det tilhørende regnskab har været 91.354 kr.  

 Det  

 fremgår af de tilsvarende regnskaber for 1985 og 1986, at overskuddet (før  

 renter) har været henholdsvis 195.759 kr. og 212.128 kr., og at der på  

 privatforbrugskontoen de nævnte år er hævet henholdsvis 214.288 kr. og  

 253.800  

 kr.
Bruttoindtjeningen har i årene 1985-87 været henholdsvis 908.974 kr.,  

 973.339  

 kr. og 1.214.938 kr.
..." Ved skrivelse af 23. januar 1989 protesterede A mod bidragsfastsættelsen,  

 idet han anførte:
 "...
 I henhold til Deres skrivelse af 6/1-1989, skal jeg herved  

 påklage det af Dem fastsatte bidrag, idet følgende skal anføres:
 1. For 1987 er min indkomst fra virksomhed kr. 109.143, og ikke  

 som anført af Dem kr. 200.497 før renter, idet jeg må henlede Deres  

 opmærksomhed på, at det er umuligt at drive virksomhed af nogen art, uden  

 fradrag for renteudgifter, til investering i driftsmateriel og virksomhedens  

 drift.
2. For 1985 er anvendt anden opstilling af regnskaberne.
De  

 anfører for 1985 overskud kr. 195.759, og privatforbrug kr. 214.288, der er i  

 disse tal heller ikke taget højde for renteudgifter forbundet med virksomhed,  

 anført i selvangivelsen pkt. 29 kr. 78.735.
 For 1986 er ligeledes anvendt anden opstilling af regnskaberne.  

 De anfører for 1986 overskud kr. 216.128, og privatforbrug kr. 253.800, der  

 er  

 i disse tal heller ikke taget højde for renteudgifter forbundet med  

 virksomhed,  

 anført i selvangivelsen pkt. 31 kr. 82.827.
 Jeg kan således ikke se, at min indtægt overstiger gennemsnitslønninger  

 i almindelighed, hvorfor Deres ansættelse forekommer mig urimelig, og må  

 anmode  

 om normalbidrag.
..." Den 3. april 1989 klagede C til Civilretsdirektoratet.
Hun  

 ønskede bidraget forhøjet.
Ved skrivelse af 20. oktober 1989 ændrede Civilretsdirektoratet  

 statsamtets afgørelse.
Bidraget nedsattes til normalbidraget fra første  

 forfaldsdag efter direktoratets afgørelse, som var den 1. januar 1990.
 Civilretsdirektoratet begrundede afgørelsen således:
 "...
 For Deres vedkommende har Civilretsdirektoratet lagt til grund,  

 at De ifølge regnskaber for 1985, 1986 og 1987 efter afskrivninger har haft  

 et  

 overskud på henholdsvis 195.759 kr., 212.128 kr. og 200.497 kr.
 Civilretsdirektoratet har endvidere lagt til grund, at De ifølge  

 årsopgørelse og udskrifter fra (A's bank) for 1985, 1986 og 1987 har haft  

 erhvervsmæssige  

 renteudgifter på henholdsvis 57.148 kr., 54.924 kr. og 71.751 kr.
 Endelig har Civilretsdirektoratet lagt til grund, at De ifølge  

 årsopgørelser for 1985, 1986 og 1987 har haft en A-indkomst på henholdsvis  

 350  

 kr., 3.825 kr. og 9.627 kr., en B-indkomst i 1986 og 1987 på henholdsvis  

 1.664  

 kr. og 2.052 kr., og at De i 1985, 1986 og 1987 har haft formueindtægter på  

 henholdsvis 21.398 kr., 19.818 kr. og 18.092 kr.
 For (C's) vedkommende har Civilretsdirektoratet lagt til grund,  

 at hun ifølge årsopgørelse for 1987 har haft en A-indkomst på 132.756 kr., en  

 B-indkomst på 8.995 kr. og formueindtægter på 312 kr.
 Civilretsdirektoratet har endvidere lagt til grund, at (C)  

 ifølge lønseddel for ugerne 9-10 i 1989 indtil da har haft en A-indkomst på  

 37.874 kr.
 Endelig har Civilretsdirektoratet lagt til grund, at (C) ifølge  

 specifikation fra Akademikernes Arbejdsløshedskasse indtil uge 11 har  

 modtaget  

 20.201 kr. i dagpenge.
 Civilretsdirektoratet har ved afgørelsen lagt vægt på disse  

 forhold, og man har således ud fra de økonomiske forhold fundet, at bidraget  

 til (B's) underhold skal nedsættes til normalbidraget med virkning fra den 1.  

 januar 1990 og indtil videre.
..." På grund af ændrede økonomiske forhold anmodede C den 23.  

 november 1989 S Statsamt om at få bidragssagen genoptaget.
A rettede derimod  

 henvendelse til Civilretsdirektoratet ved skrivelse af 8. december 1989 og  

 gjorde gældende, at det var en fejltagelse, at direktoratets afgørelse af 20.  

 oktober 1989 (om nedsættelse af børnebidraget) først havde fået virkning fra  

 den 1. januar 1990.
 Civilretsdirektoratet afslog den 26. januar  

 1990 A  

 's begæring om at lade  

 afgørelsen få tilbagevirkende kraft.
 Direktoratet skrev:
 "...
Det tilføjes, at det i sager om bidragsfastsættelse, hvori der  

 er grundlag for at ændre et fastsat bidrag, er statsamternes og  

 Civilretsdirektoratets  

 praksis, at en ændring normalt tidligst tillægges virkning fra førstkommende  

 forfaldsdag efter den trufne afgørelse.
Det gælder både ved forhøjelse,  

 nedsættelse eller bortfald af bidraget.
 Fravigelse herfra vil navnlig kunne ske i tilfælde, 1) hvor en  

 part har givet bevidst urigtige oplysninger, 2) hvor den påklagede afgørelse  

 efter Civilretsdirektoratets opfattelse er åbenbart urigtig, eller 3) hvor  

 sagsbehandlingen på grund af forhold, der kan lægges den bidragsfastsættende  

 myndighed eller en af sagens parter til last, har trukket urimeligt længe ud.
Den nævnte praksis hviler på det synspunkt, at der kun bør ske  

 ændring af  

  

 forfaldne  

  

 bidrag, såfremt  

 der foreligger ganske særlige omstændigheder.
Dette gælder, uanset om  

 bidraget  

 er forfaldet før indgivelsen af en ansøgning om ændring af bidraget, eller  

 bidraget forfalder mellem tidspunkterne for ansøgningens indgivelse og  

 afgørelsen.
 Civilretsdirektoratet har således ikke fundet, at der i Deres  

 sag foreligger nogen af de ovenfor under 1) - 3) nævnte ganske særlige  

 omstændigheder.
..." Ved skrivelse af 5. februar 1990 anmodede A Civilretsdirektoratet  

 om at vurdere sagen på ny.
 Den 14. februar 1990 meddelte S Statsamt - som svar på C's  

 ansøgning om forhøjelse af børnebidraget - at der ikke var grundlag for  

 ændringer.
 Ved skrivelser af 31. marts 1990 og 8. maj 1990 rykkede A  

 Civilretsdirektoratet  

 for svar på sin henvendelse af 5. februar 1990.
 Den 31. maj 1990 klagede A til mig.
 Civilretsdirektoratet besvarede A's anmodning den 1. juni 1990  

 og skrev:
 "...
I den anledning skal man meddele, at Civilretsdirektoratet efter  

 på ny at have gennemgået sagen må fastholde den trufne afgørelse, da den  

 påklagede afgørelse efter Civilretsdirektoratets opfattelse ikke er åbenbart  

 urigtig.
Man har herved lagt særlig vægt på, at de modstridende afgørelser  

 fra  

 statsamtet og Civilretsdirektoratet beror på et forskelligt skøn vedrørende  

 betydningen og forståelsen af det foreliggende regnskabsmateriale.
 Det bemærkes herved, at statsamtet ved dets afgørelse, der er  

 truffet ud fra de da foreliggende oplysninger, har udøvet et samlet skøn over  

 en række omstændigheder, som er refereret i afgørelsen, medens  

 Civilretsdirektoratet på baggrund af det for direktoratet foreliggende  

 materiale har ment at kunne vurdere Deres økonomiske forhold ud fra de  

 oplysninger  

 om Deres indtægter og erhvervsmæssige renteudgifter, der forelå for  

 direktoratet.
..." Civilretsdirektoratet henholdt sig i udtalelsen til sagen til  

 sin afgørelse af 20. oktober 1989 og de senere skrivelser af 26. januar 1990  

 og  

 1. juni 1990.
 I skrivelse af 24. oktober 1990 anmodede jeg  

 Civilretsdirektoratet om oplysninger vedrørende:
 1)  

 Praksis med hensyn til fastlæggelse af,  

 hvornår et statsamts afgørelser efter Civilretsdirektoratets opfattelse var  

 åbenbart urigtige, således at en ændring kunne tillægges virkning med  

 tilbagevirkende  

 kraft.
2)  

 Betydningen af, at der - som det fremgik -  

 ikke ved statsamtets afgørelse var blevet taget hensyn til A's  

 erhvervsmæssige  

 renteudgifter.
Mig bekendt var det fast praksis, at der ved opgørelsen af  

 erhvervsdrivendes indtægtsgrundlag i bidragssager blev fratrukket  

 erhvervsmæssige  

 renteudgifter.
 3)  

 Den nærmere begrundelse for direktoratets  

 konkrete vurdering, hvorefter statsamtets afgørelse ikke var åbenbart  

 urigtig.
I udtalelsen af 17. januar 1991 vedlagde direktoratet til  

 besvarelse af mit første spørgsmål et notat om ændring af statsamternes  

 bidragsafgørelser  

 på grund af åbenbar urigtighed.
Af notatet fremgik bl.a.:
 ".... Under forudsætning af, at statsamtets afgørelse ikke  

 er ugyldig på grund af manglende lovhjemmel eller forvaltningsretlige fejl,  

 vil  

 en eventuel afgørelse fra Civilretsdirektoratet om, at bidraget skal ændres,  

 som udgangspunkt blive tillagt virkning fra førstkommende forfaldsdag.
 Dette hviler på det synspunkt, at parterne bør kunne indrette  

 sig på en afgørelse, indtil den bliver ændret.
Der kan imidlertid forekomme tilfælde, hvor karakteren eller  

 størrelsen af afvigelsen mellem statsamtets afgørelse og  

 Civilretsdirektoratets  

 ændringsafgørelse gør, at det synes rimeligt at tillægge ændringen  

 tilbagevirkende  

 kraft.
Ved afgørelsen heraf må der blandt andet foretages en afvejning af  

 hensynene til de 2 parter.
 I tilfælde, hvor de faktiske oplysninger, der har dannet  

 grundlag for afgørelsen, er åbenbart urigtige og har medført, at statsamtets  

 afgørelse afviger væsentligt fra Civilretsdirektoratets, vil der herefter  

 kunne  

 ske ændring med tilbagevirkende kraft.
 I andre tilfælde vil urigtigheden kunne bestå enten i de  

 slutninger, der er draget ud fra oplysningerne, eller i, at visse oplysninger  

 ikke er indhentet respektive inddraget i afgørelsen.
Der har i et vist omfang dannet sig en praksis for, dels  

 hvorledes en bidragssag som udgangspunkt vil blive behandlet, dels hvad der  

 vil  

 danne udgangspunkt for skønnet.
Denne praksis vil i nogle tilfælde fremgå af  

 skrivelser  

 fra Civilretsdirektoratet og i andre tilfælde af anden orientering, for  

 eksempel rapporter om de årlige kurser for statsamtsjurister på Skarrildhus.  

 Endelig vil praksis i visse tilfælde af andre grunde være almindelig kendt.
 Den omstændighed, at den benyttede fremgangsmåde eller  

 afgørelsens indhold klart er i uoverensstemmelse med noget, der således  

 danner  

 udgangspunkt for sagsbehandlingen eller skønnet, vil - særlig hvis den  

 fravegne  

 praksis er beskrevet over for statsamterne - ud fra en nærmere overvejelse af  

 grunden til, at statsamtet har afgjort sagen på denne måde, herunder det  

 skøn,  

 der måtte være anlagt, kunne tale for at anse afgørelsen for åbenbart  

 urigtig.
 Der må herved navnlig lægges vægt på, om statsamtet enten ikke  

 har indhentet de oplysninger, der ifølge praksis klart skal indhentes, eller  

 har undladt at lægge vægt på relevante oplysninger, det var i besiddelse af.
 På den anden side er der efter Civilretsdirektoratets opfattelse  

 tale om en afgørelse af mere skønsmæssig karakter, hvis spørgsmålet er, om  

 det  

 korrekt indhentede materiale af den art, der normalt vil blive lagt vægt på,  

 er  

 fyldestgørende, eller om det skal suppleres af hensyn til sagens oplysning og  

 i  

 så fald hvorledes.
 Det samme vil være tilfældet, hvis statsamtet ved afgørelsen ud  

 fra en samlet afvejning af oplysningerne om parternes personlige og  

 økonomiske  

 forhold er nået til et andet resultat end det, Civilretsdirektoratet når frem  

 til.
 I begge disse tilfælde kræves det efter Civilretsdirektoratets  

 praksis, at der foreligger en betydelig afvigelse mellem statsamtets og  

 Civilretsdirektoratets skøn, før man vil anse afgørelsen for urigtig i en  

 sådan  

 grad, at der kan blive tale om at ændre med tilbagevirkende kraft.
..." Herefter redegjorde direktoratet for en række sager af nyere  

 dato, hvor spørgsmålet om ændring af bidrag med tilbagevirkende kraft havde  

 foreligget.
 I skrivelsen besvarede Civilretsdirektoratet mit andet og tredje  

 spørgsmål således:
 "...
Civilretsdirektoratet kan bekræfte, at der ved vurderingen af  

 erhvervsdrivendes indtægtsgrundlag efter praksis fratrækkes erhvervsmæssige  

 renteudgifter.
Statsamtet har truffet afgørelse på baggrund af de  

 foreliggende  

 oplysninger om overskud af egen virksomhed (før renter) for 1985, beløb hævet  

 på privatforbrugskontoen for 1985, bruttoindtjening for 1986, overskud af  

 egen  

 virksomhed (før renter) for 1986, beløb hævet på privatforbrugskontoen for  

 1986, bruttoindtjening for 1987, A-indkomsten for 1987, overskud af egen  

 virksomhed (før renter) for 1987, overskud af fast ejendom for 1987, renter  

 af  

 værdipapirer for 1987 og renteudgifter vedrørende virksomheden for 1987.
 Statsamtet har korrekt indhentet regnskaber for 3 år, men disse  

 indeholdt ikke oplysninger om erhvervsmæssige renteudgifter i årene 1985 og  

 1986.
 (A) gjorde i klagen til Civilretsdirektoratet gældende, at  

 afgørelsen var urimelig, fordi man ikke havde lagt vægt på disse  

 renteudgifter,  

 hvis størrelse han oplyste.
Civilretsdirektoratet skønnede herefter ved behandlingen af  

 klagesagen, at der af hensyn til sagens oplysning var grundlag for at  

 indhente  

 supplerende regnskabsmateriale.
Civilretsdirektoratet fandt således ikke, at  

 (A's) bidragsevne ved direktoratets behandling af sagen var tilstrækkeligt  

 belyst ved de foreliggende oplysninger.
Statsamtets vurdering af, om  

 afgørelsen  

 kunne træffes på det for statsamtet foreliggende grundlag, stred imidlertid  

 ikke mod en praksis, hvorom Civilretsdirektoratet har orienteret på kurserne  

 på  

 Skarrildhus eller anden måde, og Civilretsdirektoratet har ikke fundet, at  

 afvigelsen i skønnet over, hvilke skridt der var fornødne til sagens  

 oplysning, havde en så alvorlig karakter, at afgørelsen derfor var åbenbart  

 urigtig og skulle ændres med tilbagevirkende kraft.
Det bemærkes herved,  

  

 at  

  

 statsamtet ikke havde truffet afgørelse  

 alene ud fra virksomhedens overskud uden fradrag for de erhvervsmæssige  

 renteudgifter, og  

  

 at  

  

 (A) havde haft  

 mulighed for at forsyne statsamtet med samme oplysninger vedrørende alle 3  

 regnskabsår.
Det tilføjes, at Civilretsdirektoratet i fremtidige afgørelser,  

 hvor man ændrer med tilbagevirkende kraft på grund af åbenbar urigtighed,  

 eller  

 hvor man først efter en nærmere vurdering af praksis afviser at gøre dette,  

 agter at redegøre nærmere for, hvad man har tillagt betydning for  

 afgørelsen." A gjorde i klagen gældende, at S Statsamt ved bidragsfastsættelsen  

 for hans vedkommende lagde hans indtjening uden fradrag af erhvervsmæssige  

 renter til grund, hvilket efter A's opfattelse var åbenbart urigtigt.  

 Civilretsdirektoratets  

 afgørelse skulle derfor i overensstemmelse med direktoratets egen praksis  

 have  

 tilbagevirkende kraft til den 1.januar 1987.
 I et brev til A udtalte jeg følgende:
"Civilretsdirektoratets  

 afgørelse er truffet efter § 14, stk. 1, i børneloven.
Bestemmelsen har  

 følgende ordlyd:
"Bidraget fastsættes  

 under hensyn til barnets tarv og forældrenes økonomiske kår, herunder deres  

 erhvervsevne.
Er begge forældre ubemidlede, fastsættes bidraget i  

 almindelighed  

 til det for barnets opholdssted til enhver tid gældende normalbidrag.
Er  

 barnet  

 avlet ved en ved dom fastslået kønsfrihedsforbrydelse, skal faderens bidrag  

 ansættes således, at det dækker samtlige udgifter ved barnets  

 underhold." Ved afgørelsen af, om en  

 ændring af et bidrag skal tillægges virkning forud for afgørelsesdatoen,  

 følger Civilretsdirektoratet de retningslinier, som er beskrevet i  

 direktoratets skrivelse til Dem af 26. januar 1990. Herefter vil en ændring  

 normalt tidligst kunne tillægges virkning fra førstkommende forfaldsdag efter  

 den trufne afgørelse.
Fravigelse herfra vil bl.a. kunne ske i tilfælde, hvor  

 den påklagede afgørelse efter Civilretsdirektoratets opfattelse er åbenbart  

 urigtig.
 Jeg har i tidligere sager  

 haft lejlighed til at tage stilling til denne praksis og ikke fundet grundlag  

 for at kritisere den.
 At Civilretsdirektoratet  

 som anført i notatet vedlagt skrivelsen til mig af 17. januar 1991 ved  

 vurderingen af, om en afgørelse truffet af statsamtet er åbenbart urigtig,  

 skelner mellem manglende indhentelse af de foreskrevne oplysninger og de  

 tilfælde, hvor det indhentede materiale efter sit indhold er ufyldestgørende  

 (jf. ovenfor), kan heller ikke give mig anledning til bemærkninger.
Som anført af  

 Civilretsdirektoratet fratrækkes der ved vurderingen af erhvervsdrivendes  

 indtægtsgrundlag efter praksis erhvervsmæssige renteudgifter.  

 Civilretsdirektoratet indhentede da også nærmere oplysninger om størrelsen og  

 karakteren af Deres renteudgifter, da De i klageskrivelse af 23. januar 1989  

 til direktoratet gjorde opmærksom på, at De ikke kun i 1987 som anført i  

 regnskabet for dette år, men også i 1985 og 1986 havde haft renteudgifter i  

 forbindelse med virksomhedens drift.
Disse udgifter fremgik ikke af  

 regnskaberne som følge af en anden regnskabsopstilling, men de fremgik af  

 Deres  

 selvangivelser for de pågældende år.
Bl.a. oplysningerne om Deres  

 renteudgifter i 1985 og 1986 førte til, at Civilretsdirektoratet ændrede  

 bidraget fra normalbidraget med tillæg af 100% til normalbidraget.
 Selv om statsamtets  

 afgørelse (som anført af Civilretsdirektoratet i skrivelse af 17. januar 1991  

 til mig) ikke alene er truffet på grundlag af virksomhedens overskud uden  

 fradrag for de erhvervsmæssige renteudgifter, men også (som oplyst af  

 statsamtet i afgørelsen af 6. januar 1989) under hensyn til, at der i 1985 og  

 1986 på privatforbrugskontoen blev hævet henholdsvis 214.288 kr. og 253.800  

 kr., finder jeg, at oplysningerne om virksomhedens renteudgifter i de to år  

 ville have haft afgørende indflydelse på statsamtets bidragsfastsættelse,  

 såfremt oplysningerne herom havde foreligget for statsamtet.
Når henses hertil, og til,  

 at bidraget ved statsamtets afgørelse blev fastsat for en periode, der lå  

 mere  

 end 2 år forud for tidspunktet for afgørelsen, er det min opfattelse, at  

 Civilretsdirektoratet - også set i lyset af den beskrevne praksis - burde  

 have  

 tillagt sin afgørelse af 20. oktober 1989 virkning fra den 1. januar  

 1987." Jeg gjorde Civilretsdirektoratet bekendt med min opfattelse og  

 henstillede samtidig til direktoratet at overveje sagen på ny.
 Efter at have overvejet sagen på ny, tillagde  

 Civilretsdirektoratet afgørelsen om nedsættelse af bidraget tilbagevirkende  

 kraft med virkning fra den 1. januar 1987.
