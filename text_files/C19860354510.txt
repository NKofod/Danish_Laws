 Til samtlige selvejende specialarbejderskoler samt statens  

 specialarbejderskoler.
 I henhold til arbejdsministeriets bekendtgørelse nr. 455 af 8. juli 1986,  

 kap. 4 og 6 kan der ydes tilskud til befordringsudgifter til deltagere på  

 EI-kurser.
Godtgørelse af kursisters udgifter til rejse mellem bopæl og  

 undervisningssted er pr. 19. juli 1986 fastsat til kr. 0,40 pr. kilometer  

 skolevej, dog således at der ved hvert dagligt tilskud fratrækkes et beløb  

 svarende til 20 km.
Tilskuddet pr. dag kan højst udbetales for 120 km.
 Befordringstilskuddet kan udbetales i såvel kursusperioden som i en  

 eventuel praktikperiode.
 Befordringstilskud til kursister på erhvervsforberedende uddannelse  

 administreres og udbetales af skolen.
 Skolen anmodes om at orientere sine lokale samarbejdspartnere om  

 nærværende cirkulæreskrivelse.
 Direktoratets skrivelse af 2. juni 1982, j. nr. 809 ophæves herved.
 P.D.V.
 E.B.
