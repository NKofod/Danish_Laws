 Cirkulære om overenskomst  

 for tilsynsfunktionærer ved eksportautoriserede slagterier mv.
INDHOLD CIRKULÆRE Generelle bemærkninger Bemærkninger til de enkelte bestemmelser OVERENSKOMST § 1. Overenskomstens dækningsområde § 2. Ansættelse § 3. Vikarer § 4. Løn § 5. Lønanciennitet § 6. Pension § 7. Lønberegning og lønfradrag § 8. Lønudbetaling § 9. Arbejdsbestemte uregulerede tillæg § 10. Arbejdstid og overarbejdsbetaling § 11. Konvertering af ikke-afviklet overarbejde til  

 omsorgsdage § 12. Skifteholdsarbejde og nattillæg § 13. Ferie § 14. Opsigelsesvarsel, løn under sygdom, militærtjeneste  

 mv.
§ 15. Barns 1. sygedag § 16. Graviditet, barsel og adoption § 17. Flyttegodtgørelse § 18. Udlevering af arbejdstøj mv.
§ 19. Hovedaftale § 20. Ikrafttræden og opsigelse Bilag 1 Protokollat om undersøgelse af spisepauser Bilag 2 Protokollat vedrørende tillæg til  

 tilsynsfunktionærer ved grænsekontrollen GENERELLE BEMÆRKNINGER Finansministeriet og Dansk Funktionærforbund har indgået  

 vedlagte overenskomst af 27. september 1996 for tilsynsfunktionærer  

 (tilsynsassistenter/ tilsynsteknikere) ved eksportautoriserede slagterier  

 samt  

 eksportautoriserede kød- og kødvarevirksomheder mv.
Overenskomsten træder i  

 stedet for overenskomsten af 21. september 1993.
Kursusdeltagelse Til tilsynsteknikere og tilsynsassistenter vil der kunne  

 gives støtte til deltagelse i kurser i henhold til ministeriet for statens  

 lønnings- og pensionsvæsens cirkulæreskrivelse af 23. juni 1971 om deltagelse  

 i  

 uddannelseskurser for det i staten og folkekirken ansatte personale.
Tjenestefrihed Regler om tjenestefrihed fremgår af et fælles regelsæt,  

 der bl.a. omfatter alle ansatte i henhold til en overenskomst, indgået mellem  

 StK og Finansministeriet.
Afskedigelsesprocedure Regler om afskedigelse af arbejdstagere og  

 tillidsrepræsentanter fremgår af et fælles regelsæt, der bl.a. omfatter alle  

 ansatte i henhold til en overenskomst, indgået mellem StK-organisationer og  

 Finansministeriet.
 Tillidsrepræsentanter er omfattet af aftale om  

 tillidsrepræsentanter for ansatte på overenskomstvilkår i staten, folkekirken  

 mv. (aftale af 1. august 1995).
Bemærkninger til de enkelte bestemmelser Til § 11. Konvertering af ikke-afviklet  

 overarbejde til omsorgsdage Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført overarbejde.
 Ordningen er frivillig, således at det er den ansatte, der  

 vælger, om den ikke-afviklede frihed ved afspadseringsfristens udløb skal  

 honoreres efter de almindelige regler om overarbejdsbetaling eller  

 konverteres  

 til omsorgsdage.
Der kan fastsættes et maximum for antallet af  

 afspadseringstimer, der kan omdannes til omsorgsdage.
Maximum fastsættes af  

 ansættelsesmyndigheden, dog således at de ansatte som minimum skal have  

 mulighed for at opspare 10 omsorgsdage.
 Cirkulæret har virkning fra 1. april 1995. Samtidig  

 ophæves overenskomst af 21. september 1993 for tilsynsfunktionærer ved  

 slagterier mv. i statens tjeneste.
Finansministeriet, den 16. januar  

 1997 P.M.V.E.B.Henrik Bo Nielsen OVERENSKOMST FOR TILSYNSFUNKTIONÆRER VED  

 EKSPORTAUTORISEREDE SLAGTERIER MV.
§ 1.  


  

 Overenskomstens  

 dækningsområde Overenskomsten omfatter tilsynsfunktionærer, der er ansat  

 ved eksportautoriserede slagterier, fjerkræslagterier samt  

 eksportautoriserede  

 kød- og kødvarevirksomheder, frysehuse og lignende.
§ 2.  


  

 Ansættelse Veterinærdirektoratet ansætter og afskediger  

 tilsynsfunktionærer.
Disse får ved ansættelsen tilsendt et ansættelsesbrev.
 Ansøgning sendes til Veterinærdirektoratet, der på  

 forespørgsel vil oplyse ansøgernes navne til formanden for Foreningen af  

 Tilsynsfunktionærer, medmindre ansøgeren har udbedt sig diskretion.
Stk. 2.  

  

 Deltidsansættelse kan ske, dog med mindst 15 timer pr. uge.
Ved  

 deltidsansættelse reduceres lønnen, jf. §§ 4 og 9, tilsvarende.
Stk. 3.  

  

 Ændring af den  

 enkelte deltidsaftale kan finde sted.
Såfremt andet ikke aftales lokalt,  

 gives  

 der et varsel på 3 måneder.
 Stk. 4.  

  

 Før der sker nyansættelse  

 på deltid, skal det undersøges, om de pågældende arbejdsfunktioner lige så  

 hensigtsmæssigt kan udføres af allerede ansatte på deltid, der har de krævede  

 kvalifikationer, og som ønsker at overgå til en højere beskæftigelsesgrad.
§ 3.  


  

 Vikarer Der kan lokalt aftales mere permanent anvendelse af  

 vikarer.
Ved lokal uenighed afgøres spørgsmålet efter forhandling med  

 Foreningen af Tilsyns- funktionærer af Veterinærdirektoratet.
Vikarer for  

 tilsynsassistenter skal så vidt muligt være slagteriuddannede og så vidt  

 muligt  

 også være tilsynsteknikeruddannede.
 Vikarer for tilsynsteknikere skal have gennemgået kursus  

 og bestået eksamen som tilsynsteknikere.
§ 4.  


  

 Løn Tilsynsfunktionærer (tilsynsteknikere og  

 tilsynsassistenter) aflønnes efter skalatrin 21, 22, 23, 24 og 25, der alle  

 er  

 2-årige (stedtillægssats III).
§ 5.  


  

 Lønanciennitet Ved genansættelse som tilsynsfunktionær kan medregnes  

 anciennitet optjent inden for de seneste 6 år som tilsynsfunktionær i henhold  

 til nærværende overenskomst.
 Stk. 2.  

  

 Deltidsansatte  

 optjener fuld lønanciennitet.
§ 6.  


  

 Pension Til den for tilsynsfunktionærer gældende pensionsordning,  

 som er godkendt af Finansministeriet, indbetales årligt 8,5 pct. af et beløb  

 på  

 51.708 kr., mens tilsynsfunktionæren indbetaler 6,5 pct. heraf til  

 pensionsordningen.
 Stk. 2.  

  

 Tilsynsfunktionærer, der er ansat før 1. juli 1981, og for hvem der inden  

 dette  

 tidspunkt er indgået en gyldig aftale om opsparing i pensionsøjemed og/eller  

 kapitalforsikring, viderefører den hidtidige pensionsordning for det i stk. 1  

 nævnte bidrag og tilskud.
 Stk. 3.  

  

 Tilsynsfunktionærer, der fra tidligere ansættelse i en stilling som  

 tilsynsfunktionær har bevaret en kapitalpensionsordning, det vil sige  

 opsparing  

 i pensionsøjemed og/eller kapitalforsikring, kan ved genansættelsen som  

 tilsynsfunktionær meddele Veterinærdirektoratet, at pensionsbidrag og  

 -tilskud  

 ønskes anvendt til videreførelse af kapitalpensionsordningen i stedet for at  

 blive indbetalt til den i stk. 1 omtalte pensionsordning.
 En tilsynsfunktionær, der fratræder mellem det 60. og 67.  

 år for at overgå til efterløn i henhold til lov om arbejdsformidling og  

 arbejdsløshedsforsikring, kan udsætte hævningen af alderspensionen fra den  

 ovenfor under stk. 1 nævnte pensionsordning til det 67. år.
§ 7. Lønfradrag/lønberegning Tilsynsfunktionærer er omfattet af de for tjenestemænd  

 gældende regler om lønfradrag/lønberegning, for tiden cirkulære af 24. maj  

 1985  

 om lønfradrag/lønberegning for tjenestemænd.
§ 8. Lønudbetaling Den faste løn inkl. tillæg efter § 9 udbetales månedsvis  

 forud.
Overarbejdspenge udbetales månedsvis bagud i den følgende måned.
 Stk. 2.  

  

 For  

 tilsynsfunktionærer, der ansættes efter 1. januar 1995, udbetales lønnen mv.  

 månedsvis bagud.
 Stk. 3.  

  

 Udbetalingen  

 sker gennem Veterinærdirektoratet til bank/sparekasse.
§ 9. Arbejdsbestemte uregulerede tillæg Til tilsynsteknikere ved kreatur- og svineslagterier ydes  

 et slagteritillæg på 2.650 kr. pr. måned.
Til tilsynsteknikere ved  

 fjerkræslagterier ydes et tillæg på 1.500 kr. pr. måned.
Stk. 2.  

  

 Til  

 tilsynsassistenter uden for slagterivirksomhed ydes et udrykningstillæg på  

 1.500 kr. pr. måned for forpligtelsen til i givet fald at varetage flere  

 tilsyn.
Der ydes ikke yderligere betaling herfor.
Der stilles bil til  

 rådighed  

 eller ydes befordringsgodtgørelse efter statens regler.
 Stk. 3.  

  

 Der kan ikke i  

 samme situation ydes både tillæg efter punkt 1 og punkt 2.
§ 10. Arbejdstid og overarbejdsbetaling Tilsynsfunktionærernes gennemsnitlige ugentlige arbejdstid  

 er 37 timer.
Ved ugen forstås i denne overenskomst tiden fra mandag til  

 lørdag  

 inkl.
Det skal tilstræbes, at tilsynsfunktionærerne meddeles den daglige  

 arbejdstids fordeling for den kommende uge inden den forudgående fredag kl.  

 12.00. Den daglige arbejdstid skal sædvanligvis lægges samlet, kun afbrudt af  

 sædvanlige spisepauser.
Pauser forårsaget af uregelmæssigheder i slagteriets  

 drift henregnes til arbejdstiden.
 Arbejdstiden opgøres dagligt i timer og minutter, idet  

 arbejdstiden regnes fra det tidspunkt, hvor tilsynsfunktionæren i henhold til  

 den forud fastlagte aftale møder på kontrolpladsen, og indtil  

 tilsynsfunktionæren  

 efter endt arbejde kan forlade denne.
 Den således opgjorte daglige arbejdstid tillægges 6  

 minutter til indsamling af kontrolrekvisitter, vask af kniv og forklæde og  

 lignende for kontrollens korrekte gennemførelse nødvendige foranstaltninger.
Stk. 2.  

  

 Spisepauser  

 fastsættes i det omfang, det er muligt, efter de for virksomhedens arbejdere  

 gældende regler.
Fastlagte pauser skal holdes, og kun forskydning op til en  

 time kan finde sted.
Der betales ikke for forskydning.
Spisepauser på under  

 30  

 minutter indregnes i arbejdstiden.
Stk. 3.  

  

 Ved ugens  

 slutning sammenlægges den daglige arbejdstid (timer og minutter) inkl.  

 tillægstiden  

 på 6 minutter pr. dag.
Herfra trækkes 37 timer, og det herved fremkomne tal  

 afrundes opefter til nærmeste hele timetal, der udgør overarbejdet.  

 Overarbejdet betales med den til enhver tid gældende kvotatimeløn med tillæg  

 af  

 50 pct.
 Dog nedsættes dette tillæg til 30 pct. for de timer, der i  

 henhold til månedsopgørelsen overstiger 30 timer.
 For så vidt angår overarbejde skal dette, såfremt  

 varigheden er længere end 1 time, varsles senest den foregående dag inden  

 normal arbejdstids ophør.
 I modsat fald ydes et tillæg på 50 pct. af en kvotatimeløn  

 som tillæg til overarbejdsbetalingen i øvrigt.
Dagen efter søn- og helligdage kan overarbejde dog varsles  

 rettidigt indtil 1. spisepauses påbegyndelse.
Varslingskravet bortfalder ved  

 overarbejde foranlediget af maskinskade og andre forhold, arbejdsgiveren ikke  

 er herre over.
Overarbejde skal udføres i nødvendigt omfang.
En  

 tilsynsfunktionær kan i konkrete tilfælde af personlige grunde fritages for  

 at  

 deltage i overarbejdet. Ønske om fritagelse skal meddeles overdyrlægen i  

 umiddelbar tilslutning til varslingen.
 Overarbejde opgjort i henhold til ovenstående kan afspadseres  

 med tillæg i tid med samme procentsatser som nævnt ovenfor.
 Stk. 4.  

  

 Overgår en  

 virksomhed til fast søndagsarbejde, aftales den nærmere  

 arbejdstilrettelæggelse  

 mellem Foreningen af Tilsynsfunktionærer og Veterinærdirektoratet.
§ 11. Konvertering af ikke-afviklet overarbejde  

 til omsorgsdage Hvis overarbejde ikke har kunnet godtgøres med  

 erstatningsfrihed, jf. § 10, kan den ansatte i stedet for overarbejdsbetaling  

 vælge at få den ikke-afviklede frihed godskrevet som omsorgsdage/-timer.
Stk. 2.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale af 26. juni 1995  

 om barsel, adoption og omsorgsdage.
Omsorgsdagene/-timerne afvikles efter  

 anmodning i overensstemmelse med reglerne i kapitel 4 i nævnte aftale.
 Stk. 3.  

  

 Afspadseringsfrihed, der efter bestemmelsen i stk. 1 og 2 er konverteret til  

 omsorgsdage/-timer,  

 kan ikke senere tilbageføres og godtgøres med overarbejdsbetaling.
Stk. 4.  

  

 Den enkelte  

 ansættelsesmyndighed kan fastsætte et maximum pr. medarbejder for antallet af  

 overarbejdstimer, der kan konverteres til omsorgsdage/-timer.
Maximum kan dog  

 ikke fastsættes lavere end et timetal svarende til i alt 10 omsorgsdage.
§ 12. Skifteholdsarbejde og nattillæg På virksomheder, der arbejder på skift, kan  

 tilsynsfunktionærerne ligeledes pålægges at arbejde på skift.
Arbejdstiden  

 for  

 tilsynsfunktionærer på første skift svarer til den sædvanlige arbejdstid, jf.  

 ovenfor, på andet og tredje skift er arbejdstiden 35 timer om ugen.
 Stk. 2.  

  

 Ved  

 skifteholdsarbejde skal der ske skift mellem holdene hver mandag, medmindre  

 andet aftales lokalt.
 Stk. 3.  

  

 Overførsel  

 mellem skiftene kan finde sted efter lokal aftale.
Stk. 4.  

  

 For tjeneste på  

 ubekvemme arbejdstider ydes med de for tjenestemænd gældende satser  

 godtgørelse  

 for tjeneste på lørdage efter kl. 14.00, mandage kl. 00 - 04.00, søn- og  

 helligdage fra kl. 00 - 24.00, grundlovsdag efter kl. 12.00 og juleaftensdag  

 efter kl. 14.00 samt godtgørelse for tjeneste i tidsrummet kl. 00 - 04.00 på  

 hverdage efter følgende helligdage: Nytårsdag, Langfredag, 2. påskedag, Store  

 Bededag, Kristi himmelfartsdag, 2. pinsedag og 2. juledag.
I tiden fra 17.00  

 -  

 06.00 ydes der natpenge med 9,50 kr. pr. time.
 Til tilsynsfunktionærer, der tilkaldes uden for  

 normaltjenesten, ydes betaling for mindst 2 timer.
§ 13. Ferie Tilsynsfunktionærer er omfattet af ferieloven.  

 Tilsynsfunktionærer, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
Stk. 2.  

  

 Beregningsgrundlaget for den særlige feriegodtgørelse er den ansattes  

 skattepligtige indkomst for tjenstligt arbejde i optjeningsåret med tillæg af ·  

    

 den ansattes egetbidrag til ATP og ·  

    

 den ansattes arbejdsmarkedsbidrag.
og fradrag af ·  

    

 udbetalt særlig feriegodtgørelse og ·  

    

 løn for merarbejde af den art, som er  

 beskrevet i stk. 4 samt ·  

    

 feriegodtgørelse (12,5 pct.) af løn for  

 sådant merarbejde.
 Pensionsbidrag, der ikke er skattepligtig indkomst, indgår  

 ikke i beregningsgrundlaget.
 Den særlige feriegodtgørelse udgør 1,5 pct. af dette  

 beregningsgrundlag.
 Stk. 3.  

  

 Til  

 tilsynsfunktionærer, som ved feriens afholdelse har anden arbejdstid end i  

 det  

 forudgående kalenderår (optjeningsår), ydes ferielønnen med samme brøkdel,  

 som  

 arbejdstiden (tjenesten) har andraget i gennemsnit i det foregående  

 kalenderår  

 (optjeningsår).
 Stk. 4.  

  

 Til  

 deltidsansatte, der i optjeningsåret har udført tjeneste ud over den faste  

 arbejdstid,  

 men inden for den normale 37 timers arbejdsuge, ydes for sådan tjeneste  

 feriegodtgørelse  

 med 12,5 pct.
 § 14. Opsigelsesvarsel, løn under sygdom,  

 militærtjeneste mv.
 De i funktionærloven omhandlede regler om opsigelse,  

 fratrædelsesgodtgørelse, løn under fravær på grund af sygdom og afskedigelse  

 som følge af sygdom, indkaldelse til militærtjeneste og efterløn finder  

 anvendelse for tilsynsfunktionærer.
 Stk. 2.  

  

 En  

 tilsynsfunktionær skal søge sin afsked fra udgangen af den måned, hvori  

 pågældende  

 fylder 67.
 Stk. 3.  

  

 Ved afskedigelse  

 af tilsynsfunktionærer gælder den mellem Finans-ministeriet og Statsansattes  

 Kartel indgåede hovedaftale.
 Stk. 4.  

  

 Tilsynsfunktionæren har ret til at møde med bisidder ved afhøringer.
§ 15. Barns 1. sygedag Overdyrlægen/tilsynsførende dyrlæge kan give den ansatte  

 hel eller delvis tjenestefrihed til pasning af sygt barn, når ·  

    

 det er barnets første sygedag, ·  

    

 hensynet til barnets forhold gør dette  

 nødvendigt, ·  

    

 forholdene på tjenestestedet tillader det, ·  

    

 barnet er under 18 år og ·  

    

 barnet er hjemmeværende.
 Fraværet noteres på de lister, der føres om de ansattes  

 sygefravær.
 Stk. 2.  

  

 Den ansatte  

 oppebærer under tjenestefriheden indtægt, svarende til den indtægt, som den  

 ansatte ville have oppebåret i sygdomstilfælde, idet der dog i denne  

 fraværssituation  

 ikke indgår de særlige ydelser, som er omhandlet i Finansministeriets  

 vejledninger om udbetaling af visse særlige ydelser under sygdom, jf.  

 cirkulærer af 25. maj 1977 og 2. maj 1978.
 Stk. 3.  

  

 Adgangen til  

 tjenestefrihed efter stk. 1 kan for den enkelte ansatte inddrages ved  

 misbrug.
§ 16. Graviditet, barsel og adoption Tilsynsfunktionærer er omfattet af aftale af 26. juni 1995  

 mellem Finansministeriet og Centralorganisationernes Fællesudvalg om barsel,  

 adoption og omsorgsdage.
§ 17. Flyttegodtgørelse Såfremt en tilsynsfunktionær forflyttes til andet  

 tjenestested og derfor er nødt til at foretage flytning af husstand og  

 bohave,  

 ydes der godtgørelse efter de for statens tjenestemænd gældende regler.
§ 18. Udlevering af arbejdstøj Tilsynsfunktionærerne får af virksomheden udleveret  

 arbejdstøj i form af kitler, overtræksbenklæder, forklæder, huer og fodtøj  

 efter behov.
Tilsynsfunktionærer ved frysehuse og på virksomheder med  

 fryserum  

 får herudover af virksomheden udleveret varmt overtrækstøj efter behov.
§ 19. Hovedaftale Den mellem Finansministeriet og Statsansattes Kartel  

 indgåede hovedaftale af 21. juni 1991 finder anvendelse på denne  

 overenskomst.
§ 20. Ikrafttræden og opsigelse Overenskomsten træder i kraft 1. april 1995 og er gældende  

 til den af en af parterne skriftligt opsiges med 3 måneders varsel til ophør  

 en  

 31. marts, dog tidligst den 31. marts 1997.
 Stk. 2.  

  

 Aflønningen af  

 tilsynsfunktionærer sker - fra det tidspunkt da en opsigelse af  

 overenskomsten  

 får gyldighed, og indtil en ny overenskomst indgås - på grundlag af den på  

 overenskomstens sidste gyldighedsdag gældende lønjusteringsaftale for statens  

 tjenestemænd.
København, den 27. september 1996 Dansk Funktionærforbund Tommy Hansen Finansministeriet P.M.V.
 E.B.
Henrik Bo Nielsen Bilag 1 Protokollat I forbindelse med fornyelse af overenskomsten for  

 tilsynsfunktionærer er parterne enige om, at Veterinærdirektoratet i  

 samarbejde  

 med tilsynsfunktionærerne kan iværksætte en undersøgelse af spisepauserne med  

 henblik på, at dette spørgsmål kan indgå i overenskomstforhandlingerne i  

 1997.
 Parterne er endvidere enige om, at overarbejde primært  

 afspadseres og først vederlægges kontant, hvis det ikke er muligt at  

 afspadsere  

 inden for en 3-måneders periode.
København, den 27. september 1996 Dansk Funktionærforbund Tommy Hansen Finansministeriet P.M.V.
 E.B.
Henrik Bo Nielsen Bilag 2 Protokollat Finansministeriet har med Dansk Funktionærforbund aftalt  

 følgende vilkår for aflønning af tilsynsfunktionærer ved grænsekontrollen:
 Til tilsynsfunktionærer, som af Veterinærdirektoratet  

 pålægges at udføre arbejde ved grænsekontrolstationer, ydes et ureguleret  

 tillæg på 2.000 kr. pr. måned.
 Der kan ikke herudover ydes tillæg i henhold til § 9 i  

 overenskomsten for tilsynsfunktionærer.
 Veterinærdirektoratet har oplyst, at det for tiden drejer  

 sig om grænse- kontrollen i Esbjerg, Aalborg, Århus og Københavns Frihavn.
København, den 27. september 1996 Dansk Funktionærforbund Tommy Hansen Finansministeriet P.M.V.
 E.B.
