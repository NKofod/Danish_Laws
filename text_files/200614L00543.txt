Betænkning afgivet af Skatteudvalget den 23. maj 2007 Betænkning over Forslag  

 til lov om ændring af selskabsskatteloven og forskellige andre skattelove (CFC-beskatning og indgreb mod kapitalfonde m.v.) [af skatteministeren (Kristian Jensen)] 1. Ændringsforslag Skatteministeren har stillet 30 ændringsforslag til  

 lovforslaget.
2. Udvalgsarbejdet Lovforslaget blev fremsat den 18. april 2007 og var til 1.  

 behandling den 2. maj 2007. Lovforslaget blev efter 1. behandling henvist til  

 behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 1. marts 2007 dette udkast til  

 udvalget,  

 jf. alm. del  bilag 107. Den 19. april 2007 sendte skatteministeren de  

 indkomne  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatfirma Plesner Svane  

 Grønborg, BDO ScanRevision, Danmarks Rederiforening,  

 Bilfærgernes Rederiforening og Rederiforeningen for mindre Skibe, Dansk Aktionærforening, Dansk Industri, Deloitte, Foreningen af Statsautoriserede  

 Revisorer, Foreningen Registrerede  

 Revisorer FRR og Forsikring & Pension.
 Skatteministeren har over for udvalget kommenteret de skriftlige  

 henvendelser.
Spørgsmål Udvalget har stillet 102 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S, SF og RV) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de stillede  

 ændringsforslag.
Socialdemokratiets og Det  

 Radikale Venstres medlemmer af udvalget kan tilslutte sig sigtet med  

 lovforslaget,  

 nemlig at forhindre udhulingen af det danske skattegrundlag ved bl.a.  

 kapitalfondenes muligheder for at »selvbetjene« sig til en lavere skat.
S og  

 RV  

 er dog ikke enige i de midler, der tages i anvendelse, herunder specielt  

 sænkningen af selskabsskatten og konstruktionen af det indbyggede loft over  

 selskabernes nettofinansieringsudgifter.
S og RV er desuden ikke enige i  

 regeringens  

 provenuberegninger, der efter vores opfattelse er helt og aldeles bundet op  

 på  

 særdeles usikre vurderinger af »dynamiske effekter« og »adfærdsændringer«.
Indsatsen mod store  

 selskabers udhuling af skattegrundlaget burde være sket i tæt samarbejde med  

 vores nabolande og de øvrige EU-lande, og det havde derfor været ønskeligt,  

 om  

 regeringen havde forfulgt en strategi, der lå tættere op af de værnsregler,  

 der  

 indføres i andre EU-lande, f.eks.
Tyskland.
 I stedet er Danmark gået  

 enegang, og lovforslaget er på ingen måde et udtryk for en regelforenkling  

 eller en lettelse af erhvervslivets administrative byrder, men bidrager  

 tværtimod mere end nødvendigt til yderligere komplicering af skattereglerne  

 og  

 dermed erhvervslivets administrative byrder.
Socialistisk Folkepartis medlem af udvalget udtaler, at hovedsigtet  

 med dette lovforslag er at begrænse kapitalfondenes ageren.
Der er hårdt brug  

 for et indgreb på dette område, og SF har længe peget på nødvendigheden af et  

 sådant.
Det foreliggende forslag har positive elementer om indgreb mod  

 store skattefradrag, beskæring af afskrivningsfordele og omlægning af  

 CFC-beskatningen.
Men desværre ødelægges de gode elementer af en uforståelig  

 hensyntagen til et i denne sammenhæng meget reaktionært skattestop.
Med  

 skattestoppet som egentlig begrundelse nedsættes selskabsskatten med 3  

 procentpoint,  

 og effekten ender i store træk med at blive en omfordeling til fordel for den  

 i  

 forvejen velpolstrede finansielle sektor.
 Forslaget burde også have forholdt sig til områder som placering  

 af fradrag i forbindelse med virksomhedsovertagelser, placering af moms for  

 rådgivning m.m.
 Endelig er SF også meget kritisk over for, om SKAT har de  

 nødvendige ressourcer til at gå i dybden med de store selskabers komplicerede  

 regnskaber.
 SF kan derfor ikke støtte lovforslaget og dermed heller ikke de  

 stillede ændringsforslag.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod de stillede  

 ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (V, DF og KF):
Til § 1 1)  

  

 I de under  

  

 nr. 5  

  

 foreslåede  

  

 §  

 11 B, stk. 1, 3. pkt.,  

  

 og  

  

 § 11 B, stk. 9, 1. pkt.,  

  

 der bliver stk. 10, 1. pkt., indsættes efter  

 »kurstab«: »på fordringer, gæld og finansielle kontrakter omfattet af  

 kursgevinstloven«.
[Det præciseres, at det er beskårne kurstab omfattet af  

 kursgevinstloven, der kan fremføres efter § 11 B, stk. 9] 2)  

  

 I det under  

  

 nr. 5  

  

 foreslåede  

  

 §  

 11 B, stk. 4, nr. 3, 2. pkt.,  

  

 indsættes efter »der er erhvervet som  

 vederlag i næring, medregnes ikke«: », og hvis medkontrahenten er  

 koncernforbundet,  

 jf. §  

 31 C,  

 medregnes eventuel gevinst ikke«.
[Eliminering af den modstående gevinst, når koncerninterne tab  

 på næringsfordringer holdes ude af opgørelsen af nettofinansieringsudgifter] 3)  

  

 I det under  

  

 nr. 5  

  

 foreslåede  

  

 §  

 11 B, stk. 4, nr. 3, 4. pkt.,  

  

 indsættes efter »som tjener til sikring af  

 driftsindtægter og driftsudgifter«: », herunder i sambeskattede selskaber«.
[Gevinst og tab på terminskontrakter til sikring af  

 driftsindkomst i et sambeskattet selskab medregnes ikke til  

 nettofinansieringsudgifterne] 4)  

  

 I det under  

  

 nr. 5  

  

 foreslåede  

  

 §  

 11 B, stk. 4, nr. 4,  

  

 udgår  

  

 2. pkt.
[Elimineringen af sambeskatningsinterne leasingindtægter og -udgifter  

 fjernes] 5)  

  

 I det under  

  

 nr. 5  

  

 foreslåede  

  

 §  

 11 B, stk. 4, nr. 5,  

  

 ændres »fradragsberettigede tab« til: »udnyttede tab«.
[Det præciseres, at aktietab først indgår i  

 nettofinansieringsudgifterne, når de modregnes i aktiegevinster] 6)  

  

 I det under  

  

 nr. 5  

  

 foreslåede  

  

 §  

 11 B, stk. 4,  

  

 indsættes som  

  

 nr. 6:
»6) Uanset nr. 1-5 indgår finansieringsindtægter og -udgifter,  

 der medregnes som følge af CFC-beskatning i § 32 eller som følge af  

 genbeskatning efter § 15, stk. 8 og 9, i lov nr. 426 af 6. juni 2005, ikke i  

 opgørelsen af nettofinansieringsudgifter.« [Præcisering af, at CFC-indkomst og skyggegenbeskatning ikke  

 indgår i opgørelsen af nettofinansieringsudgifterne] 7)  

  

 I det under  

  

 nr. 5  

  

 foreslåede  

  

 §  

 11 B, stk. 5, 8. pkt.,  

  

 indsættes efter »uden«: »indkomstårets«.
[Det præciseres, at de underskud, der medregnes ved  

 aktivopgørelsen, er de fremførselsberettigede underskud ultimo indkomståret  

 uden indkomstårets rentebeskæring] 8)  

  

 Det under  

  

 nr. 5  

  

 foreslåede  

  

 §  

 11 B, stk. 6,  

  

 affattes således:
»
  

 Stk. 6.  

  

 Til den skattemæssige værdi af selskabets aktiver efter stk. 5 medregnes  

 20 pct. pro anno af en samlet saldo for anskaffelsessummen for selskabets  

 direkte ejede aktier i koncernforbundne selskaber, jf. § 31 C, som ikke  

 indgår i sambeskatningen.
For sambeskattede selskaber føres en samlet saldo  

 hos  

 administrationsselskabet.
Anskaffelsessummen for aktier, der er erhvervet fra  

 et koncernforbundet selskab, jf. § 31 C, eller ved kapitalforhøjelse i  

 et  

 koncernforbundet selskab, jf. §  


  

 31 C  


,  

 tillægges ikke saldoen, jf. dog 4. og 5. pkt.
I det omfang det kan  

 dokumenteres, at en kapitalforhøjelse i et direkte ejet selskab er sket med  

 henblik på indirekte anskaffelse af et selskab uden for koncernen, jf. §  


  

 31 C  


, medregnes anskaffelsessummen på tidspunktet for den  

 indirekte  

 anskaffelse.
Der kan maksimalt medregnes det mindste beløb af fem gange den  

 indskudte kapital og det beløb, der ville kunne medregnes, hvis selskabet var  

 erhvervet direkte af et selskab, der indgår i sambeskatningen.
Saldoen  

 nedsættes med:
 1)  

 	  

 Handelsværdien på anskaffelsestidspunktet af  

 aktier i danske selskaber, faste driftssteder og faste ejendomme i Danmark,  

 der  

 ejes direkte eller indirekte af det direkte ejede selskab.
 2)  

 	  

 Handelsværdien på anskaffelsestidspunktet af  

 selskabets udlejningsejendomme, kontanter, værdipapirer el.lign., jf.  

 aktieavancebeskatningslovens § 34, stk. 6.
 3)  

 	  

 Værdien af efterfølgende direkte eller  

 indirekte anskaffelser af aktier i danske selskaber, faste driftssteder og  

 faste ejendomme i Danmark.
4)  

 	  

 Afståelsessummen for aktier i det direkte ejede  

 selskab og dette selskabs direkte eller indirekte ejede aktier i  

 koncernforbundne selskaber, jf. §  

 31 C.  

 Dette gælder dog ikke, hvis aktierne afstås til et selskab eller fast  

 driftssted, der indgår i sambeskatningen.
Afstås aktierne til et  

 koncernforbundet  

 selskab, som de sambeskattede selskaber eller faste driftssteder direkte  

 eller  

 indirekte ejer aktier i, nedsættes saldoen alene, i det omfang den direkte og  

 indirekte ejerandel er mindre i det erhvervende selskab end i det afstående  

 selskab.
Afståelsessummen fratrækkes værdien af det afståede selskabs direkte  

 eller indirekte ejede aktier i danske selskaber, faste driftssteder og faste  

 ejendomme i Danmark.
Indirekte afståelse gennem afståelse af et sambeskattet  

 selskab eller fast driftssted og ophør af koncernforbindelse sidestilles med  

 salg til handelsværdien.
 5)  

 	  

 Afståelsessummen for virksomhed i det direkte  

 ejede selskab og virksomhed i dette selskabs direkte eller indirekte ejede  

 koncernforbundne selskaber, jf. §  

 31 C.  

 Afstås virksomheden til et koncernforbundet selskab, som de sambeskattede  

 selskaber eller faste driftssteder direkte eller indirekte ejer aktier i,  

 nedsættes saldoen alene, i det omfang den direkte og indirekte ejerandel er  

 mindre i det erhvervende selskab end i det afstående selskab.  

 Afståelsessummen  

 for virksomheden fratrækkes værdien af virksomhedens direkte eller indirekte  

 ejede aktier i danske selskaber, faste driftssteder og faste ejendomme i  

 Danmark.
 6)  

 	  

 Udlodninger fra det direkte ejede selskab til  

 sambeskattede selskaber og faste driftssteder, der overstiger kontanter m.v.  

 og  

 afståelsessummer, der har nedsat saldoen efter nr. 2, 4 og 5.
 7)  

 	  

 Udlodninger af udbyttepræferenceaktier i det  

 direkte ejede selskab eller selskaber, hvori dette selskab direkte eller  

 indirekte ejer aktier, til koncernforbundne selskaber, jf. §  

 31 C, der ikke indgår i sambeskatningen,  

 i det omfang de sambeskattede selskaber og faste driftssteder har en mindre  

 direkte eller indirekte ejerandel i det udbyttemodtagende selskab end i det  

 udloddende selskab.
8)  

 	  

 Tilskud fra det direkte ejede selskab eller  

 selskaber, hvori dette selskab direkte eller indirekte ejer aktier, til  

 selskaber og faste driftssteder, der indgår i sambeskatningen, og til  

 koncernforbundne  

 selskaber, jf. §  

 31 C,  

 der ikke indgår i sambeskatningen, i det omfang de sambeskattede selskaber og  

 faste driftssteder har en mindre direkte og indirekte ejerandel i det  

 tilskudsmodtagende selskab end i det tilskudsgivende selskab.« [Samlet opgørelse af sambeskattede selskabers aktier til  

 medregning i renteloftet og mulighed for at medregne kapitalforhøjelser med  

 henblik på erhvervelse af selskaber uden for sambeskatningen] 9)  

  

 I den under  

  

 nr. 5  

  

 foreslåede  

  

 §  

 11 B  

  

 indsættes efter stk. 6 som nyt stykke:
»Stk. 7.  

  

 Hvis et selskab ikke beskattes i hele indkomståret,  

 medregnes aktiver ved opgørelsen efter stk. 5 og 6 i forhold til, hvor stor  

 en  

 del beskatningsperioden udgør af et kalenderår.
Grundbeløbet i stk. 1, jf.  

 stk.  

 3, nedsættes tilsvarende.« Stk. 7-10 bliver herefter stk. 8-11.
[Forholdsmæssig beregning af aktierne og grundbeløbet, når  

 beskatningsperioden er mindre end et kalenderår, f.eks. ved etablering/ophør  

 af  

 sambeskatning eller ved indtræden/ophør af skattepligt] 10)  

  

 I det under  

  

 nr. 5  

  

 foreslåede  

  

 § 11 B, stk. 7,  

  

 der bliver stk. 8, udgår  

  

 5.  

  

 og  

  

 6.  

 pkt.,  

  

 og i stedet indsættes:
»Hvis der foretages fradragsbeskæring efter stk. 1, fordeles  

 beskæringen forholdsmæssigt på baggrund af, hvor meget det enkelte selskabs  

 nettofinansieringsudgifter overstiger den skattemæssige værdi af selskabets  

 aktiver, jf. stk. 5, ganget med standardrenten.« [Fordelingen af fradragsbeskæringen efter renteloftet ændres] 11)  

  

 I det under  

  

 nr. 5  

  

 foreslåede  

  

 § 11 B, stk. 10,  

  

 der bliver  

 stk. 11,  

 indsættes som  

  

 2.  

  

 og  

  

 3. pkt.:
»Livsforsikringsselskaber kan som administrationsselskab i en  

 sambeskatning fremføre beskårne kurstab, jf. stk. 9. De beskårne kurstab kan  

 ikke modregnes i livsforsikringsselskabets kursgevinster.« [Hvis et livsforsikringsselskab er administrationsselskab i en  

 sambeskatning, kan beskårne kurstab fremføres hos livsforsikringsselskabet] 12)  

  

 I det under  

  

 nr. 5  

  

 foreslåede  

  

 §  

 11 C,  

 stk. 1, 2. pkt.,  

  

 indsættes efter »§ 11 B, stk. 3«: »og stk. 7, 2. pkt«.
[Forholdsmæssig beregning af grundbeløbet, når  

 beskatningsperioden er mindre end et kalenderår, f.eks. ved etablering/ophør  

 af  

 sambeskatning eller ved indtræden/ophør af skattepligt] 13)  

  

 I det under  

  

 nr. 5  

  

 foreslåede  

  

 §  

 11 C,  

 stk. 2,  

  

 udgår  

  

 3. pkt.
[Elimineringen af sambeskatningsintern finansieringsindkomst  

 udgår] 14)  

  

 I det under  

  

 nr. 5  

  

 foreslåede  

  

 §  

 11 C,  

 stk. 2, 4. pkt.,  

  

 der bliver 3.  

 pkt.,  

 ændres »bruttofinansieringsudgifter« til: »nettofinansieringsudgifter«.
[Fordelingen af fradragsbeskæringen efter EBIT-reglen ændres  

 således, at selskabernes fradragsberettigede nettofinansieringsudgifter  

 reduceres forholdsmæssigt] 15)  

  

 I den under  

  

 nr. 5  

  

 foreslåede  

  

 §  

 11 C  

  

 indsættes som  

  

 stk. 3  

 :
»  

 Stk.  

 3.  



  

 Stk. 1 og 2 omfatter ikke  

 livsforsikringsselskaber.
Livsforsikringsselskaber kan som  

 administrationsselskab  

 i en sambeskatning fremføre beskårne nettofinansieringsudgifter.
De beskårne  

 nettofinansieringsudgifter  

 kan ikke modregnes i livsforsikringsselskabets indkomst.« [Livsforsikringsselskaber fritages for EBIT-reglen, ligesom de  

 er fritaget for renteloftet] 16)  


  

 Nr. 7  

  

 affattes således:
 »7.  

  

 I  

  

 § 13, stk. 3,  

  

 indsættes efter 1. pkt.:
»Dette gælder dog kun, hvis det udbyttemodtagende selskab ejer  

 mindre end den ejerandel, der er nævnt i stk. 1, nr. 2, hvis det  

 udbyttegivende  

 selskab er hjemmehørende i Danmark, i en fremmed stat, der er medlem af EU  

 eller EØS, på Færøerne eller i Grønland eller i en stat, som har en  

 dobbeltbeskatningsoverenskomst  

 med Danmark, eller hvis det udbyttegivende selskab deltager i en  

 international  

 sambeskatning efter §  

 31 A.«« [Det foreslås, at den såkaldte 66-procent-regel fortsat finder  

 anvendelse, når det udbyttegivende datterselskab er ejet i mindre end et år  

 og  

 er hjemmehørende i Danmark eller et land, som har en  

 dobbeltbeskatningsoverenskomst med Danmark] 17)  


  

 Nr. 8  

  

 affattes således:
 »8.  


  

 § 13 E  

  

 affattes således:
»§ 13  

 E.  

  

 Ved sambeskatning af Energinet.dk anses de aktiviteter, der er  

 omfattet af Energinet.dks elektricitetsrelaterede aktiviteter i medfør  

 af  

 § 12 i lov om Energinet.dk, for at være separate enheder i forhold til  

 de  

 øvrige aktiviteter.«« [Energinet.dk kaldes ved rette navn] 18)  

  

 I den under  

  

 nr. 12  

  

 foreslåede  

 affattelse af  

  

 § 32, stk. 1,  

  

 udgår  

  

 2.  

 pkt.,  

  

 og i stedet indsættes som nye punktummer:
»Ejes den samme andel af aktiekapitalen i et datterselskab  

 direkte eller indirekte af flere moderselskaber, medregnes andelen hos det  

 moderselskab, der ejer den største direkte eller indirekte ejerandel.
Hvis  

 flere moderselskaber ejer lige store andele, medregnes andelen hos det  

 øverste  

 moderselskab.« [CFC-beskatningen sker i det danske selskab, der har den  

 største direkte eller indirekte ejerandel] 19)  

  

 I den under  

  

 nr. 12  

  

 foreslåede affattelse af  

  

 § 32, stk. 1, nr. 2,  

  

 indsættes efter 4. pkt.  

 som nyt punktum:
»Uforrentede fordringer på varedebitorer m.v. og uforrentet gæld  

 til varekreditorer m.v. indgår ikke i opgørelsen.« [Uforrentede fordringer på varedebitorer m.v. og uforrentet  

 gæld til varekreditorer m.v. indgår ikke i CFC-aktivtesten] 20)  

  

 I den under  

  

 nr. 12  

  

 foreslåede affattelse af  

  

 § 32, stk. 2, 3. pkt.,  

  

 indsættes efter »Det er  

 en betingelse, at«: »datterselskabet er dansk, eller at«.
[Adgangen til dispensation for datterselskaber, der driver  

 bankvirksomhed m.v., gælder også for danske datterselskaber] 21)  

  

 I den under  

  

 nr. 12  

  

 foreslåede affattelse af  

  

 § 32, stk. 4, 1. pkt.,  

  

 indsættes efter »datterselskabets  

 egen indkomstopgørelse«: »uden fremførsel af underskud fra tidligere  

 indkomstår«.
[Det præciseres, at vurderingen af, om et dansk datterselskab  

 er et CFC-selskab, sker på baggrund af årets indkomst] 22)  

  

 I den under  

  

 nr. 12  

  

 foreslåede affattelse af  

  

 § 32, stk. 11,  

  

 indsættes efter 3. pkt. som nyt  

 punktum:
»Endvidere gives der nedslag i beskatningen af fortjeneste efter  

 stk. 10 for den skat, som moderselskabet betaler som følge af  

 aktieoverdragelsen.« [Det foreslås, at der gives credit for den skat, som  

 moderselskabet betaler som følge af den direkte aktieoverdragelse] Til § 3 23)  

  

 I det under  

  

 nr. 10  

  

 foreslåede  

  

 § 45, stk. 6,  

  

 indsættes efter 1. pkt. som nyt punktum:
»Det er en forudsætning for overførsel efter 1. pkt., at  

 skattesatsen i personskattelovens §  

 8 a,  

 stk. 2, 2. pkt., overstiger summen af den skattepligtiges skatteprocenter  

 efter  

 §§ 6,  

 6 a  

 og 8 samt  

 skatteprocenten ved beregning af indkomstskat til kommunen og eventuel  

 kirkeskat.« [Overførsel af aktieindkomst til kapitalindkomst foretages kun,  

 hvis aktieindkomstskatten overstiger kapitalindkomstskatten for den enkelte  

 person] 24)  

  

 I den under  

  

 nr. 11  

  

 foreslåede  

  

 §  

 45 A,  

 stk. 4,  

  

 indsættes efter 1. pkt.  

 som nyt punktum:
»Hvis selskabet ved aflæggelsen af årsregnskabet for  

 regnskabsåret 2007 ved en ændring af regnskabspraksis efter bestemmelserne i  

 årsregnskabsloven opskriver aktiver, der indgik i selskabets balance for  

 regnskabsåret 2006, forhøjes det efter 1. pkt. opgjorte beløb med den del af  

 de  

 foretagne opskrivninger, der svarer til den skattepligtiges andel af  

 selskabets  

 regnskabsmæssige egenkapital ved udløbet af regnskabsåret 2006.« [Justering af opgørelsen af overgangssaldoen for unoterede  

 aktier] 25)  

  

 I den under  

  

 nr. 11  

  

 foreslåede  

  

 §  

 45 A,  

 stk. 5,  

  

 indsættes som  

  

 2. pkt.:
»Uanset bestemmelsen i 1. pkt. finder stk. 1-4 anvendelse på  

 investeringsforeningsbeviser i udloddende, aktiebaserede  

 investeringsforeninger, hvis investeringsforeningen den 1. januar 2007 i  

 medfør  

 af bestemmelsen i § 21, stk. 2, har valgt, at gevinst og tab ved afståelse af  

 omsættelige beviser for indskud i foreningen ved opgørelsen af den  

 skattepligtige indkomst medregnes efter de regler, der er angivet i kapitel  

 1-4  

 og 6-9.« [Overgangsordningen skal også omfatte omsættelige  

 investeringsforeningsbeviser i udloddende, aktiebaserede  

 investeringsforeninger,  

 der har valgt beskatning efter aktieavancebeskatningslovens bestemmelser] Til § 8 26)  


  

 Nr.  

 1  

  

 og  

  

 2  

  

 affattes således:
 »1.  

  

 I  

  

 §  

 16 A, stk. 1,  

  

 indsættes som  

  

 4.  

  

 og  

  

 5. pkt.:
»Uanset 1. og 2. pkt. henregnes udlodning af likvidationsprovenu  

 foretaget i det kalenderår, hvori selskabet endeligt opløses, til udbytte,  

 hvis  

 modtageren er et selskab, der ejer mindst 10 pct. af aktiekapitalen i det  

 selskab, der likvideres, og ikke er hjemmehørende i en stat, der er medlem af  

 EU/EØS, Færøerne eller Grønland, eller en stat, som har en  

 dobbeltbeskatningsoverenskomst  

 med Danmark, eller hvis modtageren er et selskab, der ejer mindre end 10 pct.  

 af aktiekapitalen, men er koncernforbundet med det selskab, der likvideres,  

 jf.  

 § 2. I kalenderårene 2007 og 2008 udgør ejerandelen nævnt i 4. pkt. 15 pct.« 2.  

  

 I  

  

 §  

 16 B, stk. 3, 1. pkt.,  

  

 indsættes efter »endeligt opløses«: », medmindre det  

 afstående selskab ejer mindst 10 pct. af aktiekapitalen i det selskab, der  

 likvideres, og ikke  

 er hjemmehørende i en stat, der er medlem af EU/EØS, Færøerne  

 eller Grønland eller en stat, som har en dobbeltbeskatningsoverenskomst med  

 Danmark, eller medmindre det afstående selskab ejer mindre end 10 pct. af  

 aktiekapitalen, men er koncernforbundet med det selskab, der likvideres, jf.  

 §  

 2.«, og efter 1. pkt. indsættes:  

 »I kalenderårene 2007 og 2008 udgør ejerandelen  

 nævnt i 1. pkt. 15 pct.«« [Det foreslås, at opstramningen tillige gælder for selskaber,  

 der ejer mindre end 10 pct. af aktiekapitalen og er hjemmehørende i EU/EØS,  

 Færøerne, Grønland eller et land, som har en dobbeltbeskatningsoverenskomst  

 med  

 Danmark, når selskabet er koncernforbundet med det selskab, der likvideres] Til § 14 27)  


  

 Stk.  

 3, 2. pkt.,  

  

 affattes således:
»For indkomståret 2007 finder selskabsskattelovens § 11 B, stk.  

 7, og §  

 11 C, stk.  

 1, 2. pkt., jf. § 11 B, stk. 7, tilsvarende anvendelse på perioden fra den 1.  

 juli til udløbet af indkomståret.« [Størrelsen af renteloftet og grundbeløbet på 20 mio. kr. skal  

 ses i forhold til den del, perioden fra den 1. juli til udløbet af  

 indkomståret  

 udgør af kalenderåret] 28)  

  

 I  

  

 stk. 3  

  

 indsættes som  

  

 3.  

  

 og  

  

 4. pkt.:
»For aktier, der er erhvervet i indkomståret 2006 eller  

 tidligere, fastsættes anskaffelsessummen pr. 1. juli 2007 efter reglerne i §  

 11  

 B, stk. 6, som affattet ved denne lovs § 1, nr. 5, til aktiernes  

 skattemæssige  

 anskaffelsessum reduceret med udlodninger til sambeskattede selskaber og  

 faste  

 driftssteder foretaget i indkomstårene 2004-2006, værdien af aktier i danske  

 selskaber, faste driftssteder og faste ejendomme i Danmark ved begyndelsen af  

 indkomståret 2007 og efter § 11 B, stk. 6, nr. 3-8, som affattet ved denne  

 lovs  

 § 1, nr. 5, for dispositioner foretaget i perioden fra begyndelsen af  

 indkomståret 2007 og indtil den 1. juli 2007. Hvis den regnskabsmæssige værdi  

 af aktierne ved udløbet af det seneste regnskabsår inden den 1. juli 2007 er  

 lavere end anskaffelsessummen efter 3. pkt., anvendes denne værdi ved  

 opgørelsen af anskaffelsessummen pr. 1. juli 2007.« [Ikrafttrædelsesregel for medregning af 20 pct. af  

 anskaffelsessummen i ikke sambeskattede datterselskaber] 29)  

  

 I  

  

 stk. 5  

  

 ændres »§ 3, nr.  

 4-11« til: »§ 3, nr. 5-11«.
[Rettelse af fejlhenvisning] 30)  

  

 I  

  

 stk. 6  

  

 ændres »§ 11, nr. 3«  

 til: »§ 11, nr. 3-6«.
[Rettelse af fejlhenvisning] Bemærkninger Til nr. 1 Det foreslås præciseret, at det er beskårne kurstab omfattet af  

 kursgevinstloven, der kan fremføres efter § 11 B, stk. 9, og som beskæres  

 først  

 efter § 11 B, stk. 1. Herved fastslås det, at det ikke gælder aktiekurstab.
Til nr. 2 I lovforslaget er tab på fordringer, der er erhvervet som  

 vederlag i næring, ikke medtaget ved opgørelsen af  

 nettofinansieringsudgifterne.
 Det foreslås, at den eventuelle modstående gevinst elimineres,  

 når medkontrahenten er koncernforbundet efter selskabsskattelovens §  

 31 C.
Til nr. 3 I lovforslaget er terminskontrakter til sikring af driftsindkomst  

 ikke medtaget ved opgørelsen af nettofinansieringsudgifter.
I visse store koncerner er f.eks. koncernens afdækningsopgaver  

 vedrørende varekøb og varesalg centraliseret i et særligt finansselskab.
Det  

 betyder, at det er finansselskabet, der foretager afdækningerne hos  

 tredjemand  

 i markedet.
 Det foreslås derfor præciseret, at undtagelsen også gælder  

 gevinst og tab på terminskontrakter til sikring af driftsindkomst i et  

 sambeskattet selskab.
Til nr. 4 Det foreslås, at elimineringen af sambeskatningsinterne  

 leasingindtægter og -udgifter fjernes.
Der henvises til bemærkningerne til  

 ændringsforslag  

 nr. 9, hvor elimineringen af sambeskatningsinterne finansieringsindtægter og  

 -udgifter foreslås fjernet.
Til nr. 5 I den foreslåede § 11 B, stk. 4, nr. 5, foreslås, at  

 fradragsberettigede tab ved afståelse af aktier m.v. skal indgå i  

 nettofinansieringsudgifterne.
Det foreslås præciseret, at aktietabene først indgår, når de  

 rent faktisk udnyttes ved modregning.
Det er først på dette tidspunkt, de  

 reelt  

 bliver »fradragsberettigede«.
Tab på aktier bør ikke føre til  

 fradragsbegrænsning, hvis de blot resulterer i et fremførselsberettiget tab.  

 Der bliver således reelt tale om en »nettoopgørelse« af aktiegevinsterne plus  

 udbytterne, der modregnes i nettofinansieringsudgifterne.
Til nr. 6 Det foreslås præciseret, at finansieringsindtægter og -udgifter,  

 der medregnes som følge af CFC-beskatning i selskabsskattelovens § 32 eller  

 som  

 følge af genbeskatning efter § 15, stk. 8 og 9, i lov nr. 426 af 6. juni  

 2005,  

 ikke indgår i opgørelsen af nettofinansieringsudgifter.
Til nr. 7 Det foreslås præciseret, at de underskud, der medregnes ved  

 aktivopgørelsen, er de fremførselsberettigede underskud ultimo indkomståret  

 uden  

 indkomstårets  

 rentebeskæring  

 som følge af renteloftet og EBIT-reglen.
Til nr. 8 De foreslåede regler i selskabsskattelovens § 11 B indeholder en  

 bestemmelse (stk. 6), der i et vist omfang giver mulighed for, at aktier i  

 koncernforbundne selskaber kan medregnes ved opgørelsen af den skattemæssige  

 værdi af selskabets aktiver, der indgår ved beregningen af loftet for  

 rentefradrag.
 Reglen er en afvigelse fra det ellers grundlæggende princip om,  

 at der ikke gives fradrag for renter på lån til opkøb af aktiver/aktiviteter,  

 som ikke er skattepligtige i Danmark, og om, at finansieringsudgifterne bør  

 fradrages dér, hvor den indkomstskabende aktivitet er placeret.
Formålet er således at gøre det muligt i begrænset omfang at  

 lånefinansiere opkøb af erhvervsmæssige aktiviteter i udlandet.
Det sker ud  

 fra  

 en vurdering om, at det  især midlertidigt  kan være vanskeligt  

 at placere  

 alle finansieringsudgifter i udlandet ved opkøb af udenlandske selskaber.  

 Bestemmelsen har således især sin berettigelse i den periode, der kan  

 forløbe,  

 fra opkøbet er gennemført, til finansieringsudgifterne er placeret, hvor de  

 rettelig hører til.
 Netop fordi der er tale om en afvigelse fra princippet om, at  

 der ikke gives rentefradrag i forbindelse med erhvervelse af skattepligtige  

 indtægter, indeholder bestemmelsen en række regler, der har til formål at  

 imødegå spekulation i at »oppuste« de anskaffelsessummer, der kan medregnes.  

 Dette  

 hensyn er tillagt stor vægt, og som konsekvens heraf kan der være tilfælde,  

 hvor disse værnsregler rammer bredere, end formålet umiddelbart tilsiger.  

 Omvendt er det nødvendigt, hvis reglerne skal kunne anvendes, at de tager  

 hensyn til de mest almindelige måder, som selskaber strukturerer sig på i  

 forbindelse med opkøb.
Med henblik på at finde den rette balance mellem disse til dels  

 modsatrettede hensyn foreslås det at justere og præcisere den foreslåede  

 bestemmelse.
Det indebærer, dels at det gøres lettere at placere  

 finansieringsudgifterne i tilknytning til de opkøbte aktiviteter, dels at de  

 foreslåede værnsregler udbygges.
Da bestemmelsen tager udgangspunkt i finansieringsbehovet for  

 koncernen, er det naturligt at se koncernens aktieerhvervelser samlet.
Det  

 foreslås derfor, at anskaffelsessummerne for sambeskattede selskaber opgøres  

 på  

 en samlet saldo for koncernen hos administrationsselskabet i sambeskatningen.  

 Som i det oprindelige forslag er det som udgangspunkt anskaffelsessummerne i  

 direkte ejede koncernforbundne selskaber, der medregnes.
 Den samlede opgørelse giver mulighed for, at de sambeskattede  

 selskaber kan foretage omstruktureringer, uden at anskaffelsessummen  

 påvirkes.  

 Det bliver også muligt at give tilskud mellem udenlandske grene af hver sit  

 danske sambeskattede selskab, jf. nedenfor om reduktion af  

 anskaffelsessummen.
Den samlede opgørelse af anskaffelsessummen sker løbende.
Der  

 skal således opgøres en saldo, som løbende »forrentes«.
Anskaffelser  

 medregnes  

 derved kun forholdsmæssigt for den periode af indkomståret, hvor anskaffelsen  

 påvirker saldoen.
Det understreges af bestemmelsens ordlyd om, at  

 anskaffelsessummen medregnes med »20 pct. pro anno«.
Beregningen svarer  

 derved  

 til renteberegningen for en almindelig bankkonto, bortset fra at »renten«  

 ikke  

 tilskrives saldoen.
Det foreslås, at kapitalforhøjelser i et eksisterende direkte  

 ejet koncernforbundet selskab i visse tilfælde kan medregnes ved opgørelsen  

 af  

 aktiverne i relation til renteloftet.
Formålet med justeringen er at forbedre  

 muligheden for at erhverve et udenlandsk selskab via et udenlandsk  

 holdingselskab.  

 Med forslaget bliver det muligt under visse betingelser at medregne en  

 kapitalforhøjelse i et udenlandsk holdingselskab, der foretages med henblik  

 på  

 dette selskabs erhvervelse af et datterselskab.
Det er en betingelse, at det  

 kan dokumenteres, at kapitalforhøjelsen er foretaget med henblik på en sådan  

 erhvervelse.
I det fremsatte lovforslag ville en sådan kapitalforhøjelse  

 blive anset for en intern omplacering af midler i koncernen og ikke kunne  

 medregnes til aktiverne i relation til renteloftet.
Derved ville koncernen  

 blive stillet bedre ved at lade et dansk selskab erhverve det udenlandske  

 selskab direkte end ved at foretage opkøbet gennem et udenlandsk  

 holdingselskab,  

 hvilket i praksis typisk vil være at foretrække.
 Med justeringen vil en kapitalforhøjelse i et direkte ejet  

 udenlandsk selskab med henblik på opkøb af et datterselskab have samme  

 virkning  

 i relation til renteloftet, som hvis opkøbet var foretaget direkte af et  

 dansk  

 selskab.
 Eksempel:  

  

 Koncernen ønsker at købe et udenlandsk selskab,  

 der har en værdi af 100. Hvis opkøbet foretages gennem et dansk selskab i  

 koncernen, vil 20 pct. af anskaffelsessummen, dvs. 20, kunne medregnes ved  

 opgørelsen  

 af aktiverne i relation til renteloftet.
Gennemføres i stedet en kapitalforhøjelse på 20 i et udenlandsk  

 (holding)selskab, som låner de resterende 80 til erhvervelse af selskabet,  

 vil  

 opkøbet ikke påvirke renteloftet efter det fremsatte lovforslag.
Derved giver  

 det fremsatte forslag et incitament til at lade danske selskaber optage lån  

 til  

 erhvervelse af udenlandske selskaber i stedet for at optage lånet i et  

 udenlandsk holdingselskab i samme land.
 Ændringsforslaget indebærer, at der kan medregnes 20 ved  

 opgørelsen af aktiverne i relation til renteloftet  på samme måde som  

 ved  

 opkøb gennem et dansk selskab.
Opkøb gennem et  

 udenlandsk holdingselskab skal omvendt ikke stilles bedre end opkøb gennem  

 danske selskaber.
Derfor skal det beløb, der kan medregnes som følge af  

 kapitalforhøjelsen, reduceres på samme måde som ved opkøb gennem et dansk  

 selskab.
Eksempelvis skal anskaffelsessummen reduceres med værdien af det  

 udenlandske selskabs aktier i danske selskaber og faste driftssteder og fast  

 ejendom i Danmark.
Endvidere kan det beløb, der medregnes efter bestemmelsen,  

 maksimalt udgøre 5 gange det indskudte beløb.
Hvis der i eksemplet var  

 foretaget en kapitalforhøjelse på 10 i det udenlandske holdingselskab, ville  

 der maksimalt kunne medregnes 50 til saldoen, selv om det udenlandske  

 (datter) selskab  

 erhverves til 100. I så fald medregnes 10 (20 pct. af 50) ved opgørelsen af  

 renteloftet.
Ændringsforslaget viderefører bestemmelsen om, at erhvervelse af  

 aktier ved kapitalforhøjelser i koncernforbundne selskaber, der ikke  

 foretages  

 med henblik på opkøb af koncerneksterne selskaber, ikke kan medregnes.
I  

 modsat  

 fald ville værnsreglen om, at koncerninterne erhvervelser ikke medregnes,  

 blive  

 undermineret.
 De beløb, som reducerer anskaffelsessummen/saldoen, er angivet  

 under nr. 1-8 i den foreslåede bestemmelse.
I henhold til nr. 1 reduceres anskaffelsessummen med  

 handelsværdien på anskaffelsestidspunktet af aktier i danske selskaber, faste  

 driftssteder og faste ejendomme i Danmark, der ejes direkte eller indirekte  

 af  

 det direkte ejede selskab.
Det skyldes, at den skattemæssige værdi af disse  

 aktiver allerede medregnes ved opgørelsen af de aktiver, der kan danne  

 grundlag  

 for rentefradrag.
I forhold til det fremsatte lovforslag er det en ændring,  

 at  

 det er handelsværdien  og ikke den regnskabsmæssige værdi  der  

 reducerer  

 anskaffelsessummen.
Baggrunden er, at værdier, der ikke er optaget i  

 regnskabet,  

 eksempelvis oparbejdet goodwill, ellers vil blive medregnet ved opgørelsen af  

 renteloftet.
Det foreslås endvidere i nr. 2, at likvide midler i det opkøbte  

 selskab også skal reducere anskaffelsessummen.
Bestemmelsen er ny i forhold  

 til  

 det fremsatte forslag og har baggrund i, at koncernen ikke har et  

 finansieringsbehov ved erhvervelse af likvide midler.
Det foreslås, at  

 likvide  

 midler defineres på samme måde som i den såkaldte pengetanksregel i  

 aktieavancebeskatningslovens § 34, stk. 6. Det indebærer, at  

 anskaffelsessummen  

 skal reduceres med handelsværdien på anskaffelsestidspunktet af selskabets  

 udlejningsejendomme, kontanter, værdipapirer el.lign.
I henhold til nr. 3 reduceres anskaffelsessummen med værdien af  

 efterfølgende direkte eller indirekte anskaffelser af aktier i danske  

 selskaber, faste driftssteder og faste ejendomme i Danmark.
Bestemmelsen er  

 ny  

 i forhold til det fremsatte forslag og skal forhindre, at de samme aktiver  

 medregnes  

 to gange i renteloftet, jf. også nr. 1 ovenfor.
Salgssummen for aktier i det direkte ejede selskab reducerer som  

 udgangspunkt saldoen, jf. nr. 4. Bestemmelsen omfatter også indirekte salg,  

 eksempelvis hvor salget sker ved salg af det danske selskab, der ejer  

 aktierne.  

 Salgssummen korrigeres ligesom anskaffelsessummen for værdien af direkte  

 eller  

 indirekte ejede aktier i danske selskaber, faste driftssteder og faste  

 ejendomme i Danmark.
Ophør af koncernforbindelse sidestilles med salg.
Det  

 vil  

 sige, at hvis koncernforbindelsen til et direkte ejet selskab ophører,  

 reduceres saldoen på samme måde, som hvis samtlige aktier var blevet solgt.
Det foreslås endvidere, at også salgssummen for aktier, som ejes  

 gennem det direkte ejede selskab, skal fratrækkes saldoen.
Det skyldes, at  

 finansieringsbehovet vedrørende det solgte selskab ikke længere er til stede  

 efter salget.
Som eksempel på et sådant tilfælde kan nævnes et dansk selskab,  

 der  efter en kapitalforhøjelse i sit udenlandske  

 (holding)datterselskab  har  

 erhvervet et udenlandsk selskab, og som efterfølgende sælger det erhvervede  

 udenlandske selskab igen.
Salg af aktier i et direkte eller indirekte ejet selskab, der  

 ikke indgår i sambeskatningen, reducerer dog ikke saldoen, hvis salget sker  

 til  

 et sambeskattet selskab eller fast driftssted.
I så fald er ejerskabet blot  

 flyttet mellem de sambeskattede selskaber, hvilket ikke bør have betydning,  

 når  

 anskaffelsessummen opgøres samlet for selskaber under sambeskatning.
Der  

 gives  

 således mulighed for strukturtilpasninger under de sambeskattede selskaber.
Det er også muligt at foretage salg af aktier »længere nede« i  

 koncernen, uden at saldoen reduceres.
Betingelsen herfor er, at de  

 sambeskattede selskabers og faste driftssteders direkte og indirekte  

 ejerandel  

 i det købende selskab er mindst lige så stor som i det sælgende selskab.
Eksempel:  

  

 Et dansk selskab ejer direkte 60 pct. af et  

 udenlandsk selskab A og 80 pct. af et udenlandsk selskab B.
De resterende  

 aktier i A og B ejes af koncerneksterne selskaber.
A og B har hver sit  

 udenlandsk helejede datterselskab, C og D.
Hvis A sælger sit datterselskab C  

 til Bs datterselskab D, reduceres saldoen ikke.
Det skyldes, at  

 selskabets/koncernens ejerandel i C går fra 60 pct. til 80 pct.
Sælger B  

 omvendt sit datterselskab D til As datterselskab C skal saldoen  

 reduceres som  

 følge af, at selskabets/koncernens indirekte ejerandel i D er nedbragt med 25  

 pct. (fra 80 pct. til 60 pct.). Derfor skal saldoen reduceres med 25 pct. af  

 salgssummen.
Efter den foreslåede nr. 5 reducerer salg af virksomhed saldoen  

 på samme måde som salg af aktier.
Der er dog den forskel, at saldoen også  

 reduceres, når en udenlandsk virksomhed sælges til et sambeskattet selskab  

 eller fast driftssted.
Det skyldes, at direkte ejede udenlandske  

 virksomheder/faste  

 driftssteder ikke medregnes i saldoen.
Udlodninger fra det direkte ejede selskab til sambeskattede  

 selskaber skal i henhold til nr. 6 reducere anskaffelsessummen.
Med  

 udlodningen  

 reduceres finansieringsbehovet for koncernen, og værdien af det direkte ejede  

 selskab nedbringes.
Saldoen skal dog ikke nedsættes, i det omfang der er tale  

 om videreudlodning af en salgssum, der allerede har nedsat saldoen, jf. nr. 4  

 og 5 ovenfor.
Saldoen skal heller ikke reduceres, hvis der er tale om  

 udlodning  

 af kontanter m.v., som er fratrukket anskaffelsessummen på  

 anskaffelsestidspunktet, jf. nr. 2 ovenfor.
 De foreslåede bestemmelser i nr. 7 og 8 skal ligeledes sikre, at  

 værdien af det/de direkte ejede selskab(er) ikke nedbringes ved  

 koncerninterne  

 udlodninger og tilskud, uden at anskaffelsessummen reduceres.
 I henhold til nr. 7 reduceres anskaffelsessummen med udlodninger  

 af udbyttepræferenceaktier i det direkte ejede selskab eller selskaber, hvori  

 dette selskab direkte eller indirekte ejer aktier, til koncernforbundne  

 selskaber, jf. §  

 31 C,  

 der ikke indgår i sambeskatningen, i det omfang de sambeskattede selskaber og  

 faste driftssteder har en mindre ejerandel i det udbyttemodtagende selskab  

 end  

 i det udloddende selskab.
Bestemmelsen har ikke betydning, hvor udbyttemodtageren er  

 omfattet af sambeskatningen, idet sådanne udlodninger omfattes af nr. 6.  

 Bestemmelsen har derimod betydning, hvor det ultimative moderselskab er et  

 udenlandsk selskab.
Den indebærer, at der ikke kan flyttes værdier fra  

 sambeskatningskredsen  

 til en anden gren af koncernen ved at lade det ultimative moderselskab eller  

 et  

 datterselskab heraf, som er uden forbindelse til de sambeskattede selskaber,  

 have særlige udbyttevilkår.
Eksempel:  

  

 Et amerikansk selskab A har et helejet dansk  

 datterselskab B.
B ejer 80 pct. af et udenlandsk selskab C, mens A ejer de  

 resterende 20 pct.
As aktier i C giver ret til forlods at modtage 100 i  

 udbytte, før B kan modtage udbytte.
Hvis der udloddes 100 til A, reduceres  

 anskaffelsessummen for Bs aktier i C med 80 pct. af dette beløb,  

 svarende til  

 forskellen mellem det danske selskabs ejerandel i det udbyttegivende selskab  

 og  

 det udbyttemodtagende selskab).
Den foreslåede nr. 8 omhandler tilskud.
Det foreslås, at  

 anskaffelsessummen reduceres med tilskud fra det direkte ejede selskab eller  

 selskaber, hvori dette selskab direkte eller indirekte ejer aktier, til et  

 selskab, der indgår i sambeskatningen.
Tilskud til koncernforbundne  

 selskaber,  

 jf. §  

 31 C, der  

 ikke indgår i sambeskatningen, reducerer også anskaffelsessummen, i det  

 omfang  

 de sambeskattede selskaber og faste driftssteder har en mindre direkte eller  

 indirekte ejerandel i det tilskudsmodtagende selskab end i det  

 tilskudsgivende  

 selskab.
Eksempel:  

  

 Et amerikansk selskab A har to helejede danske  

 selskaber B og C, som har hver sit udenlandske datterselskab, D og E.
A har  

 endvidere et helejet amerikansk datterselskab F.
Hvis Bs datterselskab  

 D yder  

 et tilskud til Cs datterselskab E, reduceres anskaffelsessummen ikke.  

 Det  

 skyldes, at værdien af de udenlandske selskaber, der medregnes ved opgørelsen  

 af aktieloftet, samlet set ikke ændres som følge af tilskuddet.
Yder D  

 derimod  

 et tilskud til det amerikanske datterselskab F eller det danske søsterselskab  

 C, vil tilskuddet reducere saldoen.
Eksempel:  

  

 Et dansk selskab A har to udenlandske  

 datterselskaber B og C.
A ejer 100 pct. af ak-tierne i B og 75 pct. af  

 aktierne  

 i C.
Hvis B yder et tilskud til C, vil 25 pct. af tilskuddet reducere  

 saldoen.  

 Hvis C yder et tilskud til B, reduceres saldoen ikke.
Hvis saldoen som følge af udlodninger eller salg af aktier  

 bliver negativ, kan koncernen først medregne anskaffelsessummen for nye  

 anskaffelser, i det omfang saldoen bliver positiv ved anskaffelsen.
Derimod  

 nedbringer en negativ saldo ikke værdien af de øvrige aktiver, som indgår ved  

 opgørelsen  

 af renteloftet.
Til nr. 9 Det foreslås, at der alene skal medregnes en forholdsmæssig  

 andel af aktiverne og af grundbeløbet, når beskatningsperioden er mindre end  

 et  

 kalenderår.
Hvis et selskab ikke beskattes i hele indkomståret, medregnes  

 aktiver ved opgørelsen efter selskabsskattelovens § 11 B, stk. 5 og 6, i  

 forhold  

 til, hvor stor en del beskatningsperioden udgør af et kalenderår.  

 Grundbeløbet  

 i § 11 B, stk. 1, jf. stk. 3, nedsættes tilsvarende Et selskab kan have en beskatningsperiode på mindre end et år af  

 flere grunde.
Det kan eksempelvis være ved etablering/ophør af sambeskatning  

 eller ved indtræden/ophør af skattepligt.
 I det fremsatte lovforslag findes en tilsvarende regel om  

 forholdsmæssig medregning af aktiverne, når et selskab kun indgår i  

 sambeskatningen en del af indkomståret.
Eksempel:  

  

 Koncern A  

 køber pr. 1. oktober 2008 hele koncern X.
Begge koncerner har kalenderåret  

 som  

 indkomstår.
Koncern X skal lave delperiodeopgørelse for perioden 1. januar  

   

 30. september 2008 som følge af det samlede opkøb.
For perioden 1. januar  30. september 2008 har X  

 nettofinansieringsudgifter på 18 mio. kr.
For perioden 1. oktober  31.  

 december  

 2008 har X nettofinansieringsudgifter på 8 mio. kr.
Den skattemæssige værdi  

 af  

 selskabets aktiver udgør  efter afskrivninger  24 mio. kr. den  

 30. september  

 og 28 mio. kr. den 31. december 2008.
Ved opgørelsen af koncern X nettofinansieringsudgifter for  

 indkomståret 2008 medregnes 18 mio. kr.
Ved opgørelsen af koncern X  

 aktiver  

 medregnes 24 mio. kr. x 9/12 = 18 mio. kr.
Grundbeløbet beregnes til 20 mio.  

 kr. x 9/12 = 15 mio. kr.
Ved opgørelsen af koncern As nettofinansieringsudgifter for  

 indkomståret 2008 medregnes 8 mio. kr.
Ved opgørelsen af koncern As  

 aktiver  

 medregnes 28 mio. kr. x 3/12 = 7 mio. kr.
Til nr. 10 og 13 Det foreslås, at den foreslåede eliminering af »sambeskatningsinterne«  

 finansieringsindtægter og  

 -udgifter fjernes  

 fra forslaget.
Elimineringen havde kun betydning for fordelingen af  

 rentebeskæringen, idet opgørelsen af finansieringsudgifterne er en  

 nettoopgørelse.
Ved fordelingen medførte elimineringen, at koncernselskaber blev  

 ramt forskelligt af rentebeskæringen afhængigt af, om selskabets  

 renteudgifter  

 m.v. var koncerninterne eller koncerneksterne.
Hvis selskabets renteudgifter  

 var koncerninterne, ville der ikke ske beskæring som følge af elimineringen.  

 Hvis renteudgifterne var eksterne, ville der derimod ske beskæring.
 Dette findes ikke hensigtsmæssigt, hvorfor elimineringen  

 foreslås fjernet fra forslaget.
I lovforslaget er det desuden foreslået, at en eventuel  

 rentebeskæring skal fordeles forholdsmæssigt efter, hvordan  

 bruttofinansieringsudgifterne  

 er fordelt.
Dette kriterium kan indebære, at et selskab, som ikke har  

 nettofinansieringsudgifter, får beskåret sin fradragsret.
Kriteriet foreslås  

 derfor ændret.
 Det foreslås, at fordelingen af beskæringen sker hos de  

 selskaber, hvor nettofinansieringsudgifterne overstiger aktiverne efter § 11  

 B,  

 stk. 5, ganget med standardrenten (p.t. 6,5 pct.). Beskæringen fordeles  

 forholdsmæssigt således, at beskæringen bliver større, jo mere det enkelte  

 selskabs nettofinansieringsudgifter overstiger aktiverne ganget med  

 standardrenten.  

 Aktiverne opgøres uden de udenlandske aktier, der medregnes som følge af § 11  

 B, stk. 6, idet opgørelsen af disse aktiver sker samlet for de sambeskattede  

 selskaber.
Eksempel:  

  

 En koncern  

 består af moderselskabet M og to danske datterselskaber A og B.
Koncernen har  

 nettofinansieringsudgifter  

 på 25 mio. kr. og har aktiver med en skattemæssig værdi på ca. 231 mio. kr.  

 (hvorved renteloftet er på 15 mio. kr.). Der skal som følge heraf ske en  

 beskæring af nettofinansieringsudgifter på 5 mio. kr.
Det erindres, at  

 beskæringen maksimalt kan nedsætte nettofinansieringsudgifterne til 20 mio.  

 kr.
 M ejer kun aktierne i A og B og har således ingen aktiver, der  

 medregnes efter § 11 B, stk. 5 og 6, (renteloftet for M er således 0) og har  

 nettofinansieringsudgifter på 10 mio. kr.
 A har aktiver med en skattemæssig værdi på 150 mio. kr. (hvilket  

 giver et renteloft på 9,75 mio. kr. for A) og har nettofinansieringsudgifter  

 på  

 8 mio. kr.
 B har aktiver med en skattemæssig værdi på ca. 81 mio. kr.  

 (hvilket giver et renteloft på 5,25 mio. kr. for B) og har  

 nettofinansieringsudgifter på 7 mio. kr.
Rentebeskæringen skal således fordeles mellem M og B.
As  

 nettofinansieringsudgifter er mindre end As renteloft  derfor  

 skal der ikke  

 ske nogen beskæring af As nettofinansieringsudgifter.
 M skal have beskåret (10/11,75 x 5 mio. kr.) ca. 4,25 mio. kr.  

 og B skal have beskåret (1,75/11,75 x 5 mio. kr.) ca. 0,75 mio. kr.
 Formålet med ændringsforslaget er at tilnærme fordelingen af  

 beskæringen til den fradragsbeskæring, som det enkelte selskab ville have  

 oplevet, hvis det havde været et selvstændigt selskab.
Til nr. 11 Det følger af den foreslåede § 11 B, stk. 9, at kurstab  

 fremføres samlet for sambeskattede selskaber hos administrationsselskabet.  

 Hvis  

 et livsforsikringsselskab er sambeskatningens administra-tionsselskab, bør  

 fremførslen kunne foretages hos livsforsikringsselskabet.
Dette foreslås  

 præciseret  

 med ændringsforslaget til § 11 B, stk. 10.
Til nr. 12 Det foreslås, at selskabsskattelovens § 11 B, stk. 7, 2. pkt.,  

 jf. ændringsforslag nr. 7, om nedsættelse af grundbeløbet ved en  

 beskatningsperiode  

 på mindre end 12 måneder finder tilsvarende anvendelse ved beregningen af  

 fradragsbegrænsning efter EBIT-reglen.
Til nr. 14 Det er i lovforslaget foreslået, at en eventuel rentebeskæring  

 efter EBIT-reglen skal fordeles forholdsmæssigt efter, hvordan  

 bruttofinansieringsudgifterne er fordelt.
Dette kriterium kan indebære, at et  

 selskab, som ikke har nettofinansieringsudgifter, får beskåret sin  

 fradragsret.
 Det foreslås, at en eventuel rentebeskæring i stedet skal  

 fordeles forholdsmæssigt efter, hvordan nettofinansieringsudgifterne er  

 fordelt.
Til nr. 15 Livsforsikringsselskaber er undtaget fra renteloftsbestemmelsen.  

 Livsforsikringsselskaber er i en særlig situation, idet de i høj grad er  

 egenkapitalfinansierede og underlagt tilsyn med hensyn til, at aktiverne  

 matcher forpligtelserne over for kunderne.
Desuden tilhører aktiverne i et  

 livsforsikringsselskab kun formelt set selskabet, reelt er langt hovedparten  

 af  

 aktiverne og det afkast, de giver anledning til, grundlaget for de fremtidige  

 ydelser i form af pensioner og forsikringsydelser.
Livsforsikringsselskaber bør af samme grunde fritages for  

 EBIT-reglen.
Det foreslås derfor, at EBIT-reglen ligeledes skal indeholde en  

 undtagelse for livsforsikringsselskaber.
Til nr. 16 Det foreslås, at den såkaldte 66-procent-regel fortsat finder  

 anvendelse, når det udbyttegivende datterselskab er ejet i mindre end et år  

 og  

 er hjemmehørende i Danmark eller et land, som har en  

 dobbeltbeskatningsoverenskomst med Danmark.
Den såkaldte 66-procent-regel i selskabsskattelovens § 13, stk.  

 3, medfører, at det udbyttemodtagende selskab kun skal medregne  

 udbyttebeløbet  

 med 66 pct.
I lovforslaget blev det foreslået, at bestemmelsen kun skulle  

 omfatte situationer, hvor det udbyttemodtagende selskab ejede mindre end 15  

 pct. (fra og med 2009 10 pct.) af aktiekapitalen.
 Dette forslag indebar imidlertid en stramning i de situationer,  

 hvor det udbyttemodtagende selskab ejer mere end 15 pct. af aktiekapitalen,  

 men  

 hvor udbyttet ikke er skattefrit som følge af, at aktierne ejes i mindre end  

 et  

 sammenhængende år.
Det foreslås, at den såkaldte 66-procent-regel fortsat finder  

 anvendelse, når det udbyttegivende datterselskab er hjemmehørende i Danmark,  

 i  

 EU/EØS eller i et land, som har en dobbeltbeskatningsoverenskomst med  

 Danmark,  

 eller når det udbyttegivende selskab er omfattet af international  

 sambeskatning  

 efter selskabsskattelovens §  

 31 A.  

 Herved omfattes tillige situationer, hvor det udbyttemodtagende selskab ejer  

 mere end 15 pct. af aktiekapitalen, men hvor udbyttet ikke er skattefrit som  

 følge af, at aktierne ejes i mindre end et sammenhængende år, når det  

 udbyttemodtagende selskab er hjemmehørende i f.eks.
Sverige.
Til nr. 17 Energinet Danmark har skiftet navn til Energinet.dk.
Navnet  

 foreslås derfor rettet i lovforslaget.
Til nr. 18 Inden for en koncern kan det forekomme, at flere danske  

 selskaber, der indbyrdes har et moder/datterselskabsforhold, opfylder  

 betingelserne for at skulle medregne (en andel af) et udenlandsk selskabs  

 CFC-indkomst.
I det gældende regelsæt er det i denne situation alene det  

 danske selskab, der direkte eller indirekte ejer den største kapitalandel i  

 det  

 udenlandske selskab, der udløser CFC-beskatning, som skal medregne en andel  

 af  

 indtægterne i CFC-selskabet ved indkomstopgørelsen.
Hvis moderselskabet og  

 datterselskabet har en lige stor kapitalandel, medregnes indkomsten hos  

 moderselskabet.
Det foreslås, at den gældende retstilstand opretholdes og  

 kodificeres.
Det bemærkes, at hvis et dansk datterselskab medregner  

 CFC-indkomst fra eksempelvis et udenlandsk CFC-selskab, indgår denne  

 CFC-indkomst ikke i bedømmelsen af, om det danske datterselskab selv er et  

 CFC-selskab.
Til nr. 19 Med lovforslaget foreslås indført en »aktivtest« i  

 selskabsskattelovens § 32, stk. 1, nr. 2. Dette sker med henblik på at lette  

 vurderingen af, om der skal ske CFC-beskatning Det fremgår af den foreslåede bestemmelse, at finansielle  

 aktiver er defineret som de aktiver, hvis afkast er finansielt  

 (CFC-indkomst).  

 Eventuelle renteindtægter af varedebitorer er CFC-indkomst og dermed en  

 finansiel indkomst.
Dette betyder, at varedebitorer skal anses for at være et  

 finansielt aktiv i relation til aktivtesten.
Dette kan imidlertid medføre, at de finansielle aktiver i en  

 lang række produktions- og salgsselskaber vil overstige 10 pct. af de samlede  

 aktiver, hvorved de ikke fritages via aktivtesten.
Formålet med aktivtesten  

 er  

 imidlertid, at datterselskaber, der altovervejende har karakter af  

 driftsselskaber, udelukkes fra CFC-beskatning.
Det foreslås derfor, at uforrentede fordringer på varedebitorer  

 og uforrentet gæld til varekreditorer undtages fra CFC-aktivtesten.
Det er en  

 forudsætning, at der er tale om datterselskabets egne varedebitorer og  

 -kreditorer.
Til nr. 20 Det foreslås, at CFC-dispensationsmuligheden for bank-,  

 forsikrings- og realkreditvirksomhed ligeledes gælder for danske  

 datterselskaber.
Til nr. 21 Det fremgår af den foreslåede § 32, stk. 1, nr. 1, at  

 bedømmelsen af, om datterselskabets CFC-indkomst udgør mere end halvdelen af  

 datterselskabets samlede indkomst, foretages på baggrund af indkomsten i  

 indkomståret, dvs. uden fremførsel af underskud fra tidligere indkomstår.
 Det foreslås præciseret i § 32, stk. 4, at danske  

 datterselskabers egen indkomstopgørelse  før fremførsel af underskud  

 fra  

 tidligere indkomstår  skal anvendes ved opgørelsen af deres  

 CFC-indkomst og  

 deres samlede skattepligtige indkomst.
Til nr. 22 I det gældende regelsæt og det fremsatte lovforslag vil der  

 kunne ske dobbeltbeskatning i en situation, hvor et dansk moderselskab f.eks.  

 har ejet et hollandsk holdingselskab i mindre end 3 år og holdingselskabet  

 har  

 ejet et operativt ungarsk selskab i mindre end 3 år og det danske  

 moderselskab  

 ønsker at sælge aktierne i det hollandske holdingselskab.
Først beskattes  

 moderselskabet  

 efter aktieavancebeskatningsloven, fordi aktierne i holdingselskabet har  

 været  

 ejet i mindre end 3 år.
Dernæst beskattes moderselskabet efter  

 selskabsskattelovens § 32, stk. 10, fordi holdingselskabet skal anses for at  

 have solgt aktierne i det ungarske operative selskab, som har været ejet i  

 mindre  

 end 3 år.
 Det foreslås, at dobbeltbeskatningen fjernes ved, at der gives  

 creditlempelse for beskatningen af moderselskabet (i eksemplet: salget af  

 aktierne i det hollandske holdingselskab) i beskatningen efter § 32, stk. 10.
Til nr. 23 Aktieavancebeskatningslovens § 45 indeholder en  

 overgangsregel vedrørende avance ved salg af aktier, der er erhvervet før den  

 1. januar 2006, og som sælges efter en ejertid på mindre end 3 år.
Ved salg  

 af  

 aktier efter en ejertid på mindre end 3 år skulle en avance efter den gamle  

 aktieavancebeskatningslov beskattes som kapitalindkomst.
I visse tilfælde er  

 en  

 beskatning som aktieindkomst imidlertid hårdere end beskatning som  

 kapitalindkomst.
Overgangsreglen skal imødegå denne stramning af  

 beskatningen.
 Ved den foreslåede forhøjelse af skatten af aktieindkomst ud over  

 100.000 kr. (2007) fra 43 pct. til 45 pct. vil en beskatning som  

 kapitalindkomst hos personer bosat i visse kommuner give en lavere skat, for  

 så  

 vidt angår den del af aktieindkomsten, der skal beskattes med 45 pct., selv  

 om  

 der skal betales mellemskat af kapitalindkomsten.
I lovforslaget foreslås derfor en tilføjelse til  

 aktieavancebeskatningslovens § 45. Det foreslås derfor, at aktieavancer kan  

 overføres til beskatning fra aktieindkomst til kapitalindkomst, i det omfang  

 de  

 omhandlede gevinster ligger over den nye progressionsgrænse i  

 aktieavancebeskatningslovens § 8 a og kapitalindkomsten ikke medregnes i  

 beregningsgrundlaget for topskat.
Det bemærkes, at den ændrede udgave af  

 overgangsreglen i aktieavancebeskatningslovens § 45 kun har betydning  

 for  

 indkomståret 2008.
 Om en beskatning som aktieindkomst eller som kapitalindkomst er  

 hårdest i de tilfælde, hvor skatteyderen skal betale mellemskat af  

 kapitalindkomst,  

 men ikke topskat, og hvor aktieindkomst skal beskattes med 45 pct., afhænger  

 af  

 kommune- og kirkeskatteprocenten i skatteyderens bopælskommune.
 Efter de for indkomståret 2007 gældende kommune- og  

 kirkeskatteprocenter har SKAT konstateret følgende:
 For medlemmer af folkekirken er summen af bundskatten på 5,48  

 pct., mellemskatten på 6,0 pct., sundhedsbidraget på 8,0 pct. og kommune- og  

 kirkeskatten lavere end 45 pct. i 41 kommuner og højere end 45 pct. i 59  

 kommuner. (De to kommuner, der har to forskellige skatteprocenter, dvs.  

 Furesø  

 og Ringkøbing-Skjern Kommuner, er i denne forbindelse anset som to gange to  

 kommuner).
 For ikke-medlemmer af folkekirken er summen af bundskatten på  

 5,48 pct., mellemskatten på 6,0 pct., sundhedsbidraget på 8,0 pct. og  

 kommuneskatten  

 lavere end 45 pct. i 80 kommuner og højere end 45 pct. i 20 kommuner (jf.  

 ovenfor vedrørende Furesø og Ringkøbing-Skjern kommuner).
 Det foreslås derfor, at den foreslåede udvidelse af § 45 kun  

 finder anvendelse, når bundskatten på 5,48 pct., mellemskatten på 6,0 pct.,  

 sundhedsbidraget på 8,0 pct. og kommune- og eventuelt kirkeskatten er lavere  

 end aktieindkomstskatten på 45 pct.
Til nr. 24 Overgangssaldoen efter forslaget til §  

 45 A  

 i aktieavancebeskatningsloven  

 opgøres som summen af det efter stk. 3 opgjorte beløb vedrørende børsnoterede  

 aktier og det efter stk. 4 opgjorte beløb vedrørende unoterede aktier, som  

 den  

 skattepligtige ejede pr. 1. januar 2007.
 For unoterede aktier opgøres efter stk. 4, 1. pkt., det beløb,  

 der fremkommer ved at fratrække ak- tiernes anskaffelsessum i den  

 skattepligtiges andel af selskabets regnskabsmæssige egenkapital ved udløbet  

 af  

 regnskabsåret 2006.
 Størrelsen af et selskabs regnskabsmæssige egenkapital afhænger  

 bl.a. af den regnskabspraksis, selskabet har valgt ved værdiansættelsen af  

 dets  

 aktiver, herunder anlægsaktiver og kapitalandele i datterselskaber og  

 associerede selskaber.
 Hvis et selskab, der ved regnskabsaflæggelsen hidtil har  

 værdiansat aktiver til kostpris, ændrer regnskabspraksis og opskriver  

 aktiverne  

 til dagsværdi (markedsværdi), vil selskabet alt andet lige få en større  

 regnskabsmæssig egenkapital.
 Med ændringsforslaget søges det sikret, at aktionærer i  

 selskaber, der på tidspunktet for lovforslagets fremsættelse allerede havde  

 aflagt årsregnskab for regnskabsåret 2006, ikke ved opgørelsen af  

 overgangssaldoen stilles anderledes end aktionærer i selskaber, der på  

 fremsættelsestidspunktet endnu ikke havde aflagt årsregnskab for dette  

 regnskabsår, og som dermed ved en ændring af selskabets regnskabspraksis ved  

 opskrivning af aktiver havde mulighed for at opnå en højere overgangssaldo.  

 Det  

 forudsættes dog i den forbindelse, at aktionærerne ikke afstår aktierne i  

 selskabet i regnskabsåret 2007.
 Ændringsforslaget indebærer, at en aktionær i et selskab, der  

 inden fremsættelsen af lovforslaget havde aflagt årsregnskab for  

 regnskabsåret  

 2006, får mulighed for at forhøje sin overgangssaldo, hvis selskabet ved  

 aflæggelsen af årsregnskabet for regnskabsåret 2007 ændrer regnskabspraksis  

 og  

 opskriver et eller flere af de aktiver, der indgik i selskabets balance for  

 regnskabsåret 2006. Aktionærens overgangssaldo forhøjes i givet fald med den  

 del af de foretagne opskrivninger, der svarer til den skattepligtiges andel  

 af  

 selskabets regnskabsmæssige egenkapital ved udløbet af regnskabsåret 2006.
Til nr. 25 Med ændringsforslaget præciseres det, at  

 investeringsforeningsbeviser i udloddende, aktiebaserede  

 investeringsforeninger, der den 1. januar 2007 i medfør af bestemmelsen i §  

 21,  

 stk. 2, har valgt, at gevinst og tab ved afståelse af omsættelige beviser for  

 indskud i foreningen medregnes efter de regler, der er angivet i kapitel 1-4  

 og  

 6-9, indgår i overgangsordningen.
Dette indebærer, at sådanne  

 investeringsforeningsbeviser indgår ved opgørelsen af overgangssaldoen.
Da  

 beviserne efter bestemmelsen i aktieavancebeskatningslovens § 3, nr. 3,  

 behandles som børsnoterede aktier, medregnes de ved opgørelsen af  

 overgangssaldoen efter den foreslåede bestemmelse i §  

 45 A, stk. 3.
Til nr. 26 I lovforslaget foreslås en ændring af ligningslovens § 16 A  

 således, at udlodning af likvidationsprovenu foretaget i det kalenderår, hvor  

 selskabet endeligt opløses, skal behandles som udbytte, når det modtagende  

 selskab er hjemmehørende uden for EU/EØS i en stat, som ikke har en  

 dobbeltbeskatningsoverenskomst  

 med Danmark,   

 	  

 og ejer mindst 15 pct.  

 af aktiekapitalen (10 pct. fra og med 2009)   

 	  

 og ejer mindre end 15  

 pct. af aktiekapitalen (10 pct. fra og med 2009), men er koncernforbundet  

 efter  

 ligningslovens § 2 med det selskab, der opløses.
Med koncernforbundne  

 selskaber forstås tillige tilfælde, hvor bestemmende indflydelse indehaves af  

 en transparent enhed efter ligningslovens § 2, stk. 1, 2. pkt.,  

 samt  

 tilfælde, hvor der er en aftale om udøvelse af fælles bestemmende indflydelse  

 eller fælles ledelse.
 Det modtagende selskab bliver med forslaget begrænset  

 skattepligtig af udbytterne.
 Tilsvarende regler foreslås i ligningslovens § 16 B, når  

 aktier sælges til det udstedende selskab i det kalenderår, hvor det  

 udstedende  

 selskab opløses.
Forslaget skal forhindre, at reglerne om begrænset skattepligt  

 på udbytter omgås.
Reglerne vil i det gældende regelsæt kunne omgås ved, at  

 det  

 danske holdingselskab likvideres, i stedet for at udbytter fra  

 holdingselskabet  

 udloddes.
Ved likvidationen bevares kontrollen med de underliggende  

 selskaber,  

 og likvidationsprovenuet behandles som en aktieavance, som ikke er omfattet  

 af  

 begrænset skattepligt.
 Det foreslås, at opstramningen tillige gælder for selskaber, der  

 ejer mindre end 15 pct. (10 pct. fra og med 2009) og er hjemmehørende i  

 EU/EØS  

 eller et land, som har en dobbeltbeskatningsoverenskomst med Danmark, når  

 selskabet er koncernforbundet efter ligningslovens § 2 med det selskab,  

 der opløses.
Til nr. 27 Det foreslås, at selskabsskattelovens § 11 B, stk. 7, jf.  

 ændringsforslag nr. 7, finder tilsvarende anvendelse på perioden fra den 1.  

 juli til udløbet af indkomståret for indkomståret 2007.
I 2007 kan selskaber ved beregningen af renteloftet kun medregne  

 aktiverne i forhold til, hvor stor en del perioden fra den 1. juli til  

 udløbet  

 af indkomståret for indkomståret 2007 udgør af et kalenderår.
Grundbeløbet i  

 §  

 11 B, stk. 1, jf. stk. 3, nedsættes tilsvarende.
Sidstnævnte del fandtes  

 allerede  

 i det fremsatte lovforslag.
Nedsættelsen af grundbeløbet gælder også ved  

 beregningen  

 af beskæring efter EBIT-reglen.
 Det kan i den forbindelse nævnes, at  

 nettofinansieringsudgifterne i indkomståret skal periodiseres efter de  

 almindelige  

 periodiseringsregler til henholdsvis perioden før den 1. juli 2007 og  

 perioden  

 efter den 1. juli 2007.
Til nr. 28 I henhold til lovforslagets § 14, stk. 3, har de foreslåede  

 rentebegrænsningsregler virkning for nettofinansieringsudgifter, der vedrører  

 perioden fra og med den 1. juli 2007. Reglerne indebærer, at der ved  

 beregningen af loftet for rentefradrag skal ske en opgørelse af den  

 skattemæssige værdi af selskabets aktiver.
Fordi de aktiver, som opgøres  

 efter  

 § 11 B, stk. 5, fastsættes den skattemæssige værdi ultimo indkomståret.
Der  

 er  

 derfor ikke behov for særlige regler for opgørelsen af den skattemæssige  

 værdi  

 af sådanne aktiver på tidspunktet for reglernes ikrafttræden den 1. juli  

 2007.
For de aktier i koncernforbundne selskaber, der kan medregnes  

 ved opgørelsen af renteloftet efter den foreslåede § 11 B, stk. 6, føres  

 imidlertid en løbende saldo over anskaffelsessummerne.
Det er derfor  

 nødvendigt  

 at fastsætte særlige regler for værdien til brug for opgørelsen af saldoen  

 den  

 1. juli 2007 for de aktier, der er erhvervet før dette tidspunkt.
Ved fastsættelsen af reglerne må der nødvendigvis tages et vist  

 hensyn til, at selskaberne ikke uden stort besvær kan fremskaffe de  

 oplysninger, der er nødvendige for at anvende de foreslåede opgørelsesregler  

 tilbage i tid.
Omvendt bør det også sikres, at de aktier, der er erhvervet  

 inden reglernes ikrafttræden, ikke medregnes uden sammenhæng med reglernes  

 formål og indhold.
Det gælder så meget mere, når der forløber en periode, fra  

 lovforslaget forventes vedtaget, til reglerne træder i kraft.
 På den baggrund foreslås for det første, at værdien af aktier, der  

 er anskaffet i indkomståret 2007 (eller senere), opgøres efter de foreslåede  

 regler i § 11 B, stk. 6. Når erhvervelsen er sket så kort tid inden reglernes  

 ikrafttræden, må det formodes, at virksomhederne har adgang til de nødvendige  

 oplysninger.  

 Samtidig undgås »hamstring« af udenlandske selskaber inden den 1. juli 2007.
For aktier, der er erhvervet i indkomståret 2006 eller  

 tidligere, foreslås, at anskaffelsessummen pr. 1. juli 2007 fastsættes med  

 udgangspunkt i aktiernes skattemæssige anskaffelsessum.
For at bevare en  

 sammenhæng til reglernes indhold og formål foreslås det dog, at den  

 skattemæssige anskaffelsessum reduceres med:
1)  

 	  

 udlodninger til  

 sambeskattede selskaber og faste driftssteder foretaget i indkomstårene  

 2004-2006, 2)  

 	  

 værdien af aktier i  

 danske selskaber, faste driftssteder og faste ejendomme i Danmark ved  

 begyndelsen af indkomståret 2007 og 3)  

 	  

 udlodninger, tilskud  

 osv. foretaget i perioden fra begyndelsen af indkomståret 2007 og indtil den  

 1.  

 juli 2007, som nedsætter anskaffelsessummen efter § 11 B, stk. 6, nr. 3-8.
Med disse korrektioner af den skattemæssige anskaffelsessum  

 vurderes det at der dels er taget hensyn til selskabernes mulighed for at  

 skaffe de nødvendige oplysninger, dels er sørget for, at de samme aktiver  

 ikke  

 medregnes to gange i renteloftet For at sikre, at der ikke medregnes en urealistisk høj værdi af  

 aktier i selskaber, som reelt er tomme, foreslås det, at den regnskabsmæssige  

 værdi af aktierne ved udløbet af det seneste regnskabsår inden den 1. juli  

 2007  

 anvendes ved opgørelsen af anskaffelsessummen pr. 1. juli 2007, hvis denne  

 værdi  

 er lavere end anskaffelsessummen efter reglerne beskrevet ovenfor.
Til nr. 29 Lovforslagets § 3, nr. 4, ændrer omregningsfaktoren i  

 aktieavancebeskatningslovens § 11 som følge af den foreslåede nedsættelse af  

 selskabsskattesatsen. Ændringen er derfor tillagt virkning fra indkomståret  

 2007, jf. lovforslagets § 14, stk. 5. Ved en fejl er der imidlertid også  

 henvist til ændringen i § 14, stk. 4. Denne fejlhenvisning fjernes med  

 ændringsforslaget.
Til nr. 30 Der er tale om rettelse af en fejlhenvisning.
I det fremsatte  

 lovforslag henvises alene til § 11, nr. 3  det burde være § 11, nr. 3-6  

 (justeringerne af beløbssatserne i tonnageskatteloven).
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Jens Jørgen Nygaard (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby Paulsen (S)   

 Klaus Hækkerup (S)   

 Poul Erik Christensen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 UFG 4 Bilag 1 Oversigt over bilag vedrørende L 213 Bilagsnr.
Titel 1 Oversigt over lovforslaget og et notat om justeringer i  

 forhold til det lovforslag, der blev sendt i høring, fra skatteministeren 2 Svar på spørgsmål S 4030 om at uddybe og begrunde de  

 indtægter, der ifølge det reviderede forslag om at ændre selskabsskatten  

 påregnes  

 at komme ind som følge af selskabernes adfærdsændring, fra skatteministeren 3 Meddelelse vedrørende høringssvar m.v.
4 Udkast til tidsplan for udvalgets behandling af  

 lovforslaget 5 Henvendelse af 1/5 fra Danmarks Rederiforening,  

 Bilfærgernes Rederiforening og Rederiforeningen for mindre Skibe 6 Henvendelse af 30/4-07 fra Forsikring & Pension 7 Henvendelse af 2/5-07 fra Dansk Aktionærforening 8 Skatteministerens svar på alm. del  spm. 205, 207-217 og  

 219-225, som alle omhandler lovforslaget 9 Henvendelse af 7/5-07 fra Dansk Industri 10 Henvendelse af 9/5-07 fra Advokatfirma Plesner Svane  

 Grønborg 11 Henvendelse af 20/4-07 fra BDO ScanRevision 12 1. udkast til betænkning 13 Henvendelse af 9/5-07 fra Deloitte 14 Skatteministerens kommentar til henvendelsen 9/5-07 fra  

 Ejendomsforeningen Danmark 15 Henvendelse af 14/5-07 fra Foreningen af  

 Statsautoriserede Revisorer 16 Skatteministerens kommentar til henvendelsen af 9/5-07  

 fra Deloitte 17 Skatteministerens kommentar til henvendelsen af 9/5-07  

 fra Advokatfirma Plesner Svane Grønborg 18 Skatteministerens kommentar til henvendelsen af 20/4-07  

 fra BDO ScanRevision 19 Skatteministerens kommentar til henvendelsen af 30/4-07  

 fra Forsikring & Pension 20 Skatteministerens kommentar til henvendelsen af 1/5-07  

 fra Danmarks Rederiforening, Bilfærgernes Rederiforening og Rederiforeningen  

 for mindre Skibe 21 Skatteministerens kommentar til henvendelsen af 7/5-07  

 fra Dansk Industri 22 Skatteministerens kommentar til henvendelsen af 2/5-07  

 fra Dansk Aktionærforening 23 Henvendelse af 16/5-07 fra Foreningen Registrerede  

 Revisorer FRR 24 Ændringsforslag fra skatteministeren 25 2. udkast til betænkning 26 Skatteministerens kommentar til henvendelsen af 14/5-07  

 fra Foreningen af Statsautoriserede Revisorer 27 Skatteministerens kommentar til henvendelsen af 16/5-07  

 fra Foreningen Registrerede Revisorer FRR Oversigt over spørgsmål og svar vedrørende L 213 Spm.nr.
