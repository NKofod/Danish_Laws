 I medfør af § 59, stk. 4, jfr. stk. 2, og § 60 b, stk. 2, i lov om  

 naturfredning, jfr. lovbekendtgørelse nr. 435 af 1. september 1978, og under  

 hensyn til rådets forordning (EØF) nr. 348/ 81 af 20. januar 1981 om en  

 fælles ordning for indførsel af hvalprodukter og kommissionens forordning  

 (EØF) nr. 3786/ 81 af 22. december 1981 om gennemførelsesbestemmelser for den  

 fælles ordning for indførsel af hvalprodukter, der er gengivet i bilag 1-2,  

 fastsættes:
 § 1.  Den i henhold til art. 4, jfr. art. 1, i  

 kommissionens forordning (EØF) nr. 3786/ 81 fornødne tilladelse meddeles af  

 fredningsstyrelsen, hvis afgørelser er endelige.
 Stk. 2.  Ansøgningsformular, jfr. art. 6 i kommissionens  

 forordning (EØF) nr. 3786/ 81, fås ved henvendelse til fredningsstyrelsen.
 § 2.  Kontrol med overholdelsen af forordningerne  

 føres af toldvæsenet ved varens indførsel, f.eks. ved fortoldning eller  

 oplæggelse hos private virksomheder i Københavns frihavn.
 § 3.  Fredningsstyrelsen kan, når der er tvivl om,  

 hvorvidt en vare er omfattet af denne bekendtgørelse, eller det i øvrigt  

 skønnes fornødent, kræve, at der foretages en artsbestemmelse af varen.
 § 4.  Overtrædelse af art. 1 i rådets forordning (EØF)  

 nr. 348/ 81 samt art. 1 i kommissionens forordning (EØF) nr. 3786/ 81,  

 straffes med bøde, jfr. naturfredningslovens § 66, stk. 2, med mindre højere  

 straf er forskyldt i henhold til anden lovgivning.
 Stk. 2.  For overtrædelse, der er begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jfr. naturfredningslovens § 66, stk. 3.
 § 5.  Denne bekendtgørelse træder i kraft den 1.  

 september 1982.
 Stk. 2.  Bekendtgørelsen medfører ingen ændringer i  

 miljøministeriets bekendtgørelse nr. 425 af 13. august 1981 om ind- og  

 udførsel af udryddelsestruede vilde dyr og planter.
 § 6.  Bekendtgørelsen gælder ikke for Færøerne.
 Stk. 2.  §§ 1- 4 i bekendtgørelsen gælder ikke, hvor  

 hvalprodukter føres i land i Grønland fra havet.
