Skrivelse om ny bekendtgørelse om sikker elektronisk og telefonisk kommunikation m.v. i arbejdsløshedsforsikringen 1. Om bekendtgørelsen Arbejdsmarkedsstyrelsen har udarbejdet en ny bekendtgørelse om sikker elektronisk og telefonisk kommunikation m.v. i arbejdsløshedsforsikringen, som træder i kraft 17. september 2012.
 Der er ikke udarbejdet en vejledning, og den tidligere gældende vejledning nr. 39 af 26. maj 2003 om sikker elektronisk og telefonisk kommunikation m.v. i arbejdsløshedsforsikringen er samtidig hermed bortfaldet.
Bekendtgørelsen har nr. 901 af 3. september 2012, og den kan ses i Retsinformation (www.retsinfo.dk) Ændringen af bekendtgørelsen skyldes bl.a. organisationsændringer i Beskæftigelsesministeriet.
Videre skal der ikke længere ske en offentlig godkendelse af a-kassernes brug af elektroniske meddelelser og blanketter og af a-kassernes brug af telefonisk indtastede oplysninger fra medlemmet.
Til gengæld skal a-kassernes statsautoriserede revisor en gang årligt afgive en erklæring om, at a-kassens systemer, forretningsgange m.v. opfylder betingelserne for sikker elektronisk og telefonisk kommunikation.
Endelig er der sket nogle sproglige ændringer i bekendtgørelsen.
2. Om sagsudvekslingen mellem a-kasserne og styrelserne Ændringerne i Beskæftigelsesministeriets organisation betyder nogle ændringer med hensyn til sagsudvekslingen i arbejdsløshedsforsikringen.
2.1. A-kassernes sagsudveksling med Arbejdsskadestyrelsen Der sker ikke nogen ændringer i a-kassernes sagsudveksling med Arbejdsskadestyrelsen  Center for Klager om Arbejdsløshedsforsikring.
Udvekslingen af afgørelser og andre dokumenter i arbejdsløshedsforsikringen skal fortsat ske via sagsudveksling@ask.dk.
2.2. A-kassernes sagsudveksling med Arbejdsmarkedsstyrelsen Fra 17. september 2012 skal a-kassernes sagsudveksling med Arbejdsmarkedsstyrelsen altid ske via ams@ams.dk.
Fra den dato skal a-kassen have etableret en sikker e-postadresse til ams@ams.dk, og afgørelser og andre dokumenter i arbejdsløshedsforsikringen skal sendes fra den postkasse.
 Før den nye sikre e-postlinje træder i kraft, skal der gennemføres en test med hver enkelt a-kasse på følgende måde:
a.
Senest onsdag den 29. august 2012 skal alle a-kasser give Arbejdsmarkedsstyrelsen besked om den sikre e-postadresse, som a-kassen vil benytte til sikker udveksling af dokumenter og afgørelser med Arbejdsmarkedsstyrelsen.
Samtidig skal a-kassen oplyse navnet på en kontaktperson, mailadresse og telefonnummer.
A-kassens besked skal sendes til bka@ams.dk.
b.
I ugen fra den 3.  7. september 2012 skal alle a-kasser gennemføre en test af den sikre e-postlinje mellem a-kassen og ams@ams.dk.
A-kassen skal sende 2 mails til ams@ams.dk fra den valgte sikre e-postadresse.
Mailene skal indeholde et dokument, således at styrelsen kan teste, om dokumenter fra a-kassen kan åbnes og læses.
Styrelsen vil besvare de 2 mails, og a-kassen skal på samme måde teste, at styrelsens mails kan åbnes og læses.
Kontaktperson i Arbejdsmarkedsstyrelsen i forbindelse med testen er Pia Sommer, ps@ams.dk, tlf. 35 28 84 72.
2.3. A-kassernes sagsudveksling med Styrelsen for Fastholdelse og Rekruttering (EØS-sager) Der sker ikke nogen ændringer i a-kassernes sagsudveksling med Styrelsen for Fastholdelse og Rekruttering i EØS-sager.
Udvekslingen af afgørelser og andre dokumenter i arbejdsløshedsforsikringen skal fortsat ske via sagsudveksling@penst.dk.
3. Hvilke sager skal hvor? A-kasserne henvises til § 2 og bilag 1 i bekendtgørelse om klage over a-kassens afgørelser med hensyn til, om det er Arbejdsskadestyrelsen, Arbejdsmarkedsstyrelsen eller Styrelsen for Fastholdelse og Rekruttering, der skal behandle den konkrete klagesag i arbejdsløshedsforsikringen.
