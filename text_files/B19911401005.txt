 I medfør af §§ 35 og 51, stk. 4, i lov om jagt og vildtforvaltning, jf.  

 lovbekendtgørelse nr. 801 af 11. december 1987 fastsættes:
Formål § 1.  Bekendtgørelsen har til formål at sikre Årø Kalv  

 og det omgivende søterritorium mod forstyrrelse af hensyn til områdets  

 betydning som ynglelokalitet for en række vandfuglearter.
Afgrænsning § 2.  Årø Kalv Vildtreservat i Sønderjyllands Amt  

 omfatter som angivet på kortbilag:
a.
Følgende landarealer på Årø Kalv: Matr. nr. 1, 3, 5, 6, 86, 176 og 207,  

 Årø, Øsby, samt den herudfor mod øst beliggende strandbred.
b.
Tilvækstarealer til de under litra a. nævnte områder.
c.
Søterritoriet ud for de under litra a. og b. nævnte områder i en  

 afstand af 50 m fra højeste, daglige vandstandslinje, dog mod nord og vest  

 afgrænset af rette linjer mellem den nordligste del af matr. nr. 1 til den  

 vestligste del af henholdsvis matr. nr. 176 og 207 i en afstand af 50 m fra  

 disse, ligeledes regnet fra højeste daglige vandstandslinje.
Reservatbestemmelser § 3.  På vildtreservatets område er ophold og færdsel,  

 herunder sejlads og windsurfing, forbudt i perioden fra 1. marts til og med  

 15. juli.
 Stk. 2.  Bestemmelsen i stk. 1 gælder ikke for:
a.
Ejere/brugere samt disses husstand og personale.
Det er dog ikke  

 tilladt at medtage hunde.
b.
Sejlads i forbindelse med erhvervs- og bierhvervsfiskeri, hvorunder der  

 dog højst må medtages det antal personer, der er nødvendige for fiskeriets  

 gennemførsel.
 § 4.  Det er forbudt at ødelægge eller indsamle æg.
Dispensation og tilsyn § 5.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3 og 4.
 § 6.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 7.  Overtrædelse af bestemmelserne i §§ 3 og 4  

 straffes med bøde, medmindre strengere straf er forskyldt efter den øvrige  

 lovgivning.
 § 8.  Bekendtgørelsen træder i kraft den 1. maj 1991.
