Paa derom af Ministeriet for offentlige Arbejder nedlagt allerunderdanigst  

 Forestilling har det under 23de Marts d.
A. allernaadigst Behaget Hans  

 Majestæt Kongen at meddele D'Hrr.: Overretssagfører V.
M.
Amdrup af  

 Kjøbenhavn, Grosserer F.
Andersen af Kjøbenhavn, Kaptajn af Ingeniørkorpsets  

 Forstærkning I.
F.
Brandt af Hellerup, Skindhandler A.
Børgesen af Helsingør,  

 Proprietær V.
Bille Hansen af Rosendal, Gaardejer og Hotelejer J.
Bonde af  

 Hornbæk, Grosserer V.
Foss af Kjøbenhavn, Postmester C.
Hagen af Hellebæk,  

 Sagfører V.
Hansen af Helsingør, Forpagter L.
Harboe af Hellebækgaard,  

 Proprietær 0. Kerrn af Hellebæk, Proprietær W.
Krogh af Borsholm, Havnefoged  

 H.
Kuhlmann af Hornbæk, Sognefoged H.
P.
Nielsen af Horneby, Direktør S.  

 Nichum af Helsingør, Professor V.
E.
Maar af Kjøbenhavn, Tømmermester  

 Søegaard-Petersen af Helsingør, Sognepræst E.
A.
Sperling af Hornbæk, Købmand  

 C.
Sturup af Helsingør, Konsul S.
Stilling af Helsingør, cand. theol.,  

 Forfatter A.
Svedstrup af Hellebæk, Hotelejer R.
A.
Wintle af Aalsgaarde og  

 Købmand N.
H.
Vejby-Nielsen af Helsingør følgende Eneretsbevilling til Anlæg  

 og Drift af en Jærnbane fra Helsingør til Hornbæk:
 Vi Christian den Niende , af Guds Naade Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg.
 Gøre vitterligt:
At Vi efter derom indgivet Andragende i Overensstemmelse med Lov Nr. 88 af  

 8de Maj 1894 allernaadigst ville have forundt og bevilget Overretssagfører V.  

 M.
Amdrup af Kjøbenhavn, Grosserer F.
Andersen af Kjøbenhavn, Kaptajn af  

 Ingeniørkorpsets Forstærkning Os elskelig Hr.
Jacob Frederik Brandt, Ridder  

 af Dannebrog, af Hellerup, Skindhandler A.
Børgesen af Helsingør, Proprietær  

 V.
Bille Hansen af Rosendal, Gaardejer og Hotelejer Joh.
Bonde af Hornbæk,  

 Grosserer V.
Foss af Kjøbenhavn, Postmester C.
Hagen af Hellebæk, Sagfører V.  

 Hansen af Helsingør, Forpagter L.
Harboe af Hellebækgaard, Proprietær 0.  

 Kerrn af Hellebæk, Proprietær W.
Krogh af Borsholm, Havnefoged H.
Kuhlmann af  

 Hornbæk, Sognefoged H.
P.
Nielsen af Horneby, Direktør S.
Nichum af  

 Helsingør, Professor ved den kongelige Veterinær- og Landbohøjskole, Os  

 elskelig Hr.
Valdemar Emil Maar, Ridder af Dannebrog, af Kjøbenhavn,  

 Tømmermester Søegaard-Petersen af Helsingør, Sognepræst E.
A.
Sperling af  

 Hornbæk, Købmand C.
Sturup af Helsingør, Konsul S.
Stilling af Helsingør,  

 cand. theol., Forfatter A.
Svedstrup af Hellebæk, Hotelejer R.
A.
Wintle af  

 Aalsgaard og Købmand N.
H.
Vejby-Nielsen af Helsingør Eneret til at anlægge  

 en Jærnbane fra Helsingør til Hornbæk, samt til indtil 1ste Januar 1990 at  

 benytte denne til Befordring af Personer og Gods ved Hjælp af Lokomotiver,  

 idet Vi dog ville have Staten forbeholdt Eneret til Jærnbanetransporten  

 mellem de Punkter Paa Statsbanerne, med hvilke førstnævnte Bane ved  

 Forbindelse med andre Jærnbaner maatte komme i Berøring.
 Bevillingen meddeles derhos paa følgende Betingelser:
 I.
§ 1 Banen bygges som let Lokomotivbane.
Indhegning af Banen og Anbringelse af  

 Led ved Vejoverkørsler vil i Reglen kunne bortfalde undtagen paa enkelte  

 stærkt befærdede Punkter.
 Angaaende Banens Retningslinie og Bygningsmaade ere Bevillingshaverne i  

 øvrigt underkastede vedkommende Ministers Bestemmelse paa Grundlag af de af  

 Bevillingshaverne forelagte fuldstændige Planer til Anlæget.
 Endvidere skulle Bevillingshaverne være underkastede Ministerens  

 Bestemmelse om Banens Forsyning med alt Tilbehør, derunder de til dens første  

 Anlæg fornødne Lokaler for Told-, Post og Telegrafvæsen.
 Vilkaarene for Banens Tilslutning til Statsbanernes Station ved Helsingør  

 eller for en Medafbenyttelse af denne og af Helsingør Havnespor fastsættes af  

 Ministeren.
§ 2 Bevillingshaverne ere pligtige at meddele Ministeren alle af denne begærte  

 Oplysninger angaaende Tilvejebringelsen af den udover Statskassens Bidrag  

 (jfr. § 14) fornødne Anlægskapital.
Senest inden 1ste Juni 1904 skulle de  

 derhos godtgøre, at mindst 10 pct. af denne Del af Anlægskapitalen er til  

 Stede.
I modsat Fald er Bevillingen forbrudt.
§ 3 Ekspropriationen af de til Baneanlægget fornødne Grunde m. m. foretages i  

 Henhold til Reglerne i Forordningen af 5te Marts 1845. For saa vidt der til  

 Anlægget maatte blive indtaget Grunde, der tilhøre Staten, gives fuldt  

 Vederlag for disse.
Udbetalingen af Erstatninger til de skadelidende, af Diæter og Befordrings  

 udgifter til Medlemmerne af Besigtigelses-, Ekspropriations- og  

 Taksationskommissioner m. v. sker efter nærmere Bestemmelse af Ministeren.  

 Hvis det af denne forlanges; at Udbetalingen skal ske gennem Statskassen,  

 skulle Bevillingshaverne være pligtige at stille et Beløb af indtil 30,000  

 Kr. pr.
Mil af Banens Længde til Ministerens Raadighed samt desuden paa  

 forlangende efter Haanden at udrede det Beløb, som Ministeren anser fornødent  

 til disse Udgifters Dækning, saaledes at Statskassen ingen Sinde kommer til  

 at staa i Forskud hertil for Bevillingshaverne.
Skulde disse ikke udrede de  

 saaledes forlangte Beløb inden Udløbet af de Tidsfrister, som Ministeren i  

 saa Henseende maatte fastsætte, skal Vor Regering være berettiget til herfor  

 at holde sig til den af Bevillingshaverne stillede Sikkerhed, jfr. § 11, og  

 til at standse Jærnbaneanlægget.
§ 4 Alle Arbejder ved Bygningen af Banen med Tilbehør skulle, for saa vidt  

 ikke anderledes at Ministeren bestemmes, udbydes i Licitation i Henhold til  

 Betingelser, der approberes af Regeringens tekniske Kontrol, jfr. § 7.
Bevillingshaverne ere pligtige at drage Omsorg for, at der til Udførelse  

 af disse Arbejder ikkun anvendes indenlandsk Arbejdskraft.
Undtagelse herfra  

 kan kun finde Sted under særlige Forhold og med udtrykkeligt Samtykke af  

 fornævnte Kontrol.
 Uden tvingende Nødvendighed maa der ikke arbejdes ved Anlægget paa Søn- og  

 Helligdage.
 Bevillingshaverne skulle paase, at alle Arbejderne ved Anlægget af  

 vedkommende Entreprenør holdes forsikrede mod Ulykkestilfælde under Arbejdet  

 i et i Medfør af Lov af 7de Januar 1898 anerkendt Forsikringsselskab.
 Bevillingshaverne ere pligtige at underkaste sig samt ere ansvarlige for  

 Overholdelsen af de Bestemmelser, som af Ministeren maatte blive trufne til  

 Sikkerhed for Udbetaling af tilgodehavende Løn til Arbejderne ved Banens  

 Anlæg.
 Ved Anlæggets Udførelse bliver særlig at iagttage:
at ingen af de Fortidsminder, Stendysser, Høje eller Borgpladser,  

 som ligge i den afstukne Jærnbanelinie, sløjfes eller afgraves, uden at der  

 forinden i betimelig Tid er givet Direktionen for Nationalmuseet Lejlighed  

 til at foranstalte en planmæssig Undersøgelse af vedkommende Oldtidsminde; at der saa vidt muligt drages Omsorg for, at ingen Materialier af  

 Jord, Sten eller Grus tages fra Fortidsminder af ovennævnte Art, som ligge i  

 større eller mindre Afstand fra Banelinien, uden at ovennævnte Direktion  

 forinden har afgivet Erklæring om, hvor vidt Mindesmærket fortjener at  

 fredlyses, samt at alle de Oldsager, der under Arbejdernes Udførelse maatte findes  

 i Jorden, enkeltvis eller samlede, afleveres til den tekniske Kontrol for af  

 denne at indsendes til Nationalmuseet, fra hvilket der, saafremt Sagerne  

 beholdes. vil blive udbetalt Finderen en passende Ducør.
 Overtrædelse af ovennævnte Forpligtelser vil medføre Bødestraf efter  

 nærmere Bestemmelse af Ministeren.
§ 5 Til Overholdelse af Orden og Sikkerhed under Banens Bygning vil, saa vidt  

 saadant af Regeringen maatte anses fornødent, blive anordnet et eget  

 Politiopsyn, hvis Indretning nærmere fastsættes af Regeringen, efter at der  

 er givet Bevillingshaverne Lejlighed til at ytre sig herover.
 Dette Politis Anordninger inden for Grænserne af dets Omraade og Myndighed  

 skulle Bevillingshaverne være pligtige at underkaste sig.
 Alle med dette Politi forbundne Udgifter udredes af Bevillingshaverne.
§ 6 Den almindelige Kontrol fra Regeringens Side med Hensyn til det hele Anlæg  

 og Overholdelsen af de derom gældende Bestemmelser vil blive ført af den af  

 Os beskikkede Kommissarius.
Alle Forhandlinger mellem Regeringen og Bevillingshaverne ske gennem denne  

 Embedsmand.
Til ham indsendes saaledes alle Skrivelser og Andragender fra  

 Bevillingshaverne til Regeringen.
Kommissarius og de under ham fungerende  

 Medhjælpere skulle til enhver Tid have fri Adgang til alle Dele af Anlægget,  

 og der skal af Bevillingshaverne meddeles Kommissarius alle de Oplysninger,  

 som han maatte fordre.
Han skal have Myndighed til at paatale og standse  

 ethvert Foretagende fra Bevillingshaverens Side, som han anser stridende mod  

 de fastsatte Bestemmelser og gældende Love og Anordninger eller uforeneligt  

 med den og offentlige Sikkerhed.
Hans Paatale i saa Henseende skal  

 uvægerligen tages til Følge, indtil Sagen i fornødent Fald efter  

 Bevillingshavernes Forlangende er afgjort ved Ministerens Resolution.
§ 7 Udøvelsen af den specielle tekniske Kontrol med Anlægget vil af Ministeren  

 blive overdragen til en Ingeniør.
Til denne have Bevillingshaverne at  

 indsende alle Planer, Tegninger m. v. til Approbation, ligesom i  

 Almindelighed alt, hvad der angaar Arbejdernes Udførelse, vil blive paaset af  

 denne tekniske Kontrol paa Regeringens Vegne i Overensstemmelse med den  

 Instruktion, som af Ministeren gives samme.
Alle Planer, Kort og Tegninger  

 skulle indsendes in duplo, hvorefter det ene Eksemplar sendes tilbage til  

 Bevillingshaverne med Kontrollens Paategning.
Den kontrolerende Ingeniør og dennes Medhjælpere skulle til enhver Tid  

 have fri Adgang til alle Dele af Anlægget og til de Steder, hvor der  

 arbejdes, og der skal af Bevillingshaverne gives dem alle de Oplysninger, som  

 mundtlig eller skriftlig maatte fordres med Hensyn til Anlægget og Arbejderne  

 paa samme m. v.
Kontrollen skal have Myndighed til at foretage alle de efter  

 dens Skøn nødvendige Undersøgelser og Prøver med de leverede Materialier, de  

 udførte Arbejder m. m., samt til i dette Øjemed at kræve den fornødne Bistand  

 af Bevillingshaverne.
Kontrollen er berettiget til at forkaste de af  

 Bevillingshaverne foreslaaede Konstruktioner eller leverede Materialier, som  

 den anser for uskikkede til Øjemedet, og til at fordre enhver Del af  

 Arbejdet, som den anser for ufyldestgørende, omgjort.
 Bevillingshaverne kunne indanke de af den tekniske Kontrol givne Paalæg  

 for Ministeren, men ere pligtige til, naar saadant forlanges af Kontrollen,  

 foreløbig at rette sig efter dennes Paalæg uden at kunne fordre nogen  

 Erstatning for det herved mulig paaførte Tab.
§ 8 Anlægget af Banen skal fremmes saaledes, at den i alt væsenlig er færdig  

 og under Iagttagelse af de nedenfor i § 9 givne Forskrifter i sin hele  

 Udstrækning kan aabnes for Driften efter en fuldstændig Driftsplan senest 4  

 Aar efter denne Bevillings Dato.
Saafremt denne Termin ikke iagttages, skal  

 Bevillingen være forbrudt, med mindre det godtgøres, at Terminens  

 Overholdelse er bleven umuliggjort ved Bevillingshaverne utilregnelige  

 Omstændigheder, saasom Naturbegivenheder, Arbejdsstandsninger eller andet  

 deslige.
§ 9 Banen maa ikke aabnes for Driften, førend Tilladelse dertil er meddelt af  

 Ministeren og der ved anstillede Prøver og Undersøgelser er opnaaet Vished  

 for, at Anlægget med Tilbehør samt det fornødne Driftsmateriel er af god  

 Beskaffenhed og det fornødne Tjenestepersonale tilstrækkeligt indøvet.
§ 10 De ved Førelsen af Regeringens Tilsyn med Banens Anlæg foranledigede  

 Udgifter afholdes af Bevillingshaverne og henregnes ikke til Anlægskapitalen  

 i Henhold til nedenstaaende § 13. Ministeren bestemmer, hvilke Udgifter, der  

 henhøre herunder.
§ 11 Førend nogen Del af Anlæget paabegyndes, skulle Bevillingshaverne supplere  

 det inden Bevillingens Udfærdigelse stillede Depositum af 10,000 Kr. til  

 40,000 Kr. i saadanne Effekter, som Ministeren vil tage for gode.
Det  

 saaledes stillede Depositum skal tjene Regeringen til Sikkerhed for de  

 ovenanførte Betingelsers Opfyldelse, og skulde Regeringen være nødsaget til  

 at gøre sig betalt i samme, skulle Bevillingshaverne være forpligtede til  

 under Bevillingens Fortabelse uden Ophold at supplere Sikkerheden til det  

 nævnte Beløb.
Den stillede Sikkerhed bliver, for saa vidt den ikke benyttes  

 til Dækning af Statskassens Krav paa Bevillingshaverne, at tilbagebetale,  

 naar hele Anlægget er fuldført og aabnet for Driften overensstemmende med de  

 foranførte Bestemmelser.
§ 12 Forbrydes Bevillingen, hjemfalde de af Bevillingshaveren deponerede Beløb,  

 jfr. § 11, til Statskassen.
 II.
§ 13 Senest 6 Maaneder efter Banens Aabning for Driften bliver der af  

 Bevillings haverne at forelægge Ministeren et fuldstændigt Regnskab over den  

 hele til Anlægget anvendte Anlægskapital, beregnet paa den i fornævnte Lov  

 Nr. 88 af 8de Maj 1894 § 3, 1ste Stykke, ommeldte Maade.
For saa vidt  

 Udbetaling af Erstatningsbeløb m. v. i Anledning af de til Baneanlægget  

 fornødne Grunde har fundet Sted gennem Statskassen, jfr. ovenfor § 3, 2det  

 Stykke, bliver dog Regnskabet herover at aflægge ved Kommissarius; imod dette  

 Regnskab, i hvilket der ikke bliver at beregne Bevillingshaverne nogen Rente  

 af de af dem indbetalte Summer, skulle de ikke med Retsvirkning kunne  

 fremsætte nogen Indsigelse.
 Bevillingshaverne ere forpligtede til at give den, der paa Ministerens  

 Vegne reviderer det af Bevillingshaverne aflagte Anlægsregnskab, Adgang til  

 at gennemgaa de ved Anlægget førte Bøger, ligesom de uvægerlig have at  

 meddele alle af Ministeren eller Revisor i øvrigt begærte Oplysninger  

 vedkommende Regnskabet.
§ 14 Af Statskassen ydes til Baneanlægget et Bidrag, udgørende Halvdelen af den  

 hele til Anlægget i Følge aflagt Regnskab bevislig anvendte Anlægskapital  

 (jfr. § 13).
Forskud paa Statskassens Bidrag kunne efter Ministerens nærmere  

 Bestemmelse ydes Bevillingshaverne paa disses Begæring, efter Haanden som  

 Anlægget skrider frem, og i Forhold til Størrelsen af de af Bevillingshaverne  

 alt anvendte Bekostninger paa Anlægget.
Endelig Afregning med Hensyn til  

 Bidraget finder Sted snarest muligt efter, at Anlægsregnskabet ved  

 Ministerens Foranstaltning er revideret.
§ 15 For Statskassens Bidrag til Anlægget efter foranstaaende § 14 bliver der  

 af Bevillingshaverne at udstede særlig Forskrivning, i Følge hvilken  

 Statskassen for sit Bidrag nyder samme Ret som de almindelige Bidrag fra  

 Kommuner eller private.
 Det er Bevillingshaverne forbudt at optage Laan mod Prioritet i  

 Baneanlægget med Tilbehør, ligesom der efter nærværende Bevillings  

 Overdragelse til et Aktieselskab, jfr. § 35, ikke for nogen Del af  

 Aktiekapitalen vil kunne udstedes Fortrinsaktier.
 III.
§ 16 Alle Medlemmerne af Bestyrelsen for Banen saavel som alle ved denne  

 ansatte skulle have dansk Indfødsret og være danske Undersaatter.
 Ingen kan ansættes i en overordnet Stilling ved Banen, førend Kommissarii  

 Samtykke til Ansættelsen er erhvervet.
 Alle ved Banens Drift ansatte skulle holdes forsikrede mod Ulykkestilfælde  

 under deres Arbejde i et i Medfør af Lov af 7de Januar 1898 anerkendt  

 Forsikringsselskab.
§ 17 Tilsynet fra Regeringens Side med Banen efter dens Anlæg samt med dens  

 Drift saavel i økonomisk som i teknisk Henseende føres af Kommissarius  

 overensstemmende med den for ham af Ministeren udfærdigede Instruks.
 Anser Ministeren det nødvendigt, kan han derhos beskikke en sagkyndig Mand  

 til at bistaa Kommissarius ved det specielle tekniske Tilsyn med Banen og  

 Driftsmateriellet.
 De nævnte Embedsmænd skulle have fri Adgang til Banen og dens Tilbehør  

 samt fri Befordring paa Banen, og Bevillingshaverne skulle være pligtige at  

 meddele dem enhver af dem begært Oplysning vedkommende Banen og dens Drift og  

 rette sig efter de af dem givne Paalæg, dog under Rekurs til Ministeren.
 Udgifter til det her omhandlede Tilsyn ere Bevillingshaverne uvedkommende.
§ 18 Bevillingshaverne ere underkastede Ministerens Bestemmelse om de fornødne  

 Foranstaltninger til at hindre Ildsvaade paa de til Banen stødende  

 brandfarlige Arealer.
 I øvrigt vil der af Ministeren til Opretholdelse af Orden og Sikkerhed for  

 Færdselen paa Banen blive udfærdiget et Ordensreglement, som bliver uvægerlig  

 at følge under Banens Benyttelse.
§ 19 Der forbeholdes Ministeren Approbation paa Planen for de ordinære  

 Jærnbanetogs Anordning og Gang samt Ret til deri senere at bestemme saadanne  

 Forandringer, som han maatte anse nødvendige eller nyttige.
§ 20 Paa Banens Takster og Reglementer for Befordring af Personer, Gods og  

 Kreaturer saa vel som Lønningsreglement og Uniformsreglement forbeholdes  

 ligeledes Ministerens Approbation.
Samtlige Instrukser og øvrige Reglementer for Tjenesten paa Banen blive at  

 forelægge Kommissarius, førend de træde i Kraft.
De Forandringer, han maatte  

 fordre foretagne i dem, have Bevillingshaverne at tage til Følge.
§ 21 Med Hensyn til Bevillingshavernes Erstatningspligt for Skade paa Personer  

 og Gods forholdes efter Lov om Erstatningsansvar for Skade ved Jærnbanedrift  

 af 26de Marts 1898.
I Tilfælde af Overtrædelse fra Bevillingshavernes Side af de for Banens  

 Drift approberede Reglementer, Instrukser m. v., ligesom også, naar Ulykker  

 maatte indtræffe, der af Ministeren skønnes at være Bevillingshaverne  

 tilregnelige, uden at der dog findes Anledning til offentlig Paatale, kan  

 Ministeren paalægge Bevillingshaverne en Mulkt, som bliver at udrede uden al  

 Rettergang.
Dette gælder ogsaa for Overtrædelser af nærværende Bevilling, for  

 saa vidt disse ikke efter Bevillingens eget Indhold maatte medføre yderligere  

 Virkninger.
§ 22 Bevillingshaverne ere pligtige under en Mulkt, hvis Størrelse og  

 Anvendelse bestemmes af Ministeren, stedse at holde Banen med alt Tilbehør i  

 uformindsket og forsvarlig Stand, overensstemmende med de for dens Anlæg og  

 Drift fastsatte Regler.
Naar Driften maatte kræve det, skal Ministeren kunne  

 paalægge Bevillingshaverne at udvide Banens Driftsmateriel og Inventar.
 For saadanne Forandringer eller Udvidelser af Post-, Telegraf- og  

 Toldvæsenets Lokaler, som efter disses første Indretning maatte blive  

 paalagte Bevillingshaverne, skulle disse nyde en passende Godtgørelse efter  

 vedkommende Ministers Bestemmelse.
§ 23 Saavel ved Banens Anlæg som senere under dens Drift skulle  

 Bevillingshaverne underkaste sig vedkommende Ministers Fordringer med Hensyn  

 til, hvad der skal iagttages i Henseende til Undersøgelse og Transport af  

 toldpligtigt Gods, samt med Hensyn til Afgivelse og Indretning af Vogne for  

 Brev- og Pakkeposten.
 For Posternes Transport nyde Bevillingshaverne Godtgørelse efter en af  

 vedkommende Minister fastsat Takst.
Bevillingshaverne skulle, hvis saadant af Ministeren forlanges, til  

 Jærnbanetelegraf anvende Stænger, præparerede efter en af Ministeren angiven  

 Metode, og af saadanne Dimensioner, at Statstelegrafens Linier derpaa, om  

 ønskes, kunne anbringes.
Hvis Stængerne saaledes af Statstelegrafen benyttes,  

 overtager denne Stængernes Vedligeholdelse for saa lang Tid, som den benytter  

 dem.
Telegrafapparaterne, der anvendes, skulle, hvis det af Ministeren  

 forlanges, være af den Konstruktion, som benyttes ved Statstelegrafen, og de  

 dermed forsynede Jærnbanestationer skulle paa Forlangende af Ministeren kunne  

 benyttes til offentlig Korrespondance paa Betingelser, der nærmere fastsættes  

 af ham. - Saafremt der til Banens Tjeneste med Ministerens Samtykke maatte  

 blive benyttet Telefonanlæg, skulle Bevillingshaverne herved være  

 underkastede lignende Bestemmelser som foran fastsat med Hensyn til  

 Telegrafanlæg.
§ 24 Det forbeholdes Regeringen i Krigstid at bestemme Betingelserne for Banens  

 Benyttelse til Befordring af Tropper eller til andet militært Øjemed.
 For Beskadigelser af Banen m. v. i Krigstilfælde, hvad enten de ske ved  

 Fjenden, eller de foretages til Landets Forsvar, paahviler der ikke  

 Statskassen nogen Erstatningspligt.
 De Bevillingshaverne tilkommende Rettigheder forblive i øvrigt i Krigstid  

 sikrede i deres fulde Omfang.
§ 25 Bevillingshaverne skulle være pligtige at underkaste sig de Bestemmelser,  

 som af Ministeren maatte træffes med Hensyn til civile og militære  

 Myndigheders Adgang til under Udførelse af deres Tjenesteforretninger at  

 betræde Banens Terræn.
§ 26 I det Tilfælde, at Regeringen skulde agte selv at anlægge eller at  

 tillægge andre Bevillinger til Anlæg af Jærnbaner, der ønskes satte i  

 Forbindelse med den her omhandlede Jærnbane, skulle Bevillingshaverne være  

 underkastede de Bestemmelser, som i Betingelserne for den gensidige  

 Tilslutning og Drift fastsættes af Ministeren.
§ 27 Til Sikkerhed for Banens fortsatte og uforstyrrede Drift efter dens  

 Aabning for Færdselen skulle Bevillingshaverne være forpligtede til at danne  

 en Reserve- og Fornyelsesfond, svarende til 10 pct. af Anlægskapitalen (jfr.  

 § 13). Større Fornyelser og Udvidelser af Anlægget med Tilbehør kunne kun med  

 Ministerens Billigelse afholdes af Fonden og kun, for saa vidt denne derved  

 ikke bringes ned under 5 pct. af Anlægskapitalen.
Naar der er gjort Brug af  

 nogen Del af Fonden, skal den af Banens Overskud bringes op til sin  

 oprindelige Størrelse, førend der kan udbetales Udbytte til Bidragyderne,  

 eventuelt Aktionærerne.
Saa længe Fonden ikke er bragt op til 5 pct. af  

 Anlægskapitalen, skal dertil henlægges 40 pct af det aarlige Driftsoverskud,  

 derefter 10 pct. af samme, indtil Fonden er bragt op til 10 pct. af  

 Anlægskapitalen.
 Reserve- og Fornyelsesfonden gøres rentebærende efter en Ministeren af  

 Bevillingshaverne forelagt Plan.
 Alle Fonden tilhørende Værdipapirer skulle forsynes med Paategning af  

 Kommissarius om deres Bestemmelse.
§ 28 Hvert Aar inden en af Ministeren fastsat Frist skal til dennes Approbation  

 indsendes af Bevillingshaverne et Overslag over Banens Drift i det  

 paafølgende Driftsaar, dette beregnet saaledes, som af Ministeren nærmere  

 bestemmes.
De Forandringer, som Ministeren foretager i Budgettet, ere  

 Bevillingshaverne pligtige at tage til Følge, ligesom de ere uberettigede til  

 uden Ministerens Approbation at afholde Udgifter, som ikke have Hjemmel i det  

 approberede Budget, eller at overskride de deri opførte Summer.
§ 29 Senest 3 Maaneder efter Udgangen af hvert Driftsaar have Bevillingshaverne  

 at indsende til Ministeren et i Henhold til det approberede Budget affattet,  

 specificeret og dokumenteret Regnskab over Banens Indtægter og Udgifter i det  

 forløbne Driftsaar.
Forinden dette Regnskab ved Ministerens Foranstaltning er  

 revideret og befundet rigtigt, kan intet Udbytte udbetales.
 IV.
§ 30 Bevillingshaverne skulle være uberettigede til uden Ministerens Samtykke:
§ 31 Bevillingshaverne ere forpligtede til at underkaste sig alle de  

 almindelige Love og Anordninger, som for Tiden ere eller herefter maatte  

 blive gældende for Jærnbaners Anlæg og Drift i Kongeriget Danmark.
 Bevillingshavernes Værneting er den kongelige Landsover- samt Hof- og  

 Stadsret i Kjøbenhavn.
 V.
§ 32 Der tilstaas Bevillingshaverne følgende Rettigheder og Begunstigelser med  

 Hensyn til det heromhandlede Anlæg:
a.
De til Baneanlægget benyttede Grunde samt derpaa til Anlægget opførte  

 Bygninger fritages for alle ellers paa Grunde og Bygninger hvilende kongelige  

 Skatter, Afgifter og Byrder.
b.
Afslutning af Overenskomster i Anledning af Banens første Anlæg som og  

 Udstedelse og Overdragelse af Aktiebreve og Forsikringer til Statskassen og  

 til Kommunerne eller private, som have ydet Bidrag til Anlægget, jfr. § 15,  

 kunne foregaa uden Brug af stemplet papir c.
Der indrømmes Bevillingshaverne Godtgørelse for Indførselstold af de  

 Genstande, som anvendes til Anlægget af Banen og dennes første Forsyning med  

 Driftstilbehør, dog at Bevillingshaverne i Henseende til Bevislighederne for  

 det indførtes Værdi og Anvendelse efter Bestemmelsen saavel som til  

 Kontrollen hermed ville have at underkaste sig de Forskrifter, som herom  

 gives af Ministeren.
§ 33 Efter 25 Aars Forløb fra Banens Aabning i hele sin Udstrækning, skal  

 Staten være berettiget til at overtage Banen med Tilbehør og med derpaa  

 hvilende Forpligtelser enten mod Udredelsen af et Vederlag lig det  

 tyvedobbelte af Gennemsnittet af Banens Nettoudbytte i de sidste 3 Aar, der  

 gaa forud for det Aar, i hvilket den forlanges overdraget til Staten, eller  

 mod Udredelsen af en Sum, der svarer til den Kapital, som bevislig er anvendt  

 til Anlægget af Banen.
Der forbeholdes Staten Valget mellem disse to  

 Overdragelsesmaader, og kan der i begge Tilfælde efter uvillige Mænds Skøn  

 fradrages i Vederlaget et passende Beløb, saafremt Banen med Tilbehør ikke  

 paa Overdragelsens Tid i enhver Henseende findes i fuldstændig og vel  

 vedligeholdt Stand.
Regeringen skal imidlertid være berettiget til inden det ovennævnte  

 Tidspunkt at fordre sig Banen overdraget efter de ovenanførte Bestemmelser,  

 saafremt Driften uden uafvendelig Nødvendighed og uden Regeringens Samtykke  

 afbrydes, ligesom Regeringen i et saadant Tilfælde ogsaa skal være berettiget  

 til at etablere en midlertidig Drift for Bevillingshavernes Regning og paa  

 deres Risiko, og vedblive dermed, indtil Bevillingshaverne paa fyldestgørende  

 Maade godtgøre at være i Stand til selv at fortsætte Driften.
Mod det af  

 Regeringen for den midlertidige Drift aflagte Regnskab kan der ikke med  

 Retsvirkning rejses nogen Indsigelse af Bevillingshaverne.
§ 34 I Tilfælde af Meningsulighed mellem Ministeren og Bevillingshaverne om,  

 hvorledes Banens Nettoudbytte skal beregnes, skal Sagen i Mangel af mindelig  

 Overenskomst afgøres ved Voldgift.
I dette Øjemed vælger hver af Parterne en  

 Voldgiftsmand.
Naar disse Mænd blive enige om en Afgørelse, er denne  

 forbindende for begge Parter, men blive de ikke enige, tilkalder Ministeren  

 en i de paagældende Forhold særlig kyndig Mand, ved hvis Afgørelse det da  

 skal have sit endelige Forblivende.
Denne skal ved sin Afgørelse ikke være  

 bunden til at tage en af Parternes Paastande til Følge eller til at vælge  

 mellem de tvende Voldgiftsmænds Kendelser.
Ved Voldgiftskendelsen bestemmes  

 det tillige, hvilken af Parterne der skal bære Udgifterne ved Voldgiften.
 VII.
§ 35 Nærværende Bevilling skal, senest samtidig med, at Banen aabnes for  

 Driften, overdrages til et Selskab, der repræsenterer Andelshaverne i Banen  

 og som indtræder i alle de oprindelige Bevillingshavere tilkommende  

 Rettigheder og paahvilende Forpligtelser.
 Det forbeholdes Ministeren efter Forslag af Bevillingshaverne at fastsætte  

 de fornødne Bestemmelser for et saadant Selskab, derunder Regeringens Andel i  

 og Kontrol med Bestyrelsen af Selskabets Anliggender, Banens og Driftens  

 Bestyrelse m.v.
§ 36 Med Hensyn til Bevillingens Fortolkning skulle Bevillingshaverne være  

 underkastede Ministerens Kendelse.
 Hvorefter alle vedkommende sig allerunderdanigst have at rette.
 Givet paa Amalienborg, den 23de Marts  

 1903.
Under Vor Kongelige Haand og Segl Christian R (L.
S.) C.
Hage.
 Hvilket herved bringes til almindelig Kundskab.
 Ministeriet for offentlige Arbejder, den  

 24de Marts 1903.
F.
Hage.
R.
Howard Grøn.
