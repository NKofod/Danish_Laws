Skriftlig fremsættelse (15. januar  

 2003) Ministeren for ligestilling Herved tillader jeg mig for Folketinget at  

 fremsætte:
Forslag til lov om ændring af lov om ligestilling  

 af kvinder og mænd (Ligestillingsnævnet gøres permanent og  

 sagsområdet udvides) (Lovforslag nr.
L 124).
Det foreslås, at Ligestillingsnævnet  

 gøres permanent uden ændringer i den sammensætning og  

 kompetence, som Nævnet har i henhold til loven, dog med et forslag om  

 en tilføjelse i lovens § 19, sådan at Nævnet fremover  

 også skal kunne behandle klager over forskelsbehandling i henhold til  

 lov om børnepasningsorlov.
Børnepasningsorlovslovens  

 bestemmelse om beskyttelse mod afskedigelse under børnepasningsorlov  

 findes i vidt omfang at svare til bestemmelsen i ligebehandlingsloven om  

 beskyttelse på grund af graviditet og barselsorlov.
Nævnet blev oprettet i 2000 for en to-årig  

 forsøgsperiode.
Ved at ophæve revisionsbestemmelsen gøres  

 nævnet permanent.
På denne måde sikres borgernes  

 retssikkerhed ved fortsat at have en nem og gratis adgang til at kunne klage  

 over forskelsbehandling på grund af køn.
Det er estimeret at  

 udgifterne til drift af nævnet i 2003 vil være 600.000 kr.
 Lovforslaget vurderes ikke at have erhvervsmæssige  

 eller miljømæssige konsekvenser og indeholder ikke EU-retlige  

 aspekter.
 Lovforslaget foreslås at træde i kraft 1. maj  

 2003.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
