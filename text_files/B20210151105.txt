Bekendtgørelse om ændring af bekendtgørelse om afvikling af større arrangementer på Kulturministeriets område i forbindelse med håndtering af covid-19 § 1 I bekendtgørelse nr. 1265 af 11. juni 2021 om afvikling af større arrangementer på Kulturministeriets område i forbindelse med håndtering af covid-19 foretages følgende ændringer:
 1. I § 1, stk. 1, nr. 5, ændres »100« til: »250«.
 2. § 3, stk. 1, affattes således:
»Fysiske eller juridiske personer, herunder offentlige myndigheder, der er ansvarlige for udendørs arrangementer omfattet af § 1, stk. 1, nr. 2, skal sikre, at lokaliteten, hvor arrangementet afvikles, er opdelt i klart adskilte sektioner med mindst 2 m2 pr. tilskuer eller publikum, og egne ind- og udgange og egne servicefaciliteter (salgs-, sanitets- og garderobeområder m.v.). Det skal sikres, at der maksimalt tillades adgang for 1.000 tilskuere eller publikummer i hver sektion, og at tilskuere eller publikummer i en sektion ikke tillades adgang til en anden sektion.
Det skal sikres, at der maksimalt er 5.000 tilskuere eller publikummer til stede ved arrangementet samtidig. 3. pkt. gælder ikke for udendørs fanzonearrangementer i forbindelse med EURO 2020, der er arrangeret helt eller delvist af DBU og afvikles i Københavns Kommune.« 3. § 3, stk. 2, ophæves.
 Stk. 3 bliver herefter stk. 2.
 4. I § 6, stk. 2, 1. pkt., ændres »4 m2« til: »2 m2«.
 5. I § 13, stk. 3, ændres »31. august« til: »1. september«.
§ 2 Bekendtgørelsen træder i kraft den 1. juli 2021.
