Nr LSF 152 Forslag til Lov om fødevarekvalitet Fremsat af fødevareministeren (Henrik Dam Kristensen) den 29. januar 1997 Vedtaget ved tredjebehandling den 22. maj 1997 Lov nr. 402 af 10/06/1997 § 1. Ministeren for fødevarer, landbrug og fiskeri bemyndiges til  

 at iværksætte en frivillig mærkningsordning til fremme af produktion og  

 afsætning af landbrugs- og fiskeriprodukter af særlig høj kvalitet.
 § 2. Ministeren for fødevarer, landbrug og fiskeri fastsætter,  

 hvilke produkter der er omfattet af mærkningsordningen.
Stk. 2. For det enkelte produkt omfattet af mærkningsordningen  

 skal der opstilles objektive kvalitetskriterier, der fastlægger krav til  

 produktion, forarbejdning m.v.
Disse krav skal ligge ud over de krav, som  

 gælder i henhold til lovgivningen i øvrigt.
 Stk. 3. Importerede produkter, herunder levende dyr, kan omfattes  

 af mærkningsordningen, hvis der foreligger dokumentation for, at produktet er  

 produceret og tilberedt eller dyret opvokset i overensstemmelse med de i  

 medfør af loven fastsatte regler og krav.
 Stk. 4. Ministeren for fødevarer, landbrug og fiskeri kan  

 beslutte, at importerede produkter kan omfattes af mærkningsordningen, hvis  

 de i oprindelseslandet er omfattet af en kvalitetsordning, der efter en  

 konkret vurdering for det enkelte produkt skønnes at indebære krav, som kan  

 sidestilles med de under denne mærkningsordning gældende krav.
 § 3. Ministeren for fødevarer, landbrug og fiskeri kan fastsætte  

 regler om godkendelse og anmeldelse af virksomheder, der ønsker at fremstille  

 eller forhandle produkter omfattet af mærkningsordningen.
 Stk. 2. Ministeren for fødevarer, landbrug og fiskeri kan  

 fastsætte regler om tilmelding af primærproducenter, som ønsker hele eller  

 dele af deres virksomhed omfattet af mærkningsordningen.
§ 4. Ministeren for fødevarer, landbrug og fiskeri kan fastsætte  

 regler om mærkningen af de af mærkningsordningen omfattede produkter.
Det kan  

 herunder bestemmes, at bestemte varebetegnelser er forbeholdt sådanne  

 produkter.
 Stk. 2. Ministeren for fødevarer, landbrug og fiskeri lader  

 udarbejde et logo, som kan stilles til rådighed for mærkningsordningen.  

 Ministeren kan fastsætte regler for brugen af logoet.
Stk. 3. Anvendelse af de i stk. 1 nævnte varebetegnelser og det i  

 stk. 2 nævnte logo på produkter, der hidrører fra virksomheder eller  

 primærproducenter, der ikke er tilsluttet mærkningsordningen, og på  

 produkter, der ikke opfylder de for pågældende produkter opstillede  

 kvalitetskrav, er forbudt.
Det er ligeledes forbudt at anvende omhandlede  

 varebetegnelse og logo eller andre varebetegnelser og symboler, der kan  

 forveksles med disse, på en måde, der er egnet til at vildlede med hensyn til  

 produktion, forarbejdning m.v. af produktet.
 § 5. Ministeren for fødevarer, landbrug og fiskeri kan fastsætte  

 regler om kontrol og tilsyn med, at loven og de i medfør af loven fastsatte  

 regler, krav, betingelser m.v. overholdes.
 Stk. 2. Ministeren for fødevarer, landbrug og fiskeri kan meddele  

 de påbud og forbud, der anses nødvendige for at sikre overholdelsen af loven  

 og de i medfør af loven fastsatte regler.
 § 6. Til at bistå ved administrationen af mærkningsordningen og  

 ved fastsættelse af regler i henhold til loven nedsætter ministeren for  

 fødevarer, landbrug og fiskeri et fødevarekvalitetsudvalg.
 Stk. 2. Ministeren for fødevarer, landbrug og fiskeri udpeger  

 formanden for udvalget og udnævner de øvrige medlemmer af udvalget efter  

 indstilling fra de berørte forbruger- og erhvervsorganisationer og  

 myndigheder.
Stk. 3. Ministeren for fødevarer, landbrug og fiskeri fastsætter  

 udvalgets forretningsorden.
Ministeren kan endvidere fastsætte bestemmelser  

 om sekretariatsbetjening af udvalget.
 § 7. Ministeren for fødevarer, landbrug og fiskeri kan bemyndige  

 Fødevarekvalitetsudvalget til at træffe afgørelser i henhold til loven eller  

 regler fastsat i medfør af loven.
Stk. 2. Ministeren for fødevarer, landbrug og fiskeri kan  

 fastsætte regler om adgangen til at klage over udvalgets afgørelser, herunder  

 regler om at afgørelser ikke kan indbringes for anden administrativ  

 myndighed.
Der kan ligeledes fastsættes bestemmelser om, at ministeren kan  

 ændre afgørelser, uden at der foreligger klage.
 § 8. De virksomheder og primærproducenter, som er tilsluttet  

 mærkningsordningen, afholder udgifterne ved ordningen.
 Stk. 2. Ministeren for fødevarer, landbrug og fiskeri fastsætter  

 regler om betaling af udgifter til dækning af de med administrationen af  

 mærkningsordningen forbundne udgifter.
 Stk. 3. Ministeren for fødevarer, landbrug og fiskeri kan  

 fastsætte regler om betaling for kontrollen og tilsynet og om betaling for  

 særlige ydelser og ekspeditioner, herunder godkendelser, anmeldelser og  

 tilmeldinger.
 Stk. 4. Ministeren for fødevarer, landbrug og fiskeri kan  

 fastsætte regler om betaling af gebyr for erindringsskrivelser samt om  

 betaling af renter ved ikke rettidig betaling af de i stk. 2 og 3 omhandlede  

 beløb.
 Stk. 5. Der er udpantningsret for de i stk. 2-4 nævnte beløb.
 § 9. Henlægger ministeren for fødevarer, landbrug og fiskeri sine  

 beføjelser efter loven til institutioner under Ministeriet for Fødevarer,  

 Landbrug og Fiskeri (Fødevareministeriet), kan ministeren fastsætte regler om  

 adgangen til at klage over disse myndigheders afgørelser, herunder regler om  

 at afgørelser ikke kan indbringes for anden administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan ministeren for fødevarer, landbrug og  

 fiskeri fastsætte regler om andre offentlige myndigheders eller  

 institutioners medvirken ved varetagelsen af opgaver efter loven.
Ministeren  

 for fødevarer, landbrug og fiskeri kan fastsætte regler om adgangen til at  

 klage over disse myndigheders afgørelser, herunder regler om at afgørelsen  

 ikke kan indbringes for andre administrative myndigheder.
 Stk. 3. Ministeren for fødevarer, landbrug og fiskeri kan  

 fastsætte regler om privates medvirken ved varetagelse af opgaver efter loven  

 eller regler fastsat i medfør af loven og om klage over afgørelser truffet af  

 disse.
 § 10. Medmindre højere straf er forskyldt efter den øvrige  

 lovgivning, straffes med bøde den, der overtræder § 4, stk. 3.
 Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 11. Ministeren for fødevarer, landbrug og fiskeri kan fastsætte  

 regler om, at tilmeldte primærproducenter og godkendte eller anmeldte  

 virksomheder, som overtræder de under mærkningsordningen opstillede krav  

 eller andre betingelser, midlertidigt eller permanent udelukkes fra  

 ordningen.
 § 12. Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
 § 13. Loven gælder ikke for Færøerne og Grønland.
Oprindeligt fremsat forslag § 1. Ministeren for fødevarer, landbrug og fiskeri bemyndiges til  

 at iværksætte en frivillig mærkningsordning til fremme af produktion og afsætning af landbrugs- og fiskeriprodukter af særlig høj kvalitet.
 § 2. Ministeren for fødevarer, landbrug og fiskeri fastsætter  

 hvilke produkter, der er omfattet af mærkningsordningen.
Stk. 2. For det enkelte produkt omfattet af mærkningsordningen  

 skal der opstilles objektive kvalitetskriterier, der fastlægger krav til  

 produktion, forarbejdning m.v.
Disse krav skal ligge ud over de krav, som  

 gælder i henhold til lovgivningen i øvrigt.
 Stk. 3. Importerede produkter, herunder levende dyr, kan omfattes  

 af mærkningsordningen, hvis der foreligger dokumentation for, at produktet er  

 produceret og tilberedt, eller dyret opvokset, i overensstemmelse med de i  

 medfør af loven fastsatte regler og krav.
 Stk. 4. Ministeren for fødevarer, landbrug og fiskeri kan  

 beslutte, at importerede produkter kan omfattes af mærkningsordningen, hvis  

 de i oprindelseslandet er omfattet af en kvalitetsordning, der efter en  

 konkret vurdering for det enkelte produkt skønnes at indebære krav, som kan  

 sidestilles med de under denne mærkningsordning gældende krav.
 § 3. Ministeren for fødevarer, landbrug og fiskeri kan fastsætte  

 regler om godkendelse og anmeldelse af virksomheder, der ønsker at fremstille  

 eller forhandle produkter omfattet af mærkningsordningen.
 Stk. 2. Ministeren for fødevarer, landbrug og fiskeri kan  

 fastsætte regler om tilmelding af primærproducenter, som ønsker hele eller  

 dele af deres virksomhed omfattet af mærkningsordningen.
§ 4. Ministeren for fødevarer, landbrug og fiskeri kan fastsætte  

 regler om mærkningen af de af mærkningsordningen omfattede produkter.
Det kan  

 herunder bestemmes, at bestemte varebetegnelser er forbeholdt sådanne  

 produkter.
 Stk. 2. Ministeren for fødevarer, landbrug og fiskeri lader  

 udarbejde et logo, som kan stilles til rådighed for mærkningsordningen.  

 Ministeren kan fastsætte regler for brugen af logoet.
Stk. 3. Anvendelse af de i stk. 1 nævnte varebetegnelser og det i  

 stk. 2 nævnte logo på produkter, der hidrører fra virksomheder eller  

 primærproducenter, der ikke er tilsluttet mærkningsordningen, og på  

 produkter, der ikke opfylder de for pågældende produkter opstillede  

 kvalitetskrav, er forbudt.
Det er ligeledes forbudt at anvende omhandlede  

 varebetegnelse og logo eller andre varebetegnelser og symboler, der kan  

 forveksles med disse, på en måde, der er egnet til at vildlede med hensyn til  

 produktion, forarbejdning m.v. af produktet.
 § 5. Ministeren for fødevarer, landbrug og fiskeri kan fastsætte  

 regler om kontrol og tilsyn med, at loven og de i medfør af loven fastsatte  

 regler, krav, betingelser m.v. overholdes.
 Stk. 2. Ministeren for fødevarer, landbrug og fiskeri kan meddele  

 de påbud og forbud, der anses nødvendige for at sikre overholdelsen af loven  

 og de i medfør af loven fastsatte regler.
 § 6. Til at bistå ved administrationen af mærkningsordningen og  

 ved fastsættelse af regler i henhold til loven nedsætter ministeren for  

 fødevarer, landbrug og fiskeri et Fødevarekvalitetsudvalg.
 Stk. 2. Ministeren for fødevarer, landbrug og fiskeri udpeger  

 formanden for udvalget og udnævner de øvrige medlemmer af udvalget efter  

 indstilling fra de berørte forbruger- og erhvervsorganisationer og  

 myndigheder.
Stk. 3. Ministeren for fødevarer, landbrug og fiskeri fastsætter  

 udvalgets forretningsorden.
Ministeren kan endvidere fastsætte bestemmelser  

 om sekretariatsbetjening af udvalget.
 § 7. Ministeren for fødevarer, landbrug og fiskeri kan bemyndige  

 Fødevarekvalitetsudvalget til at træffe afgørelser i henhold til loven eller  

 regler fastsat i medfør af loven.
Stk. 2. Ministeren for fødevarer, landbrug og fiskeri kan  

 fastsætte regler om adgangen til at klage over udvalgets afgørelser, herunder  

 regler om at afgørelser ikke kan indbringes for anden administrativ  

 myndighed.
Der kan ligeledes fastsættes bestemmelser om, at ministeren kan  

 ændre afgørelser, uden at der foreligger klage.
 § 8. De virksomheder og primærproducenter, som er tilsluttet  

 mærkningsordningen, afholder udgifterne ved ordningen.
 Stk. 2. Ministeren for fødevarer, landbrug og fiskeri fastsætter  

 regler om betaling af udgifter til dækning af de med administrationen af  

 mærkningsordningen forbundne udgifter.
 Stk. 3. Ministeren for fødevarer, landbrug og fiskeri kan  

 fastsætte regler om betaling for kontrollen og tilsynet og om betaling for  

 særlige ydelser og ekspeditioner, herunder godkendelser, anmeldelser og  

 tilmeldinger.
 Stk. 4. Ministeren for fødevarer, landbrug og fiskeri kan  

 fastsætte regler om betaling af gebyr for erindringsskrivelser samt om  

 betaling af renter ved ikke rettidig betaling af de i stk. 2 og 3 omhandlede  

 beløb.
 Stk. 5. Der er udpantningsret for de i stk. 2-4 nævnte beløb.
 § 9. Henlægger ministeren for fødevarer, landbrug og fiskeri sine  

 beføjelser efter loven til institutioner under Ministeriet for Fødevarer,  

 Landbrug og Fiskeri (Fødevareministeriet), kan ministeren fastsætte regler om  

 adgangen til at klage over disse myndigheders afgørelser, herunder regler om  

 at afgørelser ikke kan indbringes for anden administrativ myndighed.
Stk. 2. Efter forhandling med vedkommende minister eller  

 vedkommende kommunale organisation kan ministeren for fødevarer, landbrug og  

 fiskeri fastsætte regler om andre offentlige myndigheders eller  

 institutioners medvirken ved varetagelsen af opgaver efter loven.
Ministeren  

 for fødevarer, landbrug og fiskeri kan fastsætte regler om adgangen til at  

 klage over disse myndigheders afgørelser, herunder regler om at afgørelsen  

 ikke kan indbringes for andre administrative myndigheder.
 Stk. 3. Ministeren for fødevarer, landbrug og fiskeri kan  

 fastsætte regler om privates medvirken ved varetagelse af opgaver efter loven  

 eller regler fastsat i medfør af loven og om klage over afgørelser truffet af  

 disse.
 § 10. Medmindre højere straf er forskyldt efter den øvrige  

 lovgivning, straffes med bøde den, der overtræder § 4, stk. 3.
 Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 11. Ministeren for fødevarer, landbrug og fiskeri kan fastsætte  

 regler om, at tilmeldte primærproducenter og godkendte eller anmeldte  

 virksomheder, som overtræder de under mærkningsordningen opstillede krav  

 eller andre betingelser, midlertidigt eller permanent udelukkes fra  

 ordningen.
 § 12. Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
 § 13. Loven gælder ikke for Færøerne og Grønland.
Bemærkninger til lovforslaget Almindelige bemærkninger Med henblik på at undersøge mulighederne for gennem etableringen af en frivillig mærkningsordning at fremme produktion og afsætning af fødevarer af høj kvalitet nedsatte landbrugs- og fiskeriministeren i juli 1995 et udvalg med repræsentanter fra en bred kreds af forbruger- og erhvervsorganisationer og myndigheder.
Dette kvalitetsmærkningsudvalg fremlagde i »Rapport om en frivillig mærkningsordning«, 31. oktober 1995, og »Koncept til en  

 frivillig kvalitetsmærkningsordning«, juli 1996, resultatet af udvalgets drøftelser.
Regeringen finder det mest hensigtsmæssigt, at der etableres et samlet  

 lovgivningsmæssigt grundlag for at iværksætte den kvalitetsmærkningsordning,  

 som er beskrevet i ovennævnte »Koncept til en frivillig  

 kvalitetsmærkningsordning«.
Formålet med nærværende lovforslag er at  

 skabe dette lovgivningsmæssige grundlag.
Lovforslaget omfatter alle fødevarer af animalsk eller vegetabilsk  

 oprindelse.
Desuden vil andre landbrugs- og fiskeriprodukter, såsom  

 foderstoffer, også kunne omfattes af mærkningsordningen.
 Som foreslået af kvalitetsmærkningsudvalget er det hensigten med hjemmel i  

 lovforslaget at etablere en frivillig mærkningsordning, der i første omgang  

 omfatter svine-, okse- og kalvekød til og med hakket kød, men som gradvist  

 udvides til at omfatte flere produktkategorier, herunder også forarbejdede  

 produkter.
For de produkter, som omfattes af mærkningsordningen, skal der fastlægges  

 krav til alle led i produktion og omsætning.
Kravene skal ligge ud over de i  

 henhold til den almindelige lovgivning gældende krav, og de skal fastlægges  

 ud fra de hensyn, som forbrugerne har særlig og umiddelbar interesse i at få  

 tilgodeset.
Som fremhævet af mærkningsudvalget tilsiger ønsket om enkelhed,  

 gennemskuelighed og kontrollerbarhed i mærkningsordningen, at udvalgte  

 karakteristika ved produktionsforholdene kommer til at udgøre det  

 væsentligste grundlag for ordningen.
Ved produktionsforhold forstås samtlige  

 de forhold, som produkterne er produceret, forarbejdet og håndteret under i  

 alle led fra jord til bord eller fra vand til mand.
Disse mange forhold i  

 form af anvendte produktionsmetoder og andre produktionsomstændigheder i både  

 primærproduktion og forarbejdningssektor har betydning for miljøet,  

 dyrevelfærden, arbejdsmiljøet, produkternes mikrobiologiske kvalitet og  

 »renhed« i øvrigt, spisekvaliteten, næringsindholdet m.v.
Forbrugernes tillid til, at produkterne reelt lever op til de højere  

 kvalitetskrav, er en af de væsentligste forudsætninger for, at der gennem  

 mærkningsordningen skabes grundlag for afsætning af de af mærkningsordningen  

 omfattede produkter til en højere pris.
Som påpeget af mærkningsudvalget er  

 det derfor afgørende, at der som led i ordningen bliver etableret en kontrol,  

 der såvel her i landet som på eksportmarkederne accepteres som uafhængig,  

 effektiv og troværdig.
Da alle ekstra omkostninger forbundet med ordningen,  

 skal dækkes af den merpris, som produkterne kan opnå, er det imidlertid også  

 væsentligt, at kontrollen bliver tilrettelagt på den økonomisk mest  

 hensigtsmæssige måde.
Det er derfor hensigten at basere den løbende kontrol på virksomhedernes  

 og primærproducenternes egenkontrol eller kvalitetsstyringssystemer, medens  

 de offentlige kontrolmyndigheder skal føre tilsyn med egenkontrollen og  

 kvalitetsstyringen, og de vil dermed være garanter for mærkningsordningens  

 troværdighed.
Det offentlige tilsyn med ordningen skal være  

 brugerfinansieret, og det skønnes, at det er økonomisk mest hensigtsmæssigt  

 at lade tilsynet udføre af de myndigheder, som i henhold til anden lovgivning  

 allerede har kontrollen med de pågældende primærproducenter og virksomheder.  

 Dette omfatter bl.a. de kommunale levnedsmiddelkontrolenheder,  

 Plantedirektoratet, kredsdyrlægerne og veterinærkontrollen på  

 kødvirksomheder.
For at sikre at det nødvendige indgående kendskab til forbrugernes  

 forventninger, produktions- og afsætningsforhold og den almindelige  

 offentlige regulering på området bliver inddraget ved etablering og  

 administration af mærkningsordningen, agtes der nedsat et permanent udvalg,  

 Fødevarekvalitetsudvalget, sammensat af medlemmer udpeget af  

 fødevareministeren efter indstilling fra de relevante forbruger- og  

 erhvervsorganisationer og myndigheder.
Det er hensigten, at udvalget i første  

 omgang bliver nedsat med repræsentanter for de organisationer og myndigheder,  

 som var involveret i mærkningsudvalgets arbejde.
Som følge af at der  

 forventes inddraget andre produkter under mærkningsordningen, vil der skulle  

 ske en revurdering af Fødevarekvalitetsudvalgets sammensætning således, at  

 det sikres repræsentation af alle relevante organisationer og myndigheder.
 Den løbende administration af ordningen samt varetagelsen af  

 sekretariatsfunktionerne for udvalget agtes henlagt til  

 Veterinærdirektoratet.
Økonomiske og administrative konsekvenser Som nævnt agtes den løbende administration og sekretariatsfunktionerne for  

 Fødevarekvalitetsudvalget henlagt til Veterinærdirektoratet.
Det vil først  

 være muligt endeligt at vurdere omfanget af disse opgaver, når ordningen har  

 været gennem en etableringsfase.
Desuden vil der i forbindelse med  

 etableringen af ordningen skulle udføres en række arbejdskrævende opgaver  

 såsom fastlæggelse af retningslinier for kontrol og tilsyn til sikring af en  

 ensartet anvendelse af ordningen i hele landet.
 Udgifterne ved tilsyn med ordningen vil blive søgt dækket ved opkrævning  

 dels af gebyrer for godkendelse, anmeldelse og tilmelding, dels af en  

 mængderelateret afgift for de produkter, som omsættes under  

 mærkningsordningen.
For nærværende skønnes arbejdsbelastningen ved den løbende administration  

 af ordningen og ved varetagelsen af sekretariatsfunktionerne for  

 Fødevarekvalitetsudvalget at svare til 2 årsværk.
Derudover skønnes  

 etableringen af ordningen at indebære en øget arbejdsbelastning på 1 årsværk.
 Udover de sammenlagt 3 årsværk med dertil hørende lønsum på 0,9 mill. kr.  

 årligt skønnes administrationen af ordningen at medføre en årlig udgift på  

 0,6 mill. kr. samt en engangsudgift til etablering i forbindelse med  

 iværksættelse af ordningen på 1,0 mill. kr.
Det er hensigten, at alle udgifter forbundet med ordningen skal være  

 brugerfinansieret, således også på længere sigt udgifterne til  

 sekretariatsbetjening og den løbende administration.
Der kan på nuværende  

 tidspunkt ikke skønnes over gebyrernes størrelse.
Lovforslaget skønnes ikke at medføre økonomiske eller administrative  

 konsekvenser for amter.
Der kan ikke på indeværende tidspunkt skønnes over de  

 økonomiske eller administrative konsekvenser for kommunerne, idet det dog  

 bemærkes, at de kommunale levnedsmiddelkontrolenheders udgifter ved tilsyn  

 m.v. er forudsat fuldt indtægtsdækket.
EU-retlige konsekvenser Lovforslaget skal notificeres for Europa-Kommissionen efter reglerne i  

 direktiv 83/189/EØF om en informationsprocedure med hensyn til tekniske  

 standarder og forskrifter.
Erhvervsøkonomiske konsekvenser Med forslaget etableres en mærkningsordning med henblik på at fremme  

 produktion og afsætning af landbrugs- og fiskeriprodukter og fødevarer af høj  

 kvalitet.
Gennem mærkningsordningen skabes grundlag for afsætning af de af  

 ordningen omfattede produkter til en højere pris.
Miljømæssige konsekvenser Der er for nærværende ikke tilstrækkeligt grundlag til at vurdere omfanget  

 af de miljømæssige virkninger af forslaget.
 Følgende organisationer m.v. er hørt over lovforslaget:
Frederiksberg Kommune Københavns Kommune Kommunernes Landsforening Sammenslutningen af miljø- og levnedsmiddelkontrolenheder i Danmark Dansk Standard Kødbranchens Fællesråd Landsforeningen Danske Svineproducenter Danske Mejeriers Fællesorganisation Organisationen Danske Slagterier Dansk Industri Forbrugerrådet Landbrugsraadet Dansk Familielandbrug / Husmandsforeningerne De danske Landboforeninger Dansk Erhvervsjordbrug Det Danske Fjerkræråd Det danske Handelskammer Dansk Varefakta Nævn Margarine Industriens Sammenslutning, MIFU Iskremindustriens Sammenslutning Foreningen Fiskebranchen Landsorganisationen af Danmarks Detailfiskehandlere Danmarks Fiskeriforening Organisationen Dansk Aquakultur Danmarks Røgeriejerforening Dansk Dambrugerforening Sammenslutningen af danske Ørredeksportører Konsumfiskeindustriens Arbejdsgiverforening Danmarks Fiskeindustri- og eksportforening Dansk Erhvervsgartnerforening Dansk Erhvervsfrugtavl Danmarks Frugthandlere Bager- og Konditormestre i Danmark Brancheforeningen af Kage- og Biscuitfabrikker Chokolade- og Konfektureindustriens Brancheforening Foreningen af danske Handelsmøller Bryggeriforeningen Helsebranchens Leverandørforening, Sekretariatet Kødindustriens Fabrikantforening Danske Slagtermestres Landsforening De Samvirkende Købmandsforeninger Foreningen til Dyrenes beskyttelse Den Danske Dyrlægeforening Foreningen for Biodynamisk Jordbrug Landsforeningen Økologisk Jordbrug Samarbejdsudvalget for Økologisk/Biodynamisk Jordbrug Økologisk Landscenter Nærings- og Nydelsesmiddelarbejder Forbundet Arbejderbevægelsens Erhvervsråd Specialarbejderforbundet i Danmark Det danske Gastronomiske Akademi Eurotoques Dansk Supermarked FDB NOAH's Sekretariat Bemærkninger til lovforslagets enkelte bestemmelser Til § 1 Bestemmelsen giver fødevareministeren mulighed for at etablere en  

 frivillig kvalitetsmærkningsordning for udvalgte landbrugs- og  

 fiskeriprodukter.
Til § 2 Til stk. 1 Det er primært hensigten at lade ordningen omfatte fødevarer, idet den i  

 første omgang alene påtænktes at skulle finde anvendelse for svine-, okse- og  

 kalvekød, men gradvist udvides til at omfatte flere produktkategorier,  

 herunder forarbejdede produkter.
Til stk. 2 Som nævnt under de almindelige bemærkninger skal der for de produkter, som  

 omfattes af mærkningsordningen, fastlægges krav til alle led i produktion og  

 omsætning, som ligger over de i henhold til den almindelige lovgivning  

 gældende krav.
Da det er hensigten at etablere en dynamisk ordning, vil  

 kravene inden for den enkelte produktkategori løbende kunne tilpasses  

 ændringer i forbrugernes forventninger, produktions- og afsætningsforhold og  

 den almindelige offentlige regulering.
Som nævnt påtænkes mærkningsordningen i etableringsfasen at omfatte  

 svine-, okse- og kalvekød.
For disse produkter er det hensigten at opstille  

 kvalitetskriterier, der som udgangspunkt indebærer krav inden for områderne  

 dyrevelfærd, vækstfremmere og andre fodertilsætninger, spisekvalitet,  

 mikrobiologisk kvalitet, mærkning, emballage og arbejdsmiljø.
I takt med at ordningen udvides til at omfatte andre produktkategorier  

 såsom konsumfisk, fjerkræ, frugt og grønt vil arten af kvalitetskriterier  

 ligeledes skulle fastlægges for disse produktkategorier.
Dette vil  

 eksempelvis kunne omfatte krav til fangst- eller dyrkningsmetoder og for  

 forarbejdede produkter regler for sammensætning, næringsværdi, brug af  

 tilsætningsstoffer og forarbejdningsmetoder.
 Som nævnt under bemærkningerne til § 6, er det hensigten, at  

 Fødevarekvalitetsudvalget skal bistå ministeren ved fastlæggelsen af de  

 omtalte krav.
Til stk. 3 I overensstemmelse med de gældende fællesskabsretlige regler vil  

 mærkningsordningen være åben for dyr og produkter, som importeres.
For at kunne omfattes af mærkningsordningen skal de importerede dyr og  

 produkter leve op til de krav, som er fastlagt inden for ordningen.
Da  

 kontrolsystemerne ikke er opbygget på samme måde i alle lande, vil det ikke  

 kræves, at importerede dyr eller produkter, som ønskes omfattet af  

 mærkningsordningen, skal være underlagt et bestemt kontrolsystem.
Dette  

 indebærer, at det i en ansøgning om at få optaget importerede dyr eller  

 produkter i ordningen skal dokumenteres, at der er etableret en kontrol, som  

 lever op til kravene om troværdighed, uafhængighed og effektivitet.
Importører af dyr eller produkter omfattet af mærkningsordningen vil som  

 øvrige virksomheder skulle godkendes og er således omfattet af kravene til  

 egenkontrol.
Dette indebærer, at det skal sikres, at de importerede dyr eller  

 produkter til stadighed opfylder samtlige krav, herunder kravene til  

 mikrobiologisk kvalitet, og at importøren skal kunne dokumentere dette over  

 for tilsynet.
Til stk. 4 Bestemmelsen giver fødevareministeren mulighed for at godkende, at  

 produkter omfattet af ækvivalerende ordninger i udlandet kan blive  

 markedsført under mærkningsordningen.
Til § 3 Til stk. 1 Det er hensigten, at virksomheder, som ønsker at blive omfattet af  

 mærkningsordningen, skal ansøge om godkendelse under ordningen.
Sammen med  

 den relevante offentlige tilsynsmyndighed skal det vurderes, om virksomheden  

 opfylder de gældende krav under ordningen, herunder om det af virksomheden  

 opstillede kvalitetsstyrings- eller egenkontrolprogram lever op til de  

 fastlagte kontrolprincipper.
 For virksomheder, der alene hakker, udskærer eller emballerer i  

 detailledet, påtænkes der etableret en simplificeret godkendelsesprocedure  

 svarende til den anmeldelse, som anvendes på økologi-området.
 I forbindelse med godkendelsen skal der i samarbejde med  

 tilsynsmyndigheden fastlægges retningslinierne for det offentlige tilsyn med  

 virksomhedens egenkontrol inden for området.
Til stk. 2 For primærproducenter såsom landmænd og fiskere er det hensigten at  

 etablere en tilmeldingsordning, jf. bemærkningerne til § 5, stk. 1.
Til § 4 Til stk. 1 Bestemmelsen giver mulighed for at fastsætte regler om, hvorledes det af  

 mærkningen må fremgå, at et produkt er omfattet af mærkningsordningen.  

 Endvidere giver bestemmelsen mulighed for at beskytte bl.a. betegnelser, som  

 knyttes til det logo, som skal udarbejdes.
Til stk. 2 Som erfaringerne fra økologi-området viser, vil anvendelsen af et markant  

 og entydigt logo bidrage væsentligt til at fremme afsætningen.
Det er derfor  

 hensigten at stille det logo, som fødevareministeren har under udarbejdelse,  

 til rådighed for mærkningsordningen.
Til stk. 3 Forbudet mod misbrug og vildledende anvendelse af de reserverede  

 betegnelser og det til ordningen knyttede logo gælder uanset om den  

 pågældende er tilsluttet ordningen eller ej.
Forbudet gælder såvel for de  

 reserverede betegnelser og logoet som for betegnelser og mærker, som  

 indebærer en oplagt risiko for vildledning af forbrugerne.
Til § 5 Til stk. 1 Som nævnt under almindelige bemærkninger er det hensigten at basere den  

 løbende kontrol på virksomhedernes og primærproducenternes egenkontrol eller  

 kvalitetsstyringssystemer, medens de offentlige kontrolmyndigheder skal føre  

 tilsyn med kontrollen.
For primærproducenter, som ønsker at blive omfattet af mærkningsordningen,  

 er det tanken at fastlægge en egenkontrol, således at den enkelte  

 primærproducent ikke vil skulle ansøge om individuel godkendelse af et  

 egenkontrolprogram, men kan nøjes med at tilmelde sig ordningen og dermed  

 forpligte sig til at etablere den fastlagte egenkontrol.
Som alternativ vil  

 der blive åbnet mulighed for, at primærproducenter kan anvende  

 kvalitetsstyringssystemer, der eksempelvis er etableret af en virksomhed  

 eller en branche.
Dette vil forudsætte, at det pågældende  

 kvalitetsstyringssystem giver samme sikkerhed, som den opstillede  

 egenkontrolmodel.
 For virksomheder, som ønsker at blive omfattet af ordningen, er det alene  

 hensigten at fastlægge principperne for egenkontrollen, og den enkelte  

 virksomhed vil i forbindelse med ansøgning om godkendelse under ordningen  

 skulle beskrive, hvorledes egenkontrollen vil blive udført på den pågældende  

 virksomhed.
Den tilsynsfunktion, som de offentlige kontrolmyndigheder skal udføre,  

 indebærer, at de skal medvirke ved godkendelsen af egenkontrollen og ved  

 fastlæggelsen af omfanget af det efterfølgende tilsyn.
Omfanget af tilsynet,  

 herunder tilsynsfrekvensen, vil blive fastlagt ud fra en konkret  

 behovsvurdering, hvor hensynet til ordningens troværdighed sammen med omfang  

 og tilrettelæggelse af virksomhedernes og primærproducenternes egenkontrol  

 samt størrelsen af produktionen hos den enkelte vil være de afgørende  

 elementer.
Til stk. 2 Bestemmelsen kan tænkes anvendt i tilfælde, hvor tilsynsmyndigheden  

 konstaterer, at et vareparti ikke lever op til de under mærkningsordningen  

 fastsatte krav.
I sådanne tilfælde vil der kunne nedlægges forbud mod  

 markedsføring af det pågældende vareparti som omfattet af mærkningsordningen.
Til § 6 Til stk. 1 Som det fremgår af de almindelige bemærkninger, påtænkes der nedsat et  

 permanent udvalg, Fødevarekvalitetsudvalget, som skal bistå  

 fødevareministeren ved etableringen og administrationen af  

 mærkningsordningen.
 Udvalget påtænkes bl.a. at få opgaver inden for følgende områder:
a udvælgelse af nye produktkategorier, som ønskes inddraget under  

 kvalitetsmærkningsordningen, a indstilling til ministeren af forslag til kvalitetsparametrene for nye  

 produktkategorier under ordningen samt justering af eksisterende  

 kvalitetsparametre, a indstilling til ministeren af forslag til regler for godkendelse af  

 ansøgninger om optagelse i ordningen, a indstilling til ministeren af forslag til retningslinier for  

 administrationen af sanktioner og for offentliggørelse, a udarbejdelse af forslag til retningslinier for markedsføring af  

 ordningen, a at følge af og løbende vurdere ordningen, dens anvendelse og succes, a indstilling til ministeren af forslag til retningslinier for  

 finansiering af ordningen, a udarbejdelse af indstillinger til ministeren om sanktionsbestemmelser og a påpegning af behov for forskningsmæssige tiltag, hvor dette er af  

 betydning for ordningen.
 Fødevarekvalitetsudvalget vil desuden kunne fungere som forum for  

 samarbejde mellem de involverede organisationer og myndigheder samt være  

 rådgivende for fødevareministeren i relation til andre initiativer til fremme  

 af produktion og afsætning af landbrugs- og fiskeriprodukter af høj kvalitet.
Til stk. 2 Der påtænkes udpeget en formand for Fødevarekvalitetsudvalget, som er  

 uafhængig af de i udvalget repræsenterede organisationer.
Udvalgets øvrige  

 medlemmer vil blive udnævnt af fødevareministeren efter indstilling fra de  

 relevante forbruger- og erhvervsorganisationer og myndigheder.
Som det fremgår af de almindelige bemærkninger, er det hensigten, at  

 udvalget i første omgang bliver nedsat med repræsentanter for de  

 organisationer og myndigheder, som var involveret i mærkningsudvalgets  

 arbejde.
Som følge af at der forventes inddraget andre produkter under  

 mærkningsordningen, vil der skulle ske en revurdering af  

 Fødevarekvalitetsudvalgets sammensætning.
Til stk. 3 Det er hensigten at fastlægge udvalgets forretningsorden således, at de  

 forskellige interesser, som vil være repræsenteret i udvalget, sikres en  

 balanceret indflydelse på udvalgets arbejde.
Det er desuden hensigten, at der  

 i forretningsordenen tages højde for, at eksempelvis fastlæggelse af  

 produktspecifikke krav ikke vil have umiddelbar interesse for en del af  

 udvalgets medlemmer.
Bestemmelsen giver desuden fødevareministeren hjemmel til at træffe  

 afgørelse om sekretariatsbetjeningen af Fødevarekvalitetsudvalget, herunder  

 fastsætte regler om placering og organisatorisk opbygning af  

 sekretariatsfunktionen.
Som nævnt under de almindelige bemærkninger, er det  

 for nærværende hensigten, at Veterinærdirektoratet skal varetage  

 sekretariatsbetjeningen af udvalget.
 Til § 7 Bestemmelsen giver fødevareministeren hjemmel til at  

 bemyndige Fødevarekvalitetsudvalget til at træffe afgørelser inden for lovens  

 område samt til at fastsætte rammerne for udøvelsen af denne kompetence.
Til § 8 Til stk. 1 Som nævnt i de almindelige bemærkninger skal de med mærkningsordningen  

 forbundne udgifter afholdes af de virksomheder og primærproducenter, som er  

 tilsluttet ordningen.
 Det offentlige tilsyn med ordningen skal således være brugerfinansieret.
Til stk. 2 I overensstemmelse med stk. 1 vil udgifterne ved de offentlige  

 myndigheders tilsyn med primærproducenter og virksomheder være fuldt  

 indtægtsdækket.
Ved i videst muligt omfang at lade tilsynet under  

 mærkningsordningen ske i tilknytning til allerede eksisterende offentlig  

 kontrol vil det blive tilstræbt at minimere udgifterne ved dette tilsyn.
 Udgifterne ved bl.a. de offentlige myndigheders behandling af ansøgninger  

 om godkendelse samt anmeldelser og tilmeldelser vil tilsvarende blive fuldt  

 gebyrfinansierede.
Til stk. 3 Det er hensigten at finansiere de generelle udgifter, som er forbundet med  

 ordningen, ved at fastsætte en mængderelateret afgift for de produkter, som  

 omsættes under mærkningsordningen.
 Til § 9 Tilsvarende bestemmelser findes i kødloven,  

 mælkeproduktloven og lov om æg og ægprodukter.
 Til § 10 Under hensyn til mærkningsordningens karakter af en  

 frivillig ordning, skønnes det tilstrækkeligt, at der er mulighed for at  

 pålægge bødestraf for misbrug eller vildledende anvendelse af de reserverede  

 betegnelser og logoet.
Til § 11 Bestemmelsen giver hjemmel til, at der kan fastsættes  

 regler om, at virksomheder eller producenter tilsluttet mærkningsordningen,  

 som ikke overholder de fastsatte krav eller andre betingelser, kan udelukkes  

 midlertidigt eller permanent fra ordningen.
Fødevarekvalitetsudvalget  

 forudsættes hørt, inden der træffes afgørelse i principielle sager og i sager  

 om permanent udelukkelse.
Skriftlig fremsættelse Fødevareministeren (Henrik Dam Kristensen):
 Herved har jeg den ære for det høje Folketing at fremsætte:
 Forslag til lov om fødevarekvalitet.
(Lovforslag nr.
L 152).
 Forslaget giver ministeren for fødevarer, landbrug og fiskeri adgang til  

 at iværksætte en frivillig mærkningsordning til fremme af produktion og  

 afsætning af udvalgte landbrugs- og fiskeriprodukter af særlig høj kvalitet.
Lovforslaget omfatter alle fødevarer af animalsk eller vegetabilsk  

 oprindelse.
Desuden vil andre landbrugs- og fiskeriprodukter, såsom  

 foderstoffer, også kunne omfattes af mærkningsordningen.
For de produkter, som omfattes af mærkningsordningen, skal der i medfør af  

 loven fastlægges krav til alle led i produktion og omsætning.
Disse krav skal  

 ligge ud over de i henhold til den almindelige lovgivning gældende krav, og  

 de skal fastlægges ud fra de hensyn, som forbrugerne har særlig og umiddelbar  

 interesse i at få tilgodeset.
For at sikre at det nødvendige indgående kendskab til forbrugernes  

 forventninger, produktions- og afsætningsforhold og den almindelige  

 offentlige regulering på området bliver inddraget ved etablering og  

 administration af mærkningsordningen, agtes der nedsat et permanent udvalg,  

 Fødevarekvalitetsudvalget, sammensat af medlemmer udpeget af ministeren for  

 fødevarer, landbrug og fiskeri efter indstilling fra de relevante forbruger-  

 og erhvervsorganisationer og myndigheder.
Fødevarekvalitetsudvalget skal  

 bistå ministeren ved bl.a. fastlæggelsen af kvalitetskriterier og krav for  

 produkter omfattet af mærkningsordningen.
 Idet jeg i øvrigt henviser til lovforslaget og de dertil knyttede  

 bemærkninger, anbefaler jeg forslaget til Tingets velvillige behandling.
