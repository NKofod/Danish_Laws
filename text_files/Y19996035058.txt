 Kommunalbestyrelsen  

 er forpligtet til at træffe realitetsafgørelse i en sag, der er indbragt til  

 afgørelse i kommunalbestyrelsen i medfør af styrelseslovens § 23. Da der  

 foreligger en udvalgsafgørelse, vil kommunalbestyrelsen dog kunne indskrænke  

 sig til at træffe beslutning om, at udvalgets beslutning skal udføres.  

 Forpligtelsen til at træffe realitetsafgørelse indebærer, at ethvert medlem  

 af  

 kommunalbestyrelsen har ret til at få ordet mindst én gang inden sagens  

 afslutning, herunder mulighed for at begrunde sin holdning og mulighed for at  

 fremsætte ændringsforslag.
Udtalt,  

 at der ikke efter Indenrigsministeriets opfattelse er grundlag for at  

 fortolke  

 styrelseslovens § 23 således, at kommunalbestyrelsesmedlemmets ret efter  

 bestemmelsen er begrænset til de situationer, hvor medlemmet finder, at  

 udvalgsbeslutningen lider af en mangel, eller at sagen i øvrigt efter sit  

 indhold og karakter bør afgøres af kommunalbestyrelsen og ikke af det  

 pågældende udvalg.
Kommunalbestyrelsesmedlemmets ret efter bestemmelsen i §  

 23  

 er således uafhængig af, om et flertal i kommunalbestyrelsen vurderer, at der  

 ikke foreligger nogen saglig begrundelse for at indbringe sagen for  

 kommunalbestyrelsen.
Udtalelse afgivet af Indenrigsministeriet om  

 udvalgsmedlemmers ret til at standse udførelsen af udvalgets beslutninger,  

 herunder kommunalbestyrelsens mulighed for at begrænse standsningsretten  

 efter  

 styrelseslovens § 23 Københavns Kommune Borgerrepræsentationens Sekretariat Rådhuset 1599 København V I brev af 17. november 1998 (j.nr. 03.006/98) har Københavns  

 Kommune anmodet Indenrigsministeriet om en vejledende udtalelse om  

 fortolkningen af bestemmelsen vedrørende den såkaldte standsningsret i den  

 kommunale styrelseslovs § 23, hvorefter ethvert medlem af et udvalg kan  

 standse  

 udførelsen af en beslutning, der er truffet af udvalget, ved på mødet at  

 erklære, at det pågældende medlem ønsker sagen indbragt til afgørelse af  

 kommunalbestyrelsen.
Det fremgår af Københavns Kommunes henvendelse, at indholdet af  

 standsningsretten i styrelseslovens § 23 har givet anledning til  

 fortolkningstvivl.
Det er Københavns Kommunes opfattelse, at bestemmelsen i  

 styrelseslovens § 23 sikrer det enkelte udvalgsmedlem en ret til at standse  

 udførelsen af en beslutning, når medlemmet finder, at udvalgsbeslutningen  

 lider  

 af en mangel, herunder f.eks. en overtrædelse af udvalgets kompetence, at  

 sagen  

 i øvrigt efter sit indhold og karakter bør afgøres af kommunalbestyrelsen og  

 ikke af det pågældende udvalg, og såfremt der i den konkrete sag må forventes  

 ikke at være et flertal for beslutningen i kommunalbestyrelsen.
Anvendelsen af bestemmelsen forudsætter således efter  

 Københavns Kommunes opfattelse en saglig begrundelse og ikke blot det  

 forhold,  

 at et udvalgsmedlem er uenig i beslutningens indhold, hvorved anvendelse af  

 bestemmelsen alene får karakter af en politisk markering.
Behandlingen i  

 kommunalbestyrelsen må således i første omgang tage udgangspunkt i årsagen  

 til,  

 at sagen er bragt op i kommunalbestyrelsen.
 Endvidere fremgår følgende af Københavns Kommunes brev:
Såfremt et flertal finder, at der ikke har foreligget en  

 saglig begrundelse herfor, jf. ovenfor, er der hermed samtidig taget stilling  

 til, at udvalgets beslutning skal bringes til udførelse.
Finder et flertal  

 derimod, at der har foreligget en saglig begrundelse for anvendelsen af  

 standsningsretten, foretages en realitetsbehandling af sagen efter de  

 sædvanligt gældende regler.
 Lægges det omvendt til grund, at standsningsretten kan anvendes  

 uden begrænsninger, og at ét udvalgsmedlem dermed har mulighed for at bringe  

 enhver sag, han/hun måtte ønske op i kommunalbestyrelsen, medfører det efter  

 sekretariatets opfattelse en risiko for udhuling af udvalgenes kompetence,  

 jf.  

 nedenfor.
 Det følger af § 23, at kommunalbestyrelsen har pligt til at  

 træffe afgørelse om, hvorvidt den standsede beslutning skal udføres.  

 Indenrigsministeriet har i skrivelse af 12. juni 1998 i en sag fra Fyns  

 Amtsråd  

 (j.nr. 1998/1070/042-2) bl.a. om amtsrådets behandling af den konkrete sag  

 tilkendegivet, at amtsborgmesteren efter ministeriets opfattelse ikke kunne  

 afvise et stillet ændringsforslag med den begrundelse, at sagen var indbragt  

 i  

 medfør af § 23.
Under henvisning hertil skal man forespørge, om behandlingen af  

 en sag, der indbringes for kommunalbestyrelsen i medfør af § 23, altid følger  

 samme regler, som behandlingen af øvrige sager, herunder muligheden for  

 fremsættelse af ændringsforslag.
Antages det, at standsningsretten kan  

 anvendes  

 uden begrænsninger, vil dette i givet fald efter sekretariatets opfattelse  

 øge  

 risikoen for at forrykke kompetenceforholdet mellem udvalg og  

 kommunalbestyrelse, som fastsat i styrelsesvedtægten. Københavns Kommune har endvidere vedlagt kopi af brev af 21.  

 oktober 1998 fra medlem af Borgerrepræsentationen Martin Günter til  

 overborgmester Jens Kramer Mikkelsen.
I brevet udtrykker Martin Günter  

 utilfredshed med Københavns Kommunes fortolkning af bestemmelsen i  

 styrelseslovens § 23.
 I den anledning skal Indenrigsministeriet udtale følgende:
 Bestemmelsen i § 23 i lov om kommunernes styrelse har følgende  

 ordlyd:
Ethvert medlem af et udvalg kan standse udførelsen af en  

 beslutning, der er truffet af udvalget, ved på mødet til  

 beslutningsprotokollen  

 at erklære, at han ønsker sagen indbragt til afgørelse af  

 kommunalbestyrelsen.  

 Dette gælder dog ikke afgørelser, der ved lovgivningen er henlagt til  

 udvalget. Bestemmelsen er uændret siden vedtagelsen af lov nr. 223 af 31.  

 maj 1968 om kommunernes styrelse.
Af bemærkningerne til bestemmelsen fremgår,  

 at standsningsretten svarer til de gældende regler herom i kommunernes  

 styrelsesvedtægter.
 I betænkning nr. 894/1980 om kommunale styreformer m.v., side  

 39, er bl.a. anført følgende om bestemmelsen i § 23:
 Den ret, som § 23 hjemler, er langt mere indgribende over for  

 sagsbehandlingen i kommunen end forespørgelsesadgangen i § 22. Den omfatter  

 nemlig, at udførelsen af en udvalgsbeslutning standses, således at  

 kommunalbestyrelsen må tage stilling til sagen. § 23 omfatter naturligvis  

 ikke  

 sager, hvor den endelige afgørelse ifølge lovgivningen er henlagt til  

 udvalget.
Et medlems indgriben efter denne bestemmelse betyder således  

 ikke alene et indgreb i sagsekspeditionen, men tillige at kommunalbestyrelsen  

 træffer realitetsafgørelse i sagen.
At § 23 kun gælder beslutninger i  

 udvalgene, og at den kun kan anvendes af medlemmerne af det pågældende  

 udvalg,  

 ændrer ikke ved det faktum, at en hyppig anvendelse af § 23 kan bringe  

 alvorlige forstyrrelser i kommunens arbejde.
Der bortses herved fra, at der  

 antages at tilkomme borgmesteren en tilsvarende standsningsret, idet denne er  

 begrundet i en kontrolfunktion på kommunalbestyrelsens vegne, jfr. afsnit  

 3.2.6.
I tider med politisk polarisering, hvor måske ikke alle grupper  

 i kommunalbestyrelsen altid kan forventes at optræde loyalt over for det  

 kommunale styrelsessystem, må det erkendes, at § 23 i den gældende affattelse  

 kan benyttes til at forårsage store tids- og arbejdsmæssige belastninger for  

 både kommunalpolitikere og administration.
Alligevel er det udvalgets  

 opfattelse, at de mindretalsrettigheder, som § 23 rummer, er så væsentlige  

 for  

 det kommunale demokrati, at de bør bibeholdes i loven. I et afsnit om delegation fra kommunalbestyrelsen til et andet  

 kollegialt organ er der i betænkningen side 129 anført følgende:
For så vidt angår mindretallene, kan det endvidere anføres, at  

 der med kommunalbestyrelsens beslutninger om delegation til økonomiudvalg  

 eller  

 stående udvalg er taget meget vidtgående hensyn med den såkaldte  

 standsningsret.
Effekten af en vedtaget delegation kan blive  

 illusorisk ved,  

 at et enkelt udvalgsmedlem henskyder et stort antal eller alle afgørelser til  

 kommunalbestyrelsen.
Standsningsretten kan således føre til en blokering af  

 kommunalbestyrelsen, men i praksis synes standsningsrettens udøvelse ikke at  

 have givet anledning til misbrug.
Så vidt vides benyttes standsningsretten  

 kun  

 i ringe omfang. Endvidere fremgår følgende af betænkningens side 172, der  

 omtaler medlemmernes adgang til at gøre sig bekendt med eksisterende  

 sagsakter.
Hensynet til effektiviteten af den kommunale forvaltning kan,  

 som anført i slutningen af 6.1., tale imod, at ethvert  

 kommunalbestyrelsesmedlem kan forlange at blive gjort bekendt med  

 eksisterende  

 sagsakter.
Ikke mindst udvalgenes mulighed for varetagelse af den umiddelbare  

 forvaltning kan besværliggøres, hvis ikke-medlemmer på grundlag af  

 udvalgsmateriale tager sagerne op i kommunalbestyrelsen.
Det må dog ikke overses, at de heraf følgende problemer for  

 forvaltningens effektivitet for så vidt ikke er en følge af en ret til  

 information, men direkte er en følge af de aktionsmuligheder, som  

 styrelseslovens § 22 og 23 giver de enkelte medlemmer.
Og disse ønsker  

 udvalget  

 af demokratiske grunde ikke begrænset, jf. særligt kap.
IV, afsnit  

 2.3.2. Bestemmelsen om udvalgsmedlemmers standsningsret er udtryk for  

 en væsentlig fravigelse af det almindeligt gældende flertalsprincip.
Der er  

 tale om en vidtgående mindretalsbeskyttelsesregel, der hjemler det enkelte  

 udvalgsmedlem en ret til at gribe ind i sagsbehandlingen.
Sagen, hvori beslutningen er standset, skal følge almindelig  

 procedure og skal uden unødig forsinkelse forelægges kommunalbestyrelsen,  

 eventuelt via økonomiudvalget og andre udvalg.
Det forhold, at udførelsen af  

 en  

 beslutning er standset, udelukker således ikke, at sagen  forinden  

 forelæggelse for kommunalbestyrelsen  forelægges et eller flere udvalg  

 herunder økonomiudvalget.
 Kommunalbestyrelsen er forpligtet til at træffe  

 realitetsafgørelse i en sag, der er indbragt til afgørelse i  

 kommunalbestyrelsen i medfør af styrelseslovens § 23. Da der foreligger en  

 udvalgsafgørelse, vil kommunalbestyrelsen dog kunne indskrænke sig til at  

 træffe beslutning om, at udvalgets beslutning skal udføres.
 Forpligtelsen til at træffe realitetsafgørelse indebærer, at  

 ethvert medlem af kommunalbestyrelsen har ret til at få ordet mindst én gang  

 inden sagens afslutning, herunder mulighed for at begrunde sin holdning og  

 mulighed for at fremsætte ændringsforslag.
 Der er efter Indenrigsministeriets opfattelse ikke grundlag for  

 at fortolke styrelseslovens § 23 således, at kommunalbestyrelsesmedlemmets  

 ret  

 efter bestemmelsen er begrænset til de situationer, hvor medlemmet finder, at  

 udvalgsbeslutningen lider af en mangel, eller at sagen i øvrigt efter sit  

 indhold og karakter bør afgøres af kommunalbestyrelsen og ikke af det  

 pågældende udvalg.
 Kommunalbestyrelsesmedlemmets ret efter bestemmelsen i § 23 er  

 således uafhængig af, om et flertal i kommunalbestyrelsen vurderer, at der  

 ikke  

 foreligger nogen saglig begrundelse for at indbringe sagen for  

 kommunalbestyrelsen.
