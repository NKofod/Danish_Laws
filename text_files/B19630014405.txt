 Amtsligningsinspektoraterne samt skattedirektoraterne i København,  

 Frederiksberg og Gentofte bemyndiges herved til at træffe afgørelse i sager,  

 hvor personer, der flytter her til landet, ansøger om tilladelse til i medfør  

 af bestemmelsen i § 2, stk. 7, i ligningsloven (lovbekendtgørelse nr. 206 af  

 13. juni 1961) at måtte blive skatteansat efter de for her bosatte personer  

 gældende regler i stedet for efter de i ligningslovens § 2, stk. 3-6,  

 fastsatte regler.
 Ansøgninger om tilladelse til ansættelse i henhold til bestemmelsen i  

 ligningslovens § 2, stk. 7, vil herefter fremtidig være at indgive til det  

 amtsligningsinspektorat eller skattedirektorat, inden for hvis område den  

 første ansættelse efter tilflytningen foretages.
 De af de nævnte myndigheder trufne afgørelser kan indbringes for  

 finansministeriet (skattedepartementet).
 Nærværende bekendtgørelse træder i kraft straks.
 Finansministeriet, den 3. april 1963.
 Poul Hansen.
