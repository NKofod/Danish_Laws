Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som en terminal beregnet for 3,1 kHz telefoni  

 teletjenesten for tilslutning til ISDN (Integrated Services Digital Network)  

 basic access skal overholde, for at der for terminalen kan udstedes en fælles  

 europæisk administrativ godkendelse.
 Hjemmelsgrundlaget for disse tekniske bestemmelser er § 5 i Ministeriet  

 for Kommunikation og Turismes bekendtgørelse nr. 737 af 13. august 1994 om  

 teleterminaludstyr (* 1).
Ikrafttræden Disse tekniske bestemmelser træder i kraft den 5. januar 1996 og erstatter  

 TB 92 023 rev.
A, januar 1995.
Overgangsbestemmelser Indtil 1. juni 1996 vil der for terminaler beregnet for 3,1 kHz telefoni  

 teletjenesten for tilslutning til ISDN basic access også kunne udstedes  

 national dansk godkendelse på grundlag af TB 92 023 rev.
A, januar 1995. For  

 øvrige bestemmelser om godkendelse i henhold til overgangsbestemmelserne  

 gælder bestemmelserne i kapitel 4 i ovennævnte bekendtgørelse.
Administrativ godkendelse Fremgangsmåden for opnåelse af en fælles europæisk administrativ  

 godkendelse fremgår af kapitel 3 i ovennævnte bekendtgørelse.
Tekniske krav og prøvningsforskrifter For så vidt angår de nærmere bestemmelser - herunder reference til de  

 tekniske krav og prøvningsforskrifter - er disse anført i vedlagte bilag 1 og  

 bilag 2.
 Bilag 1: KOMMISSIONENS BESLUTNING af 18. november 1994 om en fælles  

 teknisk forskrift for basistilslutning til det fælleseuropæiske  

 tjenesteintegrerede digitalnet (ISDN). (94/797/EF).
 Bilag 2: KOMMISSIONENS BESLUTNING af 28. november 1995 om en fælles  

 teknisk forskrift for det tjenesteintegrerede digitalnet (ISDN) for så vidt  

 angår 3,1 kHz - telefonitjenester, tilslutningskrav for telefonterminaler.  

 (95/526/EF).
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser som er nævnt i denne TB kan  

 fås uden beregning, (hvis ikke andet er angivet ved TB'en i oversigten), ved  

 henvendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
ETSI dokumenter ((I-)ETS'er og TBR'er samt NET-standarder) kan købes hos  

 Telestyrelsen, ITU rekommandationer m.v. kan købes direkte hos ITU, Place des Nations,  

 CH-1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 Radiorelaterede rekommandationer herunder, ERC Decisons,  

 Radiocommunication Reports, Report Forms og Application Forms,  

 Recommendations on Radiocommunications kan købes hos: ERO, European  

 Radiocommunications Office, Midtermolen 1, 2100 København Ø, tlf: 35250300,  

 fax: 35250330. For yderligere information henvises til ERO's hjemmeside på  

 internettet (www.ero.dk).
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
Bilag 1 KOMMISSIONENS BESLUTNING af 18. november 1994 om en fælles teknisk forskrift for basistilslutning til det  

 fælleseuropæiske tjenesteintegrerede digitalnet (ISDN) (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s. 1 og Rådets direktiv nr. 93/68/EØF, De Europæiske Fællesskabers  

 Tidende (EF-Tidende) 1993 L220 s. 1.
