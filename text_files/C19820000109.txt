(Til alle amtsråd, kommunalbestyrelser,  

 skolekommissioner, skolenævn, ungdomsskolenævn, fritidsnævn og ledere  

 af kommunale skoler uden for København, til lederne af friskolerne  

 og de private grundskoler, efterskolerne og ungdomskostskolerne,  

 ungdomsskoler og øvelsesskoler samt til lederne af fritidsvirksomhed  

 for børn og unge) Gennem en række tidligere udsendte cirkulærer og vejledninger har man fra  

 undervisningsministeriets side søgt at imødegå de risici, eleverne kunne  

 komme ud for i forbindelse med sløjdundervisning og lignende aktiviteter uden  

 erhvervsmæssigt sigte.
Der henvises til oversigten, der bringes som bilag til  

 dette cirkulære.
 I fortsættelse af det i oversigten nævnte cirkulære af 26. oktober 1973 om  

 benyttelse af eldrevne maskiner som led i sløjdundervisning m.v. for børn og  

 unge under 18 år fastsætter undervisningsministeriet i samråd med  

 arbejdstilsynet herved regler, som dels uddyber visse punkter i ovennævnte  

 cirkulære, dels medtager de maskiner, som på grund af deres farlighed er  

 forbeholdt læreren (afsnit A). Endvidere fastsættes nogle retningslinier for  

 anvendelsen af lokaler til sløjd og lignende aktiviteter af hensyn til visse  

 funktioner og stoffer, der indgår i undervisningen (afsnit B).
Samtidig ophæves herved den bestemmelse i punkt 1 i  

 undervisningsministeriets cirkulære af 26. oktober 1973 om benyttelse af  

 eldrevne maskiner som led i sløjdundervisning m.v. for børn og unge under 18  

 år, der fastsatte, at de omhandlede maskiner skulle godkendes af  

 sløjdinspektionen med hensyn til typer og sikkerhedsforanstaltninger.
Det  

 skal i den forbindelse understreges, at det er en betingelse for benyttelse  

 af maskinerne, at de er i overensstemmelse med de af arbejdstilsynet til  

 enhver tid givne regler samt bestemmelserne i dette cirkulære.
A.
Retningslinier for benyttelse af maskiner Skolens/institutionens leder er ansvarlig for, at kun personale, der kan  

 dokumentere fornødent kendskab til maskinernes brug og pasning, har adgang  

 til at benytte maskinerne og til at lade maskiner indgå som led i  

 undervisningen.
 Skolens/institutionens leder har det overordnede ansvar for, at maskinerne  

 er i orden i henhold til arbejdstilsynets og undervisningsministeriets  

 anvisninger.
Maskiner med fejl eller mangler må ikke benyttes.
Det bør over for  

 eleverne og eventuelt andre brugere af maskinerne indskærpes, at de omgående  

 bør gøre den ansvarlige lærer opmærksom på opståede fejl eller mangler ved  

 maskinerne.
Hvis vedkommende lærer ikke selv er i stand til at bringe  

 maskinerne i forskriftsmæssig stand, skal det omgående meddeles  

 skolens/institutionens leder, som må foranledige, at fejlen udbedres af  

 særligt kyndige.
Med hensyn til maskinernes indretning og opstilling henvises, ud over  

 cirkulære af 26. oktober 1973, til arbejdstilsynets publikationer nr. 8/1965  

 om savværks-, høvleri- og snedkerimaskiner og publikation nr. 12/1977 om  

 maskiner, redskaber og værktøjer.
Endvidere henvises til arbejdstilsynets  

 publikation nr. 45/1974 om motordrevne håndrundsave og socialministeriets  

 bekendtgørelse nr. 14 af 26. januar 1961 om sikkerhedsforskrifter for  

 mekanisk drevne slibemaskiner og slibeskiver.
Da arbejdet i skoler og institutioner ikke drejer sig om produktion, kan  

 der i visse tilfælde blive tale om lempelser inden for gældende regler, dog  

 ikke med hensyn til egentlige maskinbeskyttelseskrav.
I andre tilfælde vil  

 der være grund til skærpede regler.
Der gøres således opmærksom på, at  

 fræsere af enhver art ikke må forefindes.
Anskaffes kombinerede  

 træbearbejdningsmaskiner til skoler/institutioner, skal eventuel  

 fræseranordning være afmonteret.
 Af anvisningerne i ovennævnte publikationer er der grund til at fremhæve  

 visse med særlig relevans for arbejdet i skoler og institutioner:
Spændingsfaldsudløsning Alle stationære maskiner med undtagelse af bore- og slibemaskiner skal  

 være forsynet med spændingsfaldsudløsning, som hindrer maskiner, der er gået  

 i stå på grund af spændingsfald eller strømsvigt, i at sætte sig i gang, når  

 det elektriske net bliver fuldt spændingsførende.
Håndmaskiner betragtes som stationære maskiner, hvis de opspændes i bord  

 el. lignende.
Det gælder f.eks. håndrundsave.
Aflåsning af maskiner Transportable maskiner, f. eks. håndrundsave, skal kunne låses inde.
Alle  

 stationære maskiner skal kunne aflåses, så kun rette vedkommende har adgang  

 til at benytte dem; maskinerne bør kunne aflåses individuelt, idet de  

 forsynes med en nøgleafbryder, ofte i forbindelse med  

 spændingsfaldsudløsningen.
En kollektiv aflåsning af maskinerne vil dog - i  

 de tilfælde, hvor kollektiv aflåsning hidtil er blevet anvendt - fortsat  

 kunne anvendes under forudsætning af, at strømmen fra de maskiner, eleverne  

 har adgang til, og fra de maskiner, der er forbeholdt læreren, føres til hver  

 sin aflåselige hovedafbryder.
Det er endvidere en forudsætning, at alle  

 maskiner, også bore- og slibemaskiner, er forsynet med  

 spændingsfaldsudløsning.
Endelig bør der ved kollektiv aflåsning installeres  

 et eller flere nødstop i lokalet.
Bremse Maskiner bør normalt være forsynet med bremse, hvis de ikke går i stå,  

 umiddelbart efter at strømmen er slået fra.
For træbearbejdningsmaskiner er  

 der behov for bremse, hvis efterløbstiden overstiger 10 sekunder.
Båndsave  

 skal være forsynet med bremse.
Der kræves ikke bremse på bænkslibemaskiner,  

 selv om de kan have et meget langt efterløb.
Båndsave Båndsave skal være forsynede med lukkede klingehjul (f. eks. skiver af  

 presset pladestål) og fuldstændigt afskærmet, bl. a. således, at skærmen er  

 lukket med »loft«.
Hjul med eger vil dog kunne tillades under  

 forudsætning af, at de på begge sider er forsynet med beskyttelse for egerne  

 (rund skive af plademateriale, masonit eller lignende fastgjort til egerne,  

 men uden skruer direkte i egerne).
Rundsave Rundsave skal være forsynet med overdækning, underdækning og spaltekniv,  

 der skal svare til den til enhver tid benyttede klingetype.
Afrettere Afrettere skal være forsynet med tilfredsstillende udformet og let  

 betjenelig overdækning af kutteren.
Der skal også findes dækning over den  

 tilgængelige del af kutteren bag ved landet.
Beskyttelser af Suva-typen skal  

 være vel justeret og med alle bevægelige led passende tilspændt.
Træ- og metaldrejebænke Ud over de almindelige maskinbeskyttelseskrav skal der træffes  

 foranstaltninger, der imødegår faren for, at emnernes periferihastighed  

 overstiger 30 m/sek.
Ved drejebænke med trapperemskiver skal der på  

 indersiden af remhuset anbringes et skilt, der angiver omdrejningstal og  

 maksimal emnediameter i relation til et billede af de forskellige  

 remstillinger.
Det påhviler læreren at kontrollere remstillingen og dermed  

 omdrejningshastigheden, før maskinen startes.
Trædrejebænke med trinløs variabel hastighed skal være forsynet med en  

 blokeringsanordning, som kun læreren kan indstille til højeste forsvarlige  

 hastighed.
Endvidere skal der forefindes en skala, der tydeligt og automatisk  

 angiver omdrejningstal og maksimal emnediameter i relation til gearets  

 indstilling.
Kileremstransmissioner Kileremstransmissioner skal være afskærmet helt med dæksler, fastgjort ved  

 hængsler, så de ikke kan fjernes helt.
Betjeningen skal så vidt muligt ske  

 uden brug af værktøj.
Afskærmningen skal være forsynet med en afbryder, så  

 maskinen går i stå, hvis dækslet åbnes.
Hvor der forefindes maskiner uden  

 sådan afbryder, skal afskærmningen, indtil afbryder etableres, være forsynet  

 med en iøjenefaldende advarsel, f. eks. »Må ikke åbnes, medens maskinen  

 er i gang«.
 Elektrisk håndstiksav  må kun benyttes sammen med  

 beskyttelsesbriller.
Afsugning Hvis man eventuelt ønsker at benytte skivepudsere i forbindelse med  

 trædrejebænke, skal der etableres mekanisk afsugning, og drejebænkens  

 periferihastighed må ikke overstige 30 m/sek.
 Transportable pudsemaskiner bør ved fremtidig anskaffelse være forsynet  

 med støvpose.
 Det må anses for ønskeligt, at der ved nybygning og ombygning af  

 sløjdlokaler etableres mekanisk afsugning fra rundsav, båndsav, afretter og  

 trædrejebænk.
 Afsugningsanlæg bør være så støjsvage som muligt, og de må ikke have  

 forbindelse med andet ventilationssystem.
B.
Retningslinier for anvendelsen af lokaler til sløjd og lignende  

 aktiviteter af hensyn til visse stoffer og funktioner, der indgår i  

 undervisningen Opvarmning og luftfornyelse Med hensyn til lokalernes opvarmning og luftfornyelse gælder de  

 arbejdsmiljømæssige krav, der generelt stilles til folkeskolens lokaler.  

 Rumtemperaturen bør dog holdes noget lavere end temperaturen i normalklasser;  

 18 grader vil være en passende arbejdstemperatur.
Visse arbejdsområder kræver  

 særlig overvejelse med hensyn til ventilation.
Det gælder således rum eller  

 områder, hvor overfladebehandling finder sted, og hvor der loddes og svejses.
Overfladebehandling Normalt bør kun maling, lak og lim på vandbasis eller produkter af lav  

 fareklasse svarende til kodenumrene 0/1, 1/0 og 1/1 anvendes.
 Kodenumrene 2/0 og 2/1 kan dog anvendes til små genstande, når der er  

 sørget for god naturlig ventilation ved at åbne vinduer.
 Produkter med højere kodenumre må ikke anvendes i lokalerne, med mindre  

 der er etableret mekanisk udsugning.
Såfremt der etableres mekanikudsugning, skal disse anlæg i princippet være  

 indrettet sådan, at de kan fjerne damp fra opløsningsmidler i umiddelbar  

 nærhed af arbejdsstedet og bort fra den person, der arbejder med førnævnte  

 relativt sundhedsskadelige stoffer.
En udsugning 10-15 cm over gulvhøjde er  

 yderligere ofte påkrævet, da dampene fra organiske opløsningsmidler er  

 tungere end atmosfærisk luft.
Udsugningsanlæg skal have afkast til det fri.
 Uanset ventilationsforholdene gælder det, at påføring ikke må ske ved  

 sprøjtning.
 En begrænset brug af materialer indeholdende organiske opløsningsmidler  

 bør benyttes som udgangspunkt i undervisningen i omgang med disse og lignende  

 farlige stoffer.
Lodning og svejsning I følge undervisningsministeriets cirkulære af 26. oktober 1973 om  

 benyttelse af eldrevne maskiner som led i sløjdundervisning m. v. for børn og  

 unge under 18 år skal der ved brug af el-svejsemaskiner indrettes en  

 forsvarlig udsugning af de skadelige luftarter, der opstår ved  

 svejseprocessen.
På grundlag af denne bestemmelse fastsættes følgende nærmere  

 retningslinier for udsugning i forbindelse med el-svejsemaskiner:
Fra lodde- og svejseborde skal der etableres mekanisk udsugning med afkast  

 til det fri på en sådan måde, at loddedamp og svejserøg ikke passerer  

 åndedrætsområdet på de personer, der arbejder ved disse faste lodde- og  

 svejsepladser.
Der henvises til arbejdstilsynets meddelelser nr. 6/1974 og  

 nr. 8/1977. CO2-svejsning stiller samme krav til udsugning som  

 lysbuesvejsning med beklædte elektroder.
 Transportable røgsugere kan benyttes til fjernelse af svejserøg under  

 forudsætning af, at de har afkast til det fri.
 Gas- eller kulesser udstyres med emhætte med mekanisk udsugning.
Opbevaring af brændbare væsker Det påhviler læreren at sørge for, at reglerne for opbevaring af brændbare  

 væsker i henhold til justitsministeriets bekendtgørelse af 20. august 1971  

 overholdes.
Brugte rensevæsker, lakrester og lignende opsamles i dertil  

 beregnede beholdere med tætsluttede låg.
De fjernes og destrueres i henhold  

 til den lokale tekniske forvaltnings retningslinier.
Opbevaring og brug af flaskegas Der henvises til justitsministeriets bekendtgørelse af 20. august 1971 om  

 flaskegas.
Renholdelse Lokalerne skal holdes rene og ryddelige.
Af sikkerhedsmæssige og  

 pædagogiske grunde bør læreren foranledige, at eleverne holder det ryddeligt  

 på og omkring maskinerne samt fejer spåner m. v. ned fra såvel høvlebænke som  

 maskiner.
Spåner og savsmuld kan gøre gulve glatte og farlige at færdes på.  

 Læreren bør derfor sørge for, at eleverne fejer gulvet over efter hvert hold,  

 så hovedparten af spåner m. v. samles i en affaldsbeholder eller lignende et  

 passende sted i lokalet.
 Den egentlige renholdelse påhviler rengøringspersonalet efter samme  

 retningslinier, som gælder for øvrige undervisningslokaler.
Undervisningsministeriet, Direktoratet for folkeskolen, folkeoplysning, seminarier m. v., den 4.  

 januar 1982 NINNA WURTZEN /Helge Thomsen Bilag.
 Oversigt over gældende bestemmelser pr. 1. november 1981 1)  

 Undervisningsministeriets cirkulære af 26. oktober 1973 om benyttelse af  

 eldrevne maskiner som led i sløjdundervisning m. v. for børn og unge under 18  

 år. 2) Undervisningsministeriets vejledning af 20. august 1976 om  

 indskærpelse af reglerne for elevers benyttelse af eldrevne maskiner som led  

 i sløjdundervisning m.v. 3) Undervisningsministeriets cirkulære af 15.  

 oktober 1968 om forbud mod brug af gassvejseanlæg som led i undervisningen i  

 folkeskolen m. v. 4) Undervisningsministeriets cirkulære af 23. december 1970  

 om forbud mod brug af gassvejseanlæg som led i fritidsundervisning,  

 ungdomsklubvirksomhed m. m. 5) Undervisningsministeriets meddelelse af 28.  

 november 1977 vedrørende brug af gassvejseanlæg som led i fritidsundervisning  

 m. v. 6) Undervisningsministeriets vejledning af 30. juni 1975 om anvendelse  

 af glasurer m. v. ved keramikfremstilling på skoler. 7)  

 Undervisningsministeriets vejledning af 28. juni 1976 om anvendelse af  

 emaljer i skolernes sløjdundervisning. 8) Undervisningsministeriets  

 cirkulæreskrivelse af 15. december 1975 om obligatorisk undervisning i  

 benyttelse af eldrevne maskiner i forbindelse med linieuddannelse i træsløjd  

 og metalsløjd ved seminarierne og de to anerkendte sløjdlærerskoler. 9)  

 Undervisningsministeriets cirkulæreskrivelse af 15. september 1978 angående  

 Sundhedsstyrelsens advarsel mod opvarmning af plastmaterialer i forbindelse  

 med plastsløjd. (Sundhedsstyrelsens skrivelse af 17. maj 1978).
 Savværks-, høvleri- og snedkerimaskiner.
 Maskiner, redskaber og værktøjer.
 Motordrevne håndrundsave.
 Endelig gøres opmærksom på arbejdstilsynets blå liste om arbejdsmiljø, der  

 udkommer hvert år.
