 I medfør af § 3 i lov om dispachører, jf. lovbekendtgørelse nr. 184 af 25.  

 marts 1988, fastsættes:
 § 1.  Kommissionen afholder eksamen for dispachører og  

 er rådgivende for Erhvervs- og Selskabsstyrelsen ved administrationen af  

 loven om dispachører, herunder ved afgørelse af, om betingelserne for  

 meddelelse af beskikkelse er til stede og ved fastsættelse af de nærmere  

 bestemmelser om dispachøreksamen og om dispachørers virksomhed.
 Stk. 2.  Endvidere påhviler det kommissionen, når det  

 findes formålstjenligt, over for Erhvervs- og Selskabsstyrelsen at fremsætte  

 ønsker og forslag vedrørende lovgivningen om dispachører og den dertil  

 knyttede administration.
 § 2.  Kommissionen består af 1 formand, der opfylder  

 betingelserne for at kunne blive landsdommer, og 4 andre medlemmer. 1 medlem  

 er dispachør, 1 er forsikringskyndigt og 2 er skibsfartskyndige.
 Stk. 2.  Erhvervs- og Selskabsstyrelsen kan udnævne  

 stedfortrædere, der, når vedkommende medlem har forfald, deltager i  

 kommissionens arbejde.
 Stk. 3.  En embedsmand fra Erhvervs- og  

 Selskabsstyrelsen kan tilforordnes kommissionen uden stemmeret.
§ 3.  Formanden tilrettelægger kommissionens arbejde  

 og leder forhandlingerne på kommissionens møder.
Formanden kan bestemme, om  

 sagerne skal behandles skriftligt.
 Stk. 2.  Formanden påser, at de kommissionen forelagte  

 sager fremmes med tilbørlig hurtighed.
§ 4.  Tid og sted for kommissionens møder fastsættes  

 af formanden, der drager omsorg for mødernes indkaldelse.
Indkaldelse sker så  

 vidt muligt med mindst en uges varsel og med angivelse af, hvilke sager der  

 kommer til behandling på mødet.
 Stk. 2.  Medlemmer, der er forhindret i at give møde,  

 skal give meddelelse herom.
Stk. 3.  For at beslutning kan træffes, skal alle  

 medlemmer være til stede.
Hvert medlem har 1 stemme.
 Stk. 4.  Beslutning træffes ved almindelig  

 stemmeflerhed.
§ 5.  Formanden drager omsorg for, at der føres en  

 mødeprotokol, og at kommissionens beslutninger udføres.
Formanden  

 underskriver på kommissionens vegne.
Eventuelt mindretal kan begære sine  

 bemærkninger anført i kommissionens indstillinger eller udtalelser.
§ 6.  Kommissionen tilrettelægger dispachøreksamens  

 afholdelse i overensstemmelse med bestemmelserne i Erhvervs- og  

 Selskabsstyrelsens bekendtgørelse herom.
Der føres en særlig protokol over de  

 givne karakterer.
 § 7.  Kommissionens sekretariatsforretninger varetages  

 af et sekretariat med adresse, Erhvervs- og Selskabsstyrelsen, Kampmannsgade  

 1, 1604 København V.
 Stk. 2.  De med kommissionens virksomhed forbundne  

 udgifter afholdes af statskassen.
 § 8.  Kommissionens medlemmer, stedfortrædere,  

 sekretærer samt andre, der deltager i kommissionens arbejde, og den til  

 kommissionen knyttede medhjælp er under ansvar efter borgerlig straffelovs §§  

 152 og 152 c forpligtet til over for alle uvedkommende at bevare tavshed med  

 hensyn til, hvad de gennem deres virksomhed bliver vidende om.
 § 9.  Bekendtgørelsen træder i kraft den 1. februar  

 1989.
 Stk. 2.  Forretningsorden for Dispachørkommissionen af  

 22. september 1967 ophæves.
