 Vedrørende frihedsberøvelse  

 efter udlændingelovens § 36 af udlændinge, der søger  

 opholdstilladelse efter udlændingelovens § 7.
 I forbindelse med at der  

 iværksættes frihedsberøvelse efter udlændingelovens  

 § 36 af udlændinge, der søger om asyl, skal politiet i  

 medfør af udlændingelovens § 37, stk. 4, gøre  

 udlændingen bekendt med adgangen til at sætte sig i forbindelse  

 med en repræsentant for Dansk Flygtningehjælp.
Ønsker udlændingen at benytte sig af denne  

 adgang, underretter politiet på hverdage i tiden mellem kl. 08.00 og  

 kl. 16.00 på telefonnr. 33 91 27 00, lokal 305 eller 306, Dansk  

 Flygtningehjælp om udlændingens ønske.
Foretages der  

 frihedsberøvelser uden for dette tidsrum, orienteres Dansk  

 Flygtningehjælp telefonisk så snart, der er mulighed herfor.
 Rigspolitiet vil snarest udsende en revideret blanket P  

 612 U, med to nye standardrubrikker, der i forbindelse med, at der  

 iværksættes frihedsberøvelse, skal afkrydses,  

 således at det af blanketten fremgår, at udlændingen er  

 gjort bekendt med adgangen til at sætte sig i forbindelse med Dansk  

 Flygtningehjælp, og at politiet, såfremt udlændingen har  

 ønsket at benytte sig af denne adgang, har underrettet Dansk  

 Flygtningehjælp herom.
 Indtil udsendelsen af den nye blanket bør det af  

 politirapporten fremgå, at udlændingen i overensstemmelse med §  

 37, stk. 4, er gjort bekendt med adgangen til at sætte sig i  

 forbindelse med en repræsentant for Dansk Flygtningehjælp, og at  

 Dansk Flygtningehjælp i de tilfælde, hvor udlændingen har  

 udtrykt ønske om at benytte sig af denne adgang, er orienteret  

 herom.
