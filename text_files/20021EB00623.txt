Beretning afgivet af Miljø-  

 og Planlægningsudvalget den 1. oktober 2003 Beretning over Forslag til  

 folketingsbeslutning om udryddelse af kæmpebjørneklo [af  

 Elsebeth Gerner Nielsen (RV), Martin Lidegaard (RV),  

 Pernille Blach Hansen (S),  

 Jørn Jespersen (SF) og Mogens Nørgård&nbsp  

 ;Pedersen (KRF)] 1. Udvalgsarbejdet Beslutningsforslaget blev fremsat den 21. januar 2003 og var til  

 1. behandling den 26. februar 2003. Beslutningsforslaget blev efter 1.  

 behandling henvist til Miljø- og Planlægningsudvalget.
Møder Udvalget har behandlet beslutningsforslaget i 12 møder.
Spørgsmål Udvalget har stillet 1 spørgsmål til miljøministeren til  

 skriftlig besvarelse, som denne har besvaret.
2. Udtalelse fra miljøministeren Miljøministeren har over for udvalget oplyst følgende:
Baggrund Kæmpebjørneklo kommer fra Kaukasus og kom til Danmark omkring  

 1860. I de første ca. 100 år holdt planten sig til planteskoler og haver.  

 Dernæst skete der en nærmest eksplosiv spredning af planten, som i dag kan  

 findes over hele landet.
Kæmpebjørneklo hører til den gruppe af ikke hjemmehørende arter,  

 der kan karakteriseres som invasive.
Det vil sige, at planten kan invadere  

 naturlige plantesamfund og her fortrænge de naturligt hjemmehørende arter.
På  

 natur- og halvnaturarealer kan planten etablere sig og danne store, tætte  

 bestande.
Når man ser ind i en bevoksning af kæmpebjørneklo, ser man, at der  

 under de 2-4 m høje planter stort set hverken er andre planter eller dyr.
Kæmpebjørneklo kan ikke anses for at være et problem på  

 landbrugsjorden, idet planten ikke kan etablere sig, hvis der foretages  

 jordbehandling, eller jorden afgræsses.
Hvis jorden braklægges eller af anden  

 grund tages ud af landbrugsmæssig drift, kan planten etablere sig.
Hvis  

 jorden  

 igen tages  

    

  

 i drift, vil dette forhindre  

 planten i at genetablere sig, og planten giver således ikke anledning til  

 driftstab på landbrugsjord.
Kæmpebjørneklo er en toårig plante.
Det vil sige, at planten  

 første år spirer frem, sætter en bladroset og opmagasinerer næring i roden.  

 Det  

 følgende år bruger planten den oplagrede næring til hurtigt at blive en stor,  

 blomstrende plante, der kan sætte op til 12.000 spiringsdygtige frø. En del  

 af  

 disse frø spirer det følgende år, resten i løbet af de kommende ca. 10 år.
Hvis en bestand af kæmpebjørneklo skal bekæmpes effektivt,  

 kræver det, at man dels foretager bekæmpelse mindst 2 gange om året for at  

 fjerne alle planter, dels fortsætter bekæmpelsen i op til 10 år.
Erfaringen  

 tyder på, at man efter ca. 3 år får en tydelig reduktion i antal planter, der  

 spirer frem, men da frøene kan bevare spiringsevnen i op til 10 år, skal  

 bekæmpelse fortsætte i hele denne periode.
Bekæmpelse af kæmpebjørneklo er yderligere besværliggjort af, at  

 hvis man får plantens saft på huden, kan det, i kombination med sollys, give  

 smertefulde vabler og sår.
Bekæmpelse af kæmpebjørneklo kræver således  

 vedholdenhed og kendskab til, hvordan man undgår at komme til skade.
Indsats Hvilken metode, man vælger til bekæmpelse af kæmpebjørneklo,  

 afhænger oftest af antallet af planter.
Miljøministeriet har udgivet en  

 folder  

 med bekæmpelsesmetoder og har på hjemmesiden yderligere information om både  

 pesticidfri bekæmpelse og om brug af pesticider mod kæmpebjørneklo.
Uanset  

 hvilken bekæmpelsesmetode man vælger, kræver en effektiv bekæmpelse af  

 planten,  

 at man kan bekæmpe alle planter i en bestand.
Miljøministeriet har gennem længere tid har været i dialog med  

 Kommunernes Landsforening, Amtsrådsforeningen, Dansk Landbrug og Dansk  

 Skovforening med henblik på at finde en model til løsning af det forhold, at  

 man ofte finder bestande af kæmpebjørneklo på arealer  f.eks. langs  

 vandløb og  

 veje  hvor der er flere ejere, private som offentlige.
Hvis blot en af  

 ejerne  

 ikke bekæmper planten på sit areal, vil det arbejde, de øvrige lodsejere  

 udfører, højst reducere plantens mulighed for spredning.
Miljøministeren er  

 indstillet på at inddrage natur- og miljøorganisationer i dette arbejde.
 Når Pesticidaftalen mellem staten, amterne og kommunerne er  

 evalueret, vil erfaringer fra samtlige kommuner være tilgængelige, og en  

 landsdækkende status for bekæmpelsen af kæmpebjørneklo vil være tilgængelig.
3. Politiske bemærkninger Et  

  

 mindretal  

  

 i  

 udvalget (V, DF og KF) støtter det af miljøministeren anførte.
Et  

  

 andet mindretal  

  

 i  

 udvalget (S, SF, RV og KRF) opfordrer regeringen til at indkalde Kommunernes  

 Landsforening, Amtsrådsforeningen, landbrugets organisationer, natur- og  

 miljøorganisationerne samt relevante faglige organisationer til en snarlig  

 drøftelse af, hvorledes man bl.a. ved en frivillig indsats kan få bugt med  

 kæmpebjørneklo.
Der er således tale om en videreførelse og intensivering af  

 det  

 samarbejde, som miljøministeren allerede har taget initiativet til.
 Det er disse partiers holdning, at man bør undgå anvendelse af  

 pesticider i bekæmpelsen af kæmpebjørneklo.
 Regeringen opfordres derfor til at iværksætte en  

 frivillighedskampagne med henblik på at sikre befolkningen det størst mulige  

 medejerskab til bekæmpelse af kæmpebjørneklo, bl.a. gennem helt konkret  

 arbejde.
 Regeringen opfordres endvidere til at afsætte en mindre pulje  

 til støtte for diverse folkelige initiativer i kampen mod kæmpebjørneklo og  

 eventuelt nyt informationsmateriale, f.eks. en hjemmeside, hvor gode  

 erfaringer  

 med bekæmpelsesarbejdet formidles.
Endelig opfordrer S, SF, RV og KRF regeringen til at fremlægge  

 udkast til lovgivning, der forpligter til udryddelse af forekomst af  

 kæmpebjørneklo i Danmark, jf. den eksisterende lovgivning mod flyvehavre.
Der  

 skal under alle omstændigheder en omfattende, fælles indsats til, men efter  

 at  

 forekomsten af kæmpebjørneklo er minimeret eller umiddelbart elimineret  

 gennem  

 den foreslåede indsats, vil der fortsat være behov for at holde øje med nye  

 forekomster af arten fra frø i jorden eller utilsigtet import med henblik på  

 at  

 reagere hurtigt og konsekvent, inden den igen når at brede sig.
 Efter 3 år skal den samlede indsats evalueres.
P. u. v.  

  

 Eyvind Vesselbo  

  

  

 formand Bilag 1 Oversigt over bilag vedrørende B 71 Bilagsnr.
