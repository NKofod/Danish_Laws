 I medfør af § 6 i lov om tilsyn med skibe, jfr. lovbekendtgørelse nr. 336  

 af 31. august 1965 med senere ændringer, fastsættes herved følgende:
 Definitioner, anvendelsesområde m.v.
 Definitioner.
 § 1.  I denne bekendtgørelse forstås ved:
 Direktoratet:
 Direktoratet for statens skibstilsyn.
 Eksisterende skib:
 Skib, der ikke er nyt skib.
 Fiskeskib:
 Skib, der er forsynet med fiskericertifikat.
 Godkendt:
 Godkendt af direktoratet.
 Nyt skib:
 Skib, hvis køl er lagt, eller som er på et tilsvarende  

 konstruktionsstadium på eller efter den 15. marts 1977, samt skib, som efter  

 denne dato indføres fra udlandet.
 Officer:
 Enhver person, bortset fra skibsføreren, der ifølge lovgivning, kollektiv  

 aftale eller sædvane betragtes som officer.
 Opholdsrum:
 De til brug for mandskabet og passagererne bestemte soverum, spiserum,  

 toiletter og baderum, sygerum, fritidsrum og kontorer.
 Passager:
Enhver person, bortsat fra Passagerskib:
 Et skib, som er indrettet til at befordre eller befordrer flere end 12  

 passagerer.
 Skibsmandskabet eller mandskabet:
 Enhver person, de er tjenstgørende om bord, bortset fra skibsføreren.
 Stål:
 Alle materialer af metal.
 Søgående skib:
 Et skib, hvis fartsområde ikke er begrænset til havne.
 Tons:
Registertons brutto.
For skibe, som er udstyret med et målebrev  

 indeholdende to sæt tonnager, skal udtrykket forstås som den i målebrevet  

 angivne største bruttotonnage.
 Voksen person:
 En person, der er fyldt 18 år.
 Anvendelsesområde.
§ 2.  De i denne bekendtgørelse indeholdte  

 bestemmelser gælder for alle nye danske søgående skibe på 20 tons eller  

 derover med undtagelse af fiskeskibe.
Bekendtgørelsen gælder tillige for nye  

 skibe under den nævnte grænse i det omfang, dette skønnes rimeligt under  

 hensyn til skibets art og anvendelse.
 Stk. 2.  Eksisterende skibe skal i det omfang, det  

 skønnes rimeligt under hensyn til deres indretning, bringes til at opfylde  

 bekendtgørelsens bestemmelser, når de underkastes større reparationer, der  

 ikke skyldes havari, eller der foretages væsentlige ændringer i deres  

 konstruktion.
 Ækvivalens.
 § 3.  Enhver bestemmelse i bekendtgørelsen vil kunne  

 fraviges, såfremt direktoratet efter forhandling med de respektive reder- og  

 mandskabsorganistioner, finder det godtgjort, at afvigelserne vil medføre  

 sådanne fordele, at forholdene taget som helhed ikke bliver mere ugunstige,  

 end de ville blive ved anvendelse af bekendtgørelsens bestemmelser i fuldt  

 omfang.
 Godkendelse.
§ 4.  Til brug for direktoratets godkendelse af  

 opholdsrum m.v. skal der for alle nye skibe over 100 tons så tidligt som  

 muligt indsendes tegninger i 3 eksemplarer til direktoratet samt oplysning om  

 skibets fartsområde, mandskabets og eventuelt passagerernes antal og  

 fordeling efter kategorier, skibets omtrentlige bruttotonnage og hestekraft,  

 ventilations-, belysnings- og opvarmningssystemets indretning og om sanitære  

 indretninger.
Tegningerne skal fortrinsvis være i målestok 1:100 og skal vise  

 opholdsrummenes beliggenhed og almindelige indretning, pladsens udnyttelse og  

 anbringelse af inventar og tilbehør.
 Stk. 2.  Tilsvarende tegninger og oplysninger skal  

 indsendes til direktoratet, forinden opholdsrummene i et eksisterende skib  

 forandres eller nyindrettes.
 Skibsmandskabets opholdsrum.
 Anbringelse, bygning og indretning.
 § 5.  Beliggenhed, adgangsforhold, konstruktion og  

 anbringelse i forhold til andre rum skal være således, at der opnås  

 betryggende sikkerhed, beskyttelse imod vejr og sø, isolation mod varme,  

 kulde og støj- og luftforurening fra andre rum.
 Stk. 2.  Opholdsrum skal anbringes så langt det skønnes  

 rimeligt, fra rum, hvori der forekommer væsentlig støj, såsom rum for  

 fremdrivningsmaskineri, hjælpemaskineri, styremaskineri og dæksmaskineri, og  

 fra rum, hvori der kan opstå stærk varme eller kulde, og må ikke være anbragt  

 direkte over skruen.
Stk. 3.  Der må ikke være direkte adgang til soverum fra  

 de i stk. 2 nævnte rum eller fra lastrum, kabysrum, kædekasse, lamperum, rum  

 til opbevaring af maling, storesrum, tørrerum, vaskerum og toiletter bestemt  

 for mere end 2 personer.
Skodder, der adskiller sådanne rum fra soverum, samt  

 udvendige skodder til opholdsrum skal være konstrueret af stål eller andet  

 godkendt materiale og skal være vand- og gastætte; desuden skal de være  

 fyldestgørende isoleret såvel mod støj som mod varme og kulde.
 Stk. 4.  Opholdsrum og gange, der fører til opholdsrum,  

 skal være isoleret mod varmetransmission fra maskincasing, kabysrum og andre  

 rum, hvori der kan opstå varme, samt mod varmetransmission fra damp- og  

 varmtvandsledninger og mod påvirkning fra rum, der nedkøles.
 Stk. 5.  Indvendige skodder skal være af godkendt,  

 lydisolerende materiale, der ikke medfører risiko for utøj.
 Stk. 6.  Soverum, spiserum, fritidsrum og gange i  

 mandskabsapteringen skal være isoleret for at forhindre svedning eller  

 overophedning.
 Stk. 7.  Hoveddamprør og spildevandsledninger til spil  

 og lignende maskineri må ikke være ført gennem opholdsrum eller gennem gange,  

 der fører til opholdsrum.
Stk. 8.  Indvendige paneler eller indvendig beklædning  

 skal være af et materiale med en overflade, de er let at renholde.
Høvlede  

 eller pløjede brædder eller enhver anden slags konstruktion, der kan medføre  

 risiko for utøj, må ikke benyttes.
Stk. 9.  Rimelige foranstaltninger skal træffes for at  

 undgå, at brand opstår, eller af en brand breder sig til andre  

 apteringsafsnit.
Alle udsatte overflader i gange og trapperum skal have lav  

 flammespredningsevne.
Indvendige trapper, der forbinder to dæk, skal ved det  

 ene dæk være beskyttet med skodder og døre af brandhæmmende materiale.
 Stk. 10.  Fra hvert apteringsafsnit skal der væe mindst  

 2 udgange.
 Stk. 11.  lofter og skodder i opholdsrum skal være lette  

 at renholde og skal, såfremt de er malede, være holdt i lyse farver og skal  

 fornys eller repareres, når det er nødvendigt.
 Stk. 12.  I alle opholdsrum skal dørken være af godkendt  

 materiale og konstruktion, og overfladen skal være uigennemtrængelig for  

 fugtighed og let at renholde.
 Stk. 13.  Overgang mellem skod/vægbeklædning og dørk  

 skal være uden sprækker.
 Stk. 14.  Tilstrækkelige afløb skal forefindes.
 Ventilation.
§ 6.  Opholdsrum og gange, der fører til opholdsrum,  

 samt arbejdsrum, hvor mandskabet skal udføre arbejde længere tid ad gangen,  

 f.eks. radiorum, skal være ventileret således, at de under alle forhold  

 sikres et tilstrækkeligt luftskifte, når døre, koøjer, skylighter og lignende  

 er lukkede.
Det samme gælder navigeringsrum bortset fra styrehuset i skibe  

 under 500 tons.
 Stk. 2.  Såfremt luftskiftet udelukkende sker ved  

 naturlig ventilation, skal til- og afgangsåbningerne have et frit  

 gennemstrømningsareal på mindst 30 kvadratcentimeter for hver person, rummet  

 er bestemt for.
 Stk. 3.  På skibe med en tonnage på 200 tons og derover  

 skal den i stk. 1 nævnte ventilation være mekanisk, og luftskiftet skal  

 opfylde følgende krav:
a.
Ventilationen af soverum, spiserum, fritidsrum, kontorer, radiorum,  

 navigeringsrum og lignende arbejdsrum, bortset fra styrehuset i skibe under  

 500 tons, skal ske ved indblæsning af luft, svarende til 6 luftskifter pr.  

 time.
b.
Luftafgangen kan ske til gange eller direkte til fri luft.
c.
Recirkulation af indtil 50 pct. af lufttilførslen kan tillades,  

 forudsat at toilet og baderum er forsynet med særskilt mekanisk udsugning.  

 Frisklufttilførslen til soverum skal dog være mindst 30 kubikmeter pr. time  

 pr. person, som rummet er bestemt for.
 Stk. 4.  Indblæsningsåbningerne skal anbringes på  

 hensigtsmæssig måde i forhold til rummenes indretning og må ikke give  

 anledning til generende træk over en køje.
Stk. 5.  På skibe med en tonnage på 200 tons og derover  

 skal toilet og baderum ventileres ved et særskilt udsugningssystem direkte  

 til fri luft.
Udsugningssystemet skal være dimensioneret til 10 luftskifter i  

 timen.
Lufttilgangen til toilet og baderum med adgang til et tilstødende  

 soverum kan ske gennem døren fra dette.
Stk. 6.  Ventilationssystemet skal være i stadig  

 funktion under skibets drift.
Opretholdelse af den mekaniske ventilation skal  

 sikres ved fornødne reservedele eller på anden tilfredsstillende måde.
Stk. 7.  I sygerum skal ventilationen være udført  

 således at luft derfra ikke kan trænge ud i andre opholdsrum.
Døre til gange,  

 der fører til andre opholdsrum, må ikke være forsynet med ventilationsåbning,  

 og eventuel ventilationskanal skal være forsynet med kontraklap, eller der  

 skal være truffet anden foranstaltning for at sikre, at luften ikke trænger  

 ud i den øvrige aptering.
Stk. 8.  Skibe med en tonnage på 200 tons og derover,  

 der regelmæssigt er beskæftiget i fart mellem 30 grader N og 30 grader S,  

 skal være udstyret med luftkonditionering i soverum, sygerum, spiserum,  

 fritidsrum, kontorer, radiorum og maskinmanøvrerum.
Det samme gælder  

 navigeringsrum bortset fra styrehuset.
Stk. 9.  Luftkonditioneringsanlægget kan være et  

 centralanlæg eller bestå af særskilte enheder og skal være således  

 konstrueret, at det ved 35 grader C og 70 pct. relativ fugtighed ude kan  

 opretholde 29 grader C og ca. 50 pct. relativ fugtighed inde.
Der må ikke  

 benyttes mere end 50 pct. returluft.
Stk. 10.  Anlæggets kølemaskineri og luftkølere skal  

 desuden være dimensionerede til ved 28 grader C og 80 pct. relativ fugtighed  

 ude at opretholde 24 grader og ca. 50 pct. relativ fugtighed inde.
Disse  

 konditioner skal kunne opnås med de i stk. 3 nævnte friskluftmængder.
 Stk. 11.  Ventilations- og luftkonditioneringsanlæg skal  

 være forsynet med passende filtre ved luftindtag og være indrettet under  

 hensyntagen til de særlige forhold, der er karakteristiske for drift til søs,  

 og må ikke forårsage generende støj eller vibrationer.
 Opvarmning.
 § 7.  Der skal i alle skibe være indrettet et passende  

 opvarmningssystem for opholdsrummene.
Stk. 2.  Opvarmningssystemet skal altid være i funktion  

 under skibets drift, når omstændighederne nødvendiggør dets brug.
Kapaciteten  

 skal være tilstrækkelig til, at der under alle forhold kan opretholdes en  

 rumtemperatur på mindst 20 grader C.
 Stk. 3.  I skibe på 100 tons og derover er opvarmning  

 ved åben ild ikke tilladt.
Stk. 4.  Benyttes i andre skibe ildovne, skal de være af  

 tilstrækkelig størrelse og være forsvarligt opstillet og sikret, og træværk  

 skal være beskyttet mod antændelse.
Røgrøret må ikke være forsynet med  

 spjæld.
Eventuel røghætte skal være af hensigtsmæssig konstruktion.
 Stk. 5.  Elektriske ovne og gasvarmeovne skal være af  

 godkendt type.
 Stk. 6.  Radiatorer og andre varmeapparater skal være  

 således anbragt og skærmet, at de ikke frembyder fare eller ulempe.
 Belysning.
 § 8.  Opholdsrum skal være forsvarligt oplyst.
Stk. 2.  Soverum, dagrum, spiserum og fritidsrum skal  

 være oplyst ved dagslys.
Dette gælder dog ikke hobbyrum og lignende rum, hvor  

 dagslys ikke er påkrævet.
Tilgangen af dagslys skal være således, at det er  

 muligt i klart vejr at læse almindeligt avistryk overalt i rummet, hvor man  

 normalt opholder sig.
I passagerskibe kan dog tillades særlige indretninger.
Stk. 3.  I alle skibe skal opholdsrum væe forsynet med  

 elektrisk belysning, der skal være anbragt således, at den giver det størst  

 mulige udbytte til de personer, der opholder sig i rummet.
I soverum skal der  

 være en elektrisk læselampe ved hovedenden af hver køje.
 Stk. 4.  Såfremt der ikke findes to af hinanden  

 uafhængige elektriske energikilder, skal der forefindes nødbelysning i form  

 af elektriske batterilamper eller lignende.
 Stk. 5.  Som retningslinier for, hvilken  

 belysningsstyrke der må anses for passende for den kunstige belysning,  

 fastsættes følgende:
 Soverum og særskilte dagrum:
 Almen belysning måles i vandret plan 85 cm over dørk.
Soverum, beliggenhed, størrelse, indretning m.v.
 § 9.  Soverum skal være anbragt midtskibs eller agter,  

 og inden del af et soverum må være anbragt under øverste lasteliniemærke.  

 Opholdsrum må under ingen omstændigheder anbringes foran kollisionsskoddet og  

 ikke under gange, hvor der jævnligt foregår arbejde, der forårsager generende  

 støj.
Stk. 2.  I særlige tilfælde kan det, hvis skibets  

 størrelse, type eller anvendelse gør anbringelse af soverummene midtskibs  

 eller agter uhensigtsmæssig, tillades, at disse anbringes forude, dog aldrig  

 foran kollisionsskoddet.
I passagerskibe kan det under forudsætning af  

 tilfredsstillende belysning og ventilation tillades, at et soverum delvis  

 anbringes under øverste lasteliniemærke.
 Stk. 3.  Gulvarealerne skal i soverum have mindst  

 følgende størrelse:
 Stk. 4.  Soverum for officerer skal have et gulvareal på  

 mindst 6,50 kvadratmeter i skibe under 3.000 tons og 7,50 kvadratmeter i  

 skibe på 3.000 tons og derover.
Stk. 5.  Det gulvareal, der optages af faste møbler som  

 køjer, skabe, kommoder, borde og bænke, skal medregnes i ovennævnte  

 gulvarealer.
Små eller uhensigtsmæssige arealer, der ikke er til rådighed for  

 fri bevægelse, og som ikke kan bruges til anbringelse af inventar, medregnes  

 ikke.
 Stk. 6.  I skibe på 3.000 tons og derover skal  

 maskinchefen og overstyrmanden foruden deres soverum have et tilstødende  

 opholdsrum eller dagrum.
 Stk. 7.  Antallet af personer i et soverum må i  

 lastskibe ikke overstige 2 og i passagerskibe 3. Hver af officererne skal  

 have særskilt soverum.
 Stk. 8.  I skibe på 500 tons og derover, bortset fra  

 passagerskibe skal hvert voksent medlem af mandskabet have særskilt soverum.
 Stk. 9.  kvindeligt mandskab skal have særskilt soverum.
 Stk. 10.  Ethvert soverum skal være således indrettet og  

 udstyret, at det sikrer mandskabet rimelig bekvemmelighed og er let at holde  

 i orden.
 Stk. 11.  Udgange til åbent dæk skal være velbeskyttede,  

 og i skibe på 100 ton og derover må der ikke fra soverum være direkte udgang  

 til åbent dæk.
 Stk. 12.  Inventaret skal mindst bestå af:
a.
Et klædeskab med hylde og bøjlestang for hver person, rummet er bestemt  

 til.
Klædeskabet skal mindst være 150 centimeter højt til undersiden af  

 hylden, og tværsnitsarealet skal være mindst 1.930 kvadratcentimeter.
b.
Et bord samt siddepladser for det antal personer, rummet er bestemt  

 til.
c.
Skuffer eller lignende med et rumindhold af mindst 0,10 kubikmeter for  

 hver person, rummet er bestemt til.
d.
Spejl, småskabe til toiletrekvisitter, boghylde og et passende  

 knagearrangement.
 Stk. 13.  Koøjer i soverum skal være forsynet med  

 gardiner.
 Stk. 14.  Soverum skal indvendig på tydelig måde være  

 påmærket med det antal personer, hvortil det er beregnet og godkendt.
 Stk. 15.  Udvendig på eller ved døren skal være angivet,  

 hvem rummet er bestemt til.
 Køjer.
 § 10.  Enhver af mandskabet skal have særskilt køje.
 Stk. 2.  En køjes indvendige mål skal være mindst 198 cm  

 gange 80 cm.
 Stk. 3.  Køjer må ikke anbringes umiddelbart ved siden  

 af hinanden.
Stk. 4.  Flere end 2 køjer må ikke anbringes over  

 hinanden.
Afstanden mellem køjebundene indbyrdes såvel som mellem øverste  

 køjebund og undersiden af loftsbeklædningen må ikke være mindre end 75 cm.  

 Køjens bund skal være mindst 30 cm over dørken.
Stk. 5.  Køjer må så vidt muligt ikke anbringes langs  

 skibssiden.
Hvor det undtagelsesvis er nødvendigt, må den kun anbringes under  

 et koøje.
Stk. 6.  Køjerne skal være fremstillet af træ eller  

 andet materiale, der skal være hårdt, glat, korrosionsfrit og ikke medføre  

 risiko for utøj.
Såfremt der anvendes rør, skal disse være fuldstændig  

 lukkede, således at de ikke kan give ophold for utøj.
Stk. 7.  Køjerne skal være forsynet med fjedrende  

 madrasser, der skal godkendes.
Madrasserne må ikke indeholde materialer,  

 hvori utøj kan opholde sig.
 Stk. 8.  Overkøjer skal være forsynet med en bund af træ  

 eller andet passende støvtæt materiale.
 Skabe til arbejdstøj.
 § 11.  I skibe på 75 tons og derover skal der uden for  

 soverummene findes et eller flere godt ventilerede skabe af passende  

 størrelse og indretning til arbejdsklæder, olietøj, søstøvler og lignende.
 Spiserum.
 § 12.  Der skal i skibe på 200 tons og derover findes  

 særskilt spiserum for officerer og dæks- og maskinfolk.
 Stk. 2.  I skibe på 3.000 tons og derover skal der  

 tillige findes særskilt spiserum for restaurations- og betjeningspersonale,  

 såfremt dets antal overstiger 4.
 Stk. 3.  Såfremt der ved forhandling med de respektive  

 reder- og mandskabsorganisationer er givet udtryk for, at andre arrangementer  

 foretrækkes, kan bestemmelserne i stk. 1 og 2 fraviges.
 Stk. 4.  I skibe, hvor der ikke kræves særskilt  

 spiserum, skal der i kabyssen eller andet passende sted findes bord- og  

 siddeplads, hvor mandskabet kan spise, og der skal findes passende  

 opbevaringssteder for proviant og spisegrej.
 Stk. 5.  Spiserum skal være bekvemt beliggende i forhold  

 til soverum og kabysrum.
Stk. 6.  Gulvarealet i spiserum skal være mindst 1,0  

 kvadratmeter for hver person, der skal benytte rummet.
Ved beregning af  

 gulvarealet kan den plads, der optages af spiseborde, bænke og stole,  

 medregnes.
Stk. 7.  Spiserum skal være udstyret med borde og  

 godkendte faste eller løse siddepladser i et sådant antal, at de medlemmer af  

 mandskabet, rummet er bestemt for, kan indtage deres måltider samtidig.
Der  

 skal mindst være 0,6 meter bordplads for hver siddeplads ved bordene.
 Stk. 8.  Der skal findes fornødne skabe til opbevaring  

 af service, ligesom der uden for spiserummet eller spiserummene skal findes  

 de fornødne indretninger til rengøring af servicet.
 Stk. 9.  Overfladerne af borde og siddepladser skal være  

 lette at renholde og modstandsdygtige mod revnedannelse.
Stk. 10.  Der skal i skibe på 250 tons og derover til  

 enhver tid være a. adgang til en hensigtsmæssig anbragt køleindretning med et rumindhold  

 svarende til det antal personer, der benytter spiserummet eller spiserummene.  

 Rumindholdet skal være mindst 10 liter pr. person op til 10 personer og 5  

 liter pr. person for hver yderligere person.
 b. mulighed for at få varme drikke.
 c. mulighed for at få afkølet drikkevand.
 Stk. 11.  Direktoratet kan tillade sådanne afvigelser  

 fra de i stk. 4-7 indeholdte regler angående spiserum, som er nødvendige af  

 hensyn til de særlige forhold om bord i passagerskibe.
 Fritidsrum.
§ 13.  I skibe på 250 tons og deover skal der på åbent  

 dæk være indrettet en eller flere pladser, hvortil mandskabet har adgang i  

 fritiden.
Pladsen eller pladserne skal være af en passende størrelse under  

 hensyn til mandskabets og skibets størrelse og indretning og skal for skibe,  

 der regelmæssigt sejler mellem 30 grader nordlig bredde og 30 grader sydlig  

 bredde og på Den persiske Golf, være forsynet med solsejl eller anden  

 overdækning.
Stk. 2.  I skibe på 250 tons og derover, men under 8000  

 tons, skal der findes hensigtsmæssigt beliggende og passende udstyrede rum  

 beregnet til ophold under fritid for mandskabet.
Inventaret i disse rum skal  

 omfatte et bogskab samt møbler, der giver mulighed for læsning, skrivning og  

 spil.
 Stk. 3.  I skibe under 1.000 tons kan sådanne rum  

 udelades under forudsætning af, at spiserummet eller spiserummene er således  

 dimensioneret, møbleret og indrettet, at de er egnede til ophold under  

 fritid.
 Stk. 4.  I skibe på 1.000 tons og derover skal der,  

 såfremt det efter direktoratets skøn findes rimeligt og muligt, i forbindelse  

 med spiserum eller fritidsrum indrettes en kantine eller bar fælles for hele  

 mandskabet.
Stk. 5.  I skibe på 8.000 tons og derover skal der  

 findes et rygerum eller læserum; ligeledes skal der findes et rum til anden  

 fritidsbeskæftigelse, herunder gymnastik og anden fysisk aktivitet.
Der skal  

 i et af rummene være mulighed for at se film eller fjernsyn.
 Stk. 6.  I skibe på 8.000 tons og derover skal der,  

 såfremt det efter direktoratets skøn er rimeligt og muligt, indrettes  

 svømmebassin.
 Toiletter og baderum.
 §14. I alle skibe over 50 tons skal der være indrettet toilet og baderum,  

 bekvemt beliggende i forhold til sove- og andre opholdsrum.
 Stk. 2.  I alle skibe på 250 tons og derover skal der  

 for hver af grupperne officerer og andet mandskab findes mindst 1 toilet og 1  

 bruser for hver 6 personer eller derunder, idet der ses bort fra personer,  

 der i tilknytning til deres soverum har eget baderum med håndvask, bruser og  

 toilet.
 Stk. 3.  I skibe på 1.000 tons og derover skal der efter  

 samme regler indrettes særskilt toilet og baderum for kvinder.
 Stk. 4.  Uanset det i stk. 1 anførte skal der mindst  

 findes følgende antal særskilte toiletter, idet der heri indgår de i § 15  

 krævede særlige toiletter:
a.
I skibe på 500 tons og derover, men under 800 tons: 3.
b.
I skibe på 800 tons og derover, men under 3.000 tons: 4.
c.
I skibe på 3.000 tons og derover: 6.
Stk. 5.  I skibe på 100 tons og derover skal toiletterne  

 være forsynet med tilstrækkelig skylleindretning og afløb. såvel  

 skylleindretninger som afløb skal være forsvarligt indrettet og sikret under  

 alle klimaforhold og altid være klar til brug under skibets drift.
Ethvert  

 toilet skal være forsynet med håndvask med rindende varmt og koldt ferskvand.
Stk. 6.  Hvert baderum skal være udstyret med mindst 1  

 bruser for hver 6 personer eller derunder og 1 håndvask for hver 3 personer  

 eller derunder, rummet er bestemt for.
Håndvaske skal være af passende  

 størrelse og fremstillet af rustfrit stål, porcelæn eller andet godkendt  

 materiale.
 Stk. 7.  I skibe på 5.000 tons og derover skal samtlige  

 officerer i tilslutning til deres soverum have særskilte baderum udstyret med  

 toilet samt bruser og håndvask med varmt og koldt ferskvand.
Stk. 8.  I skibe på 25.000 tons og derover, bortset fra  

 passagerskibe, skal der for det øvrige mandskab findes mindst 1 baderum for  

 hver 2 personer.
Baderummet skal være anbragt enten over for indgangen til de  

 rum, hvortil baderummet hører, eller på anden bekvem måde.
 Stk. 9.  I alle baderum skal der findes tilstrækkelig  

 tilgang af varmt og koldt ferskvand.
 Stk. 10.  Toiletter og baderum skal være forsynet med  

 udsugning direkte til fri luft, uafhængig af det øvrige ventilationssystem.
 Stk. 11.  Toiletter og baderum skal i øvrigt opfylde  

 følgende krav:
a.
Dørken skal være af godkendt og holdbart materiale, der er let at  

 renholde, uigennemtrængelig for vand og forsynet med fornødent afløb, idet  

 der dog ikke kræves gulvafløb i særskilte toiletter.
b.
Skodderne skal være tætte og udført af stål eller andet godkendt  

 materiale og skal være uigenemtrængelige for vand op til 230 mm fra dørken.
c.
Rummene skal være forsvarligt oplyst og opvarmet.
Baderum skal have  

 særskilt opvarmning, såfremt de ikke på alle sider er omgivet af opvarmede  

 rum eller på anden måde er sikret en passende opvarmning.
d.
Fælles toiletter skal, såfremt de er bestemt for flere end 2 personer,  

 være adskilt fra soverum og baderum.
Fra soverum må der ikke være direkte  

 adgang til toiletter ellr baderum bestemt for flere end 2 personer.
e.
Toiletter skal være tilstrækkeligt afskærmet fra hinanden.
 § 15.  I skibe på 250 tons og derover skal der i  

 bekvem nærhed af kommandobroen findes et særskilt toilet med håndvask med  

 rindende varmt og koldt ferskvand.
 Stk. 2.  I skibe på 1.000 tons og derover skal der i  

 bekvem nærhed af maskinrummet findes et toilet med håndvask med rindende  

 varmt og koldt ferskvand, såfremt sådant ikke er installeret i nærheden af  

 maskinrummets kontrolcenter.
 Stk. 3.  I skibe på 1.000 tons og derover, bortset fra  

 skibe i hvilke et- eller to-mands baderum findes for mandskabet i  

 maskinafdelingen, skal der findes omklædningsrum, beliggende uden for  

 maskinrummet men med let adgang dertil, og forsynet med klædeskab for hver  

 mand og med håndvask og bruser med rindende varmt og koldt ferskvand.
 Vaskerum m.v. for tøjvask.
 § 16.  I skibe på 500 tons og derover skal der findes  

 rum til tøjvask med rigelig tilgang af varmt og koldt ferskvand og til  

 tørring og strygning af tøj i et omfang, der svarer til mandskabets størrelse  

 og rejsens normale varighed.
 Stk. 2.  Udstyret skal omfatte:
a.
Vaskemaskiner.
b.
Tørremaskiner eller hensigtsmæssigt opvarmede og ventilerede tørrerum.
c.
Strygejern og strygebrætter eller lignende.
 Stk. 3.  Vaske- og tørrerum skal være hensigtsmæssigt  

 beliggende i forhold til opholdsrummene.
 Højden i opholdsrum m.v.
§ 17.  I alle opholdsrum og gange skal den frie højde  

 målt fra overkant af dæksbelægningen til underkant af dæksbjælkerne eller  

 disses beklædning være mindst 198 cm.
Såfremt højden enkelte steder i rummene  

 eller i enkelte rum til særlig anvendelse (sauna eller lignende) af  

 konstruktionsmæssige grunde ønskes udført mindre end engivet ovenfor, kan  

 direktoratet tillade dette, når det skønnes ikke at ville medføre ulemper.
 Gange.
 § 18.  Bredden af gange, der tjener til adgang til  

 opholdsrum, må i almindelighed ikke være mindre end 90 centimeter, målt  

 mellem begrænsningsskodderne.
Stk. 2.  Brandskabe, ventilationskanaler, kabelbaner og  

 lignende kan tillades anbragt på begrænsningsskodderne, når det skønnes, at  

 de ikke vil medføre ulemper for passagen.
Der må dog intet sted være mindre  

 end 60 centimeter fri passage i en gang.
 Stk. 3.  I korte lukkede gange, der normalt kun benyttes  

 af 1 eller 2 personer, kan bredden tillades reduceret, idet den dog ikke må  

 være mindre end 60 centimeter.
 Kabysrum og proviantrum.
 § 19.  I alle skibe skal komfuret være anbragt i et  

 særskilt rum, der dog i skibe under 200 tons tillige kan anvendes som  

 spiserum for mandskabet.
Stk. 2.  Rummet skal være af passende størrelse og være  

 godt oplyst og ventileret.
Der skal over komfuret være anbragt en hætte med  

 aftræksrør til det fri.
Stk. 3.  Komfuret skal væe forsvarligt opstillet og  

 sikret.
Træværk skal være beskyttet mod antændelse.
Stk. 4.  Der skal i kabysrummet være tilgang af  

 ferskvand gennem et rørsystem.
Der må ikke i rummet være aftapningshane for  

 søvand.
Stk. 5.  Kabysrummet skal være forsynet med fornødne  

 vaske med afløb, ligesom der skal findes afløb i dørken.
Skodder og dørk skal  

 være af et materiale, der er uigennemtrængeligt for vand og let at renholde.
 Stk. 6.  Der skal være passende muligheder for  

 opbevaring af proviant samt køle- og fryseindretninger for letfordærvelige  

 fødevarer.
 Stk. 7.  Drikkevand skal opbevares i dertil bestemte  

 tanke.
 Sygerum.
§ 20.  I ethvert skib, der anvendes udover indskrænket  

 fart samt fart i Den engelske Kanal og på De britiske Øer, og hvori  

 mandskabets antal overstiger 12, skal der findes særskilt sygerum.
I  

 sygerummet skal der findes mindst 1 seng, når mandksabets antal er 18 eller  

 derunder, og ellers 2.
 Stk. 2.  Såfremt der findes kvindeligt mandskab om bord,  

 og de pågældende ikke har hver sit soverum, skal der yderligere findes et  

 sygerum for dette personale.
 Stk. 3.  I skibe, hvor hver enkelt af mandskabet har  

 eget soverum med tilhørende toilet og bad, kan der i stedet for det i stk. 1  

 krævede sygerum indrettes et behandlingsrum, der skal være hensigtsmæssigt  

 udstyret, herunder med håndvask og badekar.
 Stk. 4.  Sygerummet/behandlingsrummet skal være anbragt  

 på et dertil egnet sted, hvor ulemperne fra støj og rystelser er mindst  

 mulige, således at der kan gives de syge gode forhold, og således at de kan  

 blive forsvarligt passet i al slags vejr.
 Stk. 5.  Der skal være bekvem adgang til rummene med en  

 person liggende på en båre; døråbningen skal være mindst 75 centimeter bred.  

 Hvor der i henhold til stk. 1 og 2 kræves 2 sygerum, kan adgangen til rummene  

 være fælles.
 Stk. 6.  Sengen eller sengene skal stå frit, således at  

 de er tilgængelige fra mindst 3 sider.
 Stk. 7.  Der skal ved hver seng være en trykknap med  

 ringeledning til en på et passende sted anbragt klokke.
 Stk. 8.  Der skal umiddelbart op til  

 sygerum/behandlingsrum og med direkte adgang herfra findes et vaskerum med  

 toilet og håndvask samt badekar.
Stk. 9.  For størelsen af gulvarealet i  

 sygerum/behandlingsrum gælder som minimum de for soverum for officerer  

 gældende bestemmelser.
For ventilation gælder de i § 6 anførte bestemmelser.
 Stk. 10.  Belysningen i sygerum/behandlingsrum skal være  

 variabel, idet belysningen ved sengene dog mindst skal oopfylde de i § 8  

 opstillede normer for arbejdsbelysning.
 Stk. 11.  Sygerum/behandlingsrum skal påmærkes som sådan  

 og må ikke benyttes til andre formål.
 Stk. 12.  For skibets forsyning med lægemidler gælder de  

 herom eksisterende særlige bestemmelser.
 Hejsebåre.
 § 21.  I skibe over 150 tons skal der forefindes en  

 hejsebåre af egnet type.
 Kontorer.
 § 22.  I skibe over 3.000 tons skal der til brug for  

 henholdsvis dæks- og maskinafdelingen findes særskilte rum, indrettet som  

 kontorer.
 Moskitonet.
 § 23.  I skibe, der regelmæssigt anløber  

 moskitoplagede havne, skal der træffes for anstaltninger til at beskytte  

 opholdsrummene mod indtrængen af moskitos ved anbringelse af passende net for  

 koøjer, ventilatorer og døre til det fri.
 Stk. 2.  Skibe, der er forsynet med  

 luftkonditioneringsanlæg, der opfylder de i § 6, stk. 8-11, opstillede krav,  

 kan fritages for at opfylde ovennævnte bestemmelser.
 Tilsyn.
§ 24.  Opholdsrum skal holdes i ren og ordentlig  

 stand.
Rengøring skal foretages daglig.
De må kun benyttes til varer eller  

 forråd, som tilhører den eller dem, til hvem rummet er bestemt.
 Stk. 2.  Opholdsrum skal desinficeres i fornødent omfang  

 efter enhver smitsom sygdom om bord.
 Stk. 3.  Opholdsrum, hvori der konstateres utøj, skal  

 omgående rengøres og desinficeres.
Stk. 4.  Skibsføreren eller den, han har overdraget  

 dette hverv, skal sammen med et eller flere medlemmer af besætningen  

 inspicere alle opholdsrum med højst en uges mellemrum.
Resultatet heraf skal  

 indføres i skibsdagbogen, hvor en sådan findes, og ellers i tilsynsbogen.
 Passagerers opholdsrum m.v.
 § 25.  De i afsnit II, § 5, bortset fra stk. 2 og stk.  

 5, samt §§ 6, 7 og 10, stk. 2 og § 17 fastsatte definitioner og bestemmelser  

 finder uanset skibets tonnage, tilsvarende anvendelse, såfremt intet andet er  

 anført nedenfor.
 § 26.  Opholdsrum må ikke anbringes i overbygninger,  

 der ikke har permanent karakter, og ej heller foran kollisionsskoddet eller  

 på et dæk, som er lavere end det, der ligger umiddelbart under vandlinien ved  

 størst tilladte dybgang.
 Stk. 2.  Passagerer må ikke anbringes i rum, der ikke er  

 godkendt hertil.
 Stk. 3.  Soverum skal på passende måde være adskilt fra  

 tilstødende rum, ligesom de skal være forsynet med en tydelig angivelse af et  

 største antal personer, de er bestemt til.
Fastsættelse af passagerantallet i de enkelte rum.
§ 27 A.
Passagerskibe i fart, der strækker sig over mere end 1 nat.
 1. Der skal findes køjeplads eller godkendt fast  

 liggeplads til alle passagerer.
2. Personantallet i soverum fastsættes ved at dividere  

 soverummets frie dørkareal med 1,1 kvadratmeter.
Hvor soverum indrettes med  

 særskilt bade-, eller bade- og toiletrum, kan dette frie dørkareal medregnes  

 bed beregningen af personantallet.
Uregelmæssige dørkarealer, hvor længde og  

 bredde er under 0,6 m, tages ikke i betragtningbed beregningen.
En  

 bruseniche, der har de angivne minimumsmål, kan indgå i det frie areal.
3. På åbent dæk, hvortil der er adgang for passagerer,  

 skal der ud over det under pkt. 2 nævnte areal findes mindst 0,5 kvadratmeter  

 frit dæksareal for hver passager.
Ved beregningen heraf fradrages de dele af  

 dækket, hvor passagererne ikke bekvemt kan stå eller sidde.
B.
Passagerskibe i fart, der ikke strækker sig over mere end 1 nat.
 1. Skibe, der går i natfart, dvs. fart mellem klokken  

 22.00 og 06.00, af over 6 timers varighed, skal have lukkede rum for alle  

 passagerer.
 2. Passagerantallet i andre rum end soverum fastsættes  

 som det mindste af tallene:
a.
Det dørkareal - målt i kvadratmeter - hvorpå passagererne kan opholde  

 sig, dvs. med fradrag af serveringsdiske og adgangen til disse samt til  

 udgange og lignende, divideret med 0,85 kvadratmeter.
b.
Det under a. nævnte dørkareal multipliceret med middelhøjden - målt i  

 meter - i rummet målt fra oversiden af dæksbelægningen til underkanten af  

 dæksbjælkerne eller disses beklædning, divideret med 1,9 kubikmeter.
c.
Antallet af siddepladser i rummet.
3. Personantallet i soverum fastsættes ved at dividere  

 soverummets frie dørkareal med 0,85 kvadratmeter.
Hvor soverum indrettes med  

 særskilt bade,- eller bade- og toiletrum, kan dettes frie dørkareal medregnes  

 ved beregningen af personantallet.
Uregelmæssige dørkflader, hvor længde og  

 bredde er under 0,6 meter, tages ikke i betragtning ved beregningen.
 4. Direktoratet kan tillade afvigelser fra  

 bestemmelserne i pkt. 2 og 3 i perioden 1. maj til 30. september.
C.
Passagerskibe i dagfart.
 1. For skibe i dagfart skal der for hver passager  

 beregnes 0,85 kvadratmeter frit dørkareal i lukkede rum, der ikke er soverum;  

 dog må rummet ikke beregnes til flere passagerer, end der er siddeplads til.
 2. For eventuelle soverum gælder bestemmelserne i B,  

 pkt. 3.
3. I tiden fra 1. maj til 30. september kan det,  

 udover det i lukkede rum tilladte antal passagerer, yderligere tillades at  

 befordre passagerer på frit dæk, hvor der mindst skal beregnes 0,55  

 kvadratmeter dæksareal for hver passager.
Ved beregningen af passagerantallet  

 skal fradrages den plads, som er nødvendig til skibets navigering m.v., samt  

 alle de dele af dækket, hvorpå passagererne ikke bekvemt kan sidde eller stå.
 4. I skibe eller fartøjer med dæk, hvor det i tiden  

 fra 1. maj til 30. september er tilladt at befordre passagerer på frit dæk  

 som ovenfor anført, skal der findes lukkede rum til mindst 1/6 af det størst  

 tilladte passgerantal.
 § 28.  Det for et passagerfartøj under 20 tons i  

 henhold til § 27 fastsatte passgerantal kan kun nedsættes i følgende  

 tilfælde:
a.
Udvidelse af det for skibet fastsatte fartsområde.
b.
Sådan ombygning af skibet, der på varig måde ændrer det grundlag, på  

 hvilket passagerantallet er beregnet.
c.
Efter direktoratets bestemmelse.
§ 29.  I passagerskibe under 20 tons skal det  

 fastsatte passagerantal være påmærket begge sider af boven under skibets  

 kontrolnummer.
Højden af bogstaver og tal skal væe mindst 10 centimeter.
 Toiletter.
 § 30.  Der skal findes 1 toilet og 1 håndvask for hver  

 50 passagerer eller påbegyndt del af dette antal.
 Stk. 2.  Toiletterne skal være forsvarligt beskyttet mod  

 sø og vejr og have de fornødne udskyldningsanordninger.
 Stk. 3.  Alle toiletter skal være godt oplyst og  

 ventileret.
 Stk. 4.  De i stk. 1-3 nævnte bestemmelser gælder ikke  

 for åbne fartøjer.
 Hospital.
§ 31.  I skibe, der anvendes uden for europæisk fart,  

 og i hvilket antallet af besætningsmedlemmer og det størst tilladte antal  

 passagerer tilsammen overstiger 100, skal der om bord være indrettet et  

 hospital, der skal have særskilt rum for kvinder.
Hospitalet skal være lyst  

 og vel ventileret og isoleret fra de til besætning og passagerer bestemte rum  

 samt være beliggende på et dertil egnet og passende sted i skibet, hvor  

 ulemperne ved støj og rystelser er mindst mulige.
 Stk. 2.  I hospitalet skal der findes 4 senge og  

 desuden, såfremt antallet af ombordværende overstiger 120, 1 seng for hver  

 yderligere 60 personer eller overstigende del af dette antal.
 Stk. 3.  Det samlede dørkareal med fradrag af  

 sengepladser skal mindst være 1,1 kvadratmeter for hver person, rummet er  

 bestemt for, idet der dog skal være rimelig pladsmulighed for båretransport  

 og adgang til sengene.
Stk. 4.  Sengene skal være fremstillet af et materiale  

 med hård, glat overflade, der ikke korroderer, og være mindst 2,0 meter gange  

 0,8 meter målt indvendig samt opstillet på en sådan måde, at de er let  

 tilgængelige.
Sengene må ikke være anbragt over hinanden.
 Stk. 5.  Der skal ved hver seng være en trykknap med  

 ringeledning til en på et passende sted anbragt klokke.
 Stk. 6.  Til hospitalet skal høre:
a.
Et særligt rum til opbevaring af medicin (apotek).
b.
En operationsstue (eventuelt det nævnte apotek) eller andet rum, hvis  

 størrelse er tilstrækkelig til opstilling af et fra alle sider tilgængeligt  

 operationsbord.
c.
Et badeværelse med badekar og håndvask med varmt og koldt ferskvand.
d.
Et toilet og håndvask til hver af hospitalets afdelinger.
 Stk. 7.  Ventilationsarrangementet skal opfylde de i § 6  

 anførte krav.
 Stk. 8.  Direktoratet kan for skibe, der anvendes i  

 ruter af kortere varighed, og hvor lægehjælp kan påregnes, tillade afvigelser  

 fra bestemmelserne ovenfor.
 Almindelige bestemmelser.
 Dispensationsbestemmelser.
 § 32.  Direktoratet kan under hensyntagen til de for  

 det enkelte skib foreliggende særlige omstændigheder efter forhandling med de  

 respektive reder- og mandskabsorganistioner tillade afvigelser fra de i  

 bekendtgørelsen indeholdte bestemmelser, for så vidt angår:
a.
Færger, forsyningsskibe eller lignende skibe, der ikke til stadighed er  

 bemandet med en fast besætning.
b.
De for reparationspersonale bestemte opholdsrum m.v., når dette  

 personale midlertidigt medføres udover skibets besætning.
c.
Skibe, beskæftiget på korte rejser, der giver besætningsmedlemmerne  

 mulighed for at tage hjem en del af døgnet.
 Stk. 2.  Direktoratet kan endvidere tillade afvigelser  

 fra bestemmelserne i §§ 5-11, 13-16, 18-22, 24, 26, 29 og 30, når forholdene  

 under hensyntagen til de for det enkelte skib foreliggende særlige  

 omstændigheder i øvrigt måtte tilsige dette.
 Straffebestemmelse.
 § 33.  Overtrædelse af forskrifterne i denne  

 bekendtgørelse straffes i medfør af § 42 i lov om tilsyn med skibe med bøde.
 Ikrafttrædelsesbestemmelse.
 § 34.  Bekendtgørelsen træder i kraft den 15. marts  

 1977.
 Stk. 2.  Bestemmelserne i bekendtgørelse nr. 9 af 24.  

 januar 1953 om skibsmandskabets opholdsrum m.v. finder herefter ikke  

 anvendelse på skibe, der er omfattet af nærværende bekendtgørelse, jfr. § 2.
 Stk. 3.  I bekendtgørelse nr. 173 af 21. maj 1965 om  

 skibes bygning og udstyr m.v. foretages følgende ændringer:
1. § 5, litra b, og § 6, litra b, ophæves og erstattes  

 af: »Med hensyn til godkendelse af opholdsrum henvises til herom  

 gældende regler.« 2. §§ 338-347 ophæves.
 3. Overskriften til § 348 ophæves, og overskriften til  

 afsnit E ændres til »Drikkevandsanlæg«.
 Handelsministeriet, den 28. februar  

 1977.
 Ivar Nørgaard.
 / Sven Lunddahl.
