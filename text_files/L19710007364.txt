 I tilslutning til udenrigsministeriets bekendtgørelse nr. 105 af 27.  

 november 1970, Lovtidende C, bringes det herved til almindelig kundskab, at  

 tillægget til konventionen af 9. april 1965 om lettelse af international  

 samfærdsel ad søvejen er blevet ændret som følger ved indsættelsen af en  

 definition af begrebet »krydstogtskib« og tilføjelsen af nye  

 standardregler og anbefalede fremgangsmåder for krydstogtskibe:
 Ændring i tillægget til konventionen om lettelse af international  

 samfærdsel ad søvejen, 1965.
1. Afsnit 1 - Definitioner og almindelige bestemmelser A.
Definitioner Umiddelbart efter definitionen af besætningsmedlem' indsættes følgende nye  

 definition:
»Krydstogtskib« er et skib, som på en international rejse  

 medfører passagerer, der som deltagere i et gruppeprogram er indlogeret om  

 bord med henblik på at aflægge planlagte kortvarige turistbesøg i en eller  

 flere havne, og som under rejsen sædvanligt ikke 2. Afsnit 3 - Personers ankomst og afrejse Umiddelbart efter anbefalet fremgangsmåde 3.15.1 indsættes som nyt  

 underafsnit:
C.
Lettelse for skibe på krydstogt og for krydstogtpassagerer I dette nye underafsnit indsættes følgende nye standardregler og  

 anbefalede fremgangsmåder:
 3.16.1 Standardregel.
 Offentlige myndigheder skal give bemyndigelse til udstedelse af  

 karantænepas pr. radio til et krydstogtskib, når sundhedsmyndighederne i den  

 påtænkte anløbshavn på grundlag af oplysninger modtaget fra skibet forud for  

 dets ankomst er af den formening, at skibets ankomst ikke vil medføre, at en  

 sygdom, der omfattes af karantænebestemmelserne, indføres eller spredes.
 3.16.2 Standardregel.
 Under forudsætning at, at der ikke er indtruffet nogen ændring ved rejsen,  

 skal krydstogtskibe kun afgive generalangivelse, passagerliste og  

 besætningsliste i den første ankomsthavn og sidste afgangshavn i vedkommende  

 land.
 3.16.3 Standardregel.
 Krydstogtskibe skal kun afgive angivelse vedrørende skibsproviant og  

 -stores og erklæring vedrørende besætningens ejendele i første ankomsthavn i  

 vedkommende land.
 3.16.4 Standardregel.
 Pas eller andre officielle legitimationspapirer skal stedse forblive i  

 krydstogtpassagerernes besiddelse.
3.16.5 Anbefalet fremgangsmåde Hvis et krydstogtskib henligger i en havn i mindre end 72 timer, er visa  

 ufornødent for krydstogtpassagererne, bortset fra særlige tilfælde bestemt af  

 vedkommende offentlige myndigheder.
 Anm.: Det forudsættes herved, at enhver kontraherende stat til sådanne  

 passagerer ved deres ankomst vil udstede eller fra pågældende vil modtage et  

 dokument, der angiver, at de har tilladelse til at gå i land.
 3.16.6 Standardregel.
 Krydstogtpassagerer må ikke udsættes for ufornøden forsinkelse ved  

 kontrolforanstaltninger udøvet af offentlige myndigheder.
 3.16.7 Standardregel.
 Bortset fra forholdsregler, der tjener til at fastslå de pågældendes  

 identitet, må krydstogtpassagerer i almindelighed ikke udsættes for  

 kropsvisitering af indvandringsmyndighederne.
 3.16.8 Standardregel.
 Hvis et krydstogtskib anløber flere havne efter hinanden i samme land,  

 skal passagererne i almindelighed kun kontrolleres af de offentlige  

 myndigheder i første ankomsthavn og sidste afgangshavn.
 3.16.9 Anbefalet fremgangsmåde.
 For at lette hurtig landgang skal indgående kontrol af passagererne på et  

 krydstogtskib udføres om bord før skibets ankomst i det omfang det er  

 praktisk muligt.
 3.16.10 Anbefalet fremgangsmåde.
 Krydstogtpassagerer, som går i land i en havn og atter går om bord i samme  

 skib i en anden havn i samme land, bør behandles på samme måde som  

 passagerer, der går i land og atter går om bord i krydstogtskibet i samme  

 havn.
 3.16.11 Anbefalet fremgangsmåde.
 Sundhedserklæring for skibsfarten bør være den eneste påkrævede  

 sundhedskontrol for krydstogtpassagerer.
3.16.12 Standardregel Afgiftfri skibsstores må forefindes i skibet til brug for ombordværende  

 krydstogtpassagerer under skibets ophold i havn.
 3.16.13 Standardregel.
 Krydstogtpassagerer må ikke afkræves skriftlig tolddeklaration.
 3.16.14 Anbefalet fremgangsmåde.
 Krydstogtpassagerer bør ikke underkastes nogen valutakontrol.
 3.16.15 Standardregel.
 Ombordstignings/landgangskort er udfornødne for krydstogtpassagerer.
 3.16.16 Anbefalet fremgangsmåde.
 Medmindre passagerlisten er det eneste grundlag for passagerkontrollen,  

 bør offentlige myndigheder ikke insistere på udfyldelse af følgende punkter i  

 passagerlisten:
Nationalitet (rubrik 6) Fødselsdato og -sted (rubrik 7) Indskibningshavn (rubrik 8) Udskibningshavn(rubrik 9).
 Ændringerne blev tiltrådt af Danmark den 30. november 1970.
 Efter at ændringerne den 11. februar 1971 var blevet tiltrådt af et  

 flertal af de i konventionen deltagende stater, trådte de i medfør af  

 konventionens artikel VII, stk. 2 d, i kraft den 12. august 1971.
 Udenrigsministeriet, den 13. august  

 1971.
 Poul Hartling.
