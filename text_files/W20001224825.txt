CT-scanningen blev ikke gennemført, da manden fik svært  

 vejrtrækningsbesvær.
En ny undersøgelse gav mistanke om  

 blodprop i hjertet, hvilket dog ikke endeligt kunne bekræftes ved  

 blodprøver.
Manden sløjede yderligere af, og døde  

 på indlæggelsens 5. dag.
Der blev klaget over, at manden ikke straks blev sat i behandling eller  

 fik foretaget scanning af hjernen, da der i skadestuen blev fundet mistanke  

 om en blodprop i hjernen.
Der blev endvidere klaget over, at der på  

 medicinsk afdeling ikke straks blev iværksat den relevante behandling,  

 således at skaderne kunne have været reduceret.
Der var endvidere  

 klaget over, at manden ikke blev overflyttet til intensiv afdelingen i stedet  

 for medicinsk afdeling.
Klage over utilstrækkelig behandling og  

 manglende aktindsigt i et samtaleark Det var Patientklagenævnets vurdering, at der ikke var grundlag for  

 kritik af de i behandlingen involverede læger.
Nævnet oplyste, at behandlingen af akut opstået apopleksi  

 består i at sikre vejrtrækning og kredsløb samt at  

 observere tilstanden.
Der er ikke i almindelighed indikation for at foretage  

 akut CT-scanning, som alene foretages, når der er mistanke om en  

 tilstand, hvor neurokirurgisk behandling kan komme på tale.
Den  

 diagnostiske værdi af en CT-scanning øges derimod, når  

 undersøgelsen gennemføres efter nogle dage, og indikationen er  

 da fortrinsvis at sikre diagnosen med henblik på stillingtagen til  

 forebyggende medicinsk behandling.
 Patientklagenævnet fandt ikke, at der var indikation for at indlede  

 en akut behandling, hvorfor der ej heller var grundlag for en overflytning  

 til intensiv afdelingen.
Nævnet lagde vægt på, at manden i det første  

 indlæggelsesdøgn ikke havde problemer med kredsløb eller  

 vejrtrækning.
Nævnet oplyste, at der ikke foreligger en alment  

 accepteret og veldokumenteret indikation for at iværksætte  

 blodpropopløsende behandling.
 Patientklagenævnet oplyste, at det følger af § 28, stk. 1 i  

 lov om patienters retsstilling, at en sundhedsperson kan videregive  

 oplysninger om en afdød patients sygdomsforløb,  

 dødsårsag og dødsmåde til afdødes  

 nærmeste pårørende, såfremt det ikke må  

 antages at stride mod afdødes ønske og hensynet til  

 afdøde eller andre private interesser ikke taler afgørende  

 herimod.
Nævnet fandt, at hustruen måtte anses som nærmeste  

 pårørende.
I betragtning af, at der ikke af samtalearket var  

 oplysninger, der tydede på, at det ville være i strid med mandens  

 ønske at udlevere samtalearket til hustruen, og idet der ikke fandtes  

 oplysninger af en sådan karakter, at de ikke burde udleveres af hensyn  

 til manden, fandt nævnet, at hustruen var berettiget til aktindsigt i  

 notatet.
Nævnet lagde endvidere vægt på, at samtalearket er  

 en del af journalen.
