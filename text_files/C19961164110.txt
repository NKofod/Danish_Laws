(Til statsamterne og Københavns  

 Overpræsidium) 1. Værgemålsloven, jf. lov nr. 388 af 14. juni 1995, træder i  

 kraft den 1. januar 1997.
 Civilretsdirektoratet har med hjemmel i loven udarbejdet følgende 2  

 bekendtgørelser:
 Civilretsdirektoratet skal i den anledning især henlede statsamternes og  

 Københavns Overpræsidiums opmærksomhed på følgende:
 2. Efter § 8 i sagsbehandlingsbekendtgørelsen antager statsamterne  

 et antal personer (faste værger) , der er villige til at lade sig  

 beskikke som værger.
 Det forudsættes imidlertid, at værger også efter lovens  

 ikrafttræden først og fremmest skal beskikkes blandt familien til den,  

 der er eller skal under værgemål, eller blandt andre nære pårørende, således  

 at de faste værger alene beskikkes i tilfælde, hvor det ikke er muligt blandt  

 familien m.v. at finde en person, der er villig til at lade sig beskikke som  

 værge.
 Civilretsdirektoratet skal anmode statsamterne og Københavns Overpræsidium  

 om at underrette byretterne i de respektive amter om, hvem der af det  

 pågældende statsamt henholdsvis Overpræsidiet er antaget som fast værge og om  

 ændringer heri.
 3. I kapitel 4 i sagsbehandlingsbekendtgørelsen er er fastsat  

 nærmere regler for værgens vederlag m.v.
3.1. Efter bekendtgørelsens § 16 kan statsamtet  

undtagelsesvis efter ansøgning tillægge andre end faste værger  

 m.v. helt eller delvist vederlag for deres arbejde.
Det vil sige, at  

 familien til den, der er under værgemål, eller andre blandt de nære  

 pårørende, jf. ovenfor under punkt 2, kun undtagelsesvis kan tillægges  

 vederlag for hvervet.
I sådanne undtagelsestilfælde vil der normalt ikke være  

 grundlag for et vederlag, der svarer til, hvad der skal ydes til en fast  

 værge.
3.2. Efter bekendtgørelsens § 12, stk. 1, udgør den faste  

 værges vederlag for et værgemål, der omfatter alle økonomiske forhold for  

 den, der er under værgemål, 3.500 kr. excl. moms årligt.
Det tilsvarende  

 vederlag for et værgemål, der omfatter alle personlige forhold, udgør 4.800  

 kr. excl. moms årligt, jf. § 13, stk. 1. Begge vederlag kan i særlige  

 tilfælde forhøjes, hvis arbejdets omfang og karakter i væsentligt omfang  

 tilsiger dette.
Det skal understreges, at der er tale om standardbeløb, uanset om  

 den faste værge anvender mere eller mindre tid m.v. end normalt for værgemål,  

 der omfatter henholdsvis alle økonomiske eller personlige forhold.
En  

forhøjelse af de nævnte vederlag kan således alene komme på tale i de  

 særlige tilfælde, hvor arbejdets omfang og karakter i det konkrete værgemål  

væsentligt overstiger det arbejde, der normalt må antages at være  

 forbundet med et sådant værgemål.
For så vidt angår muligheden for efter bekendtgørelsens § 12, stk. 2, og §  

 13, stk. 2, at tillægge en fast værge et særligt vederlag ved værgemålets  

 iværksættelse bemærkes, at dette vederlag kan ydes op til de beløb, der  

 er nævnt i bestemmelserne.
Det må således i det konkrete tilfælde vurderes,  

 hvor stort et iværksættelsesvederlag det efter det enkelte værgemåls omfang  

 m.v. er rimeligt at tillægge værgen inden for de nævnte grænser.
Statsamtet  

 kan i særlige tilfælde forhøje iværksættelsesvederlaget.
 Efter bekendtgørelsens § 14 fastsættes vederlaget til den faste værge ved  

værgemål, der omfatter alle økonomiske og personlige forhold, for den  

 der er under værgemål, eller ved værgemål, der er begrænsede, herunder  

 tidsbegrænsede, skønsmæssigt på grundlag af arbejdets omfang og værgemålets  

 karakter.
Civilretsdirektoratet forudsætter, at der ved fastsættelse af vederlag  

 efter § 14 tages udgangspunkt i de standardbeløb, der er nævnt i § 12 og §  

 13, reduceret svarende til arbejdets omfang og karakter.
Ved værgemål, der  

 omfatter alle økonomiske og personlige forhold, må der normalt ske en  

 reduktion af summen af de to standardbeløb.
Med hensyn til muligheden for efter bekendtgørelsens § 17, stk. 3, at  

 tillægge værgen et beløb på op til 1.500 kr. excl. moms årligt til dækning  

 af kontorholdsudgifter, hvis et værgemål indgår som et led i værgens  

 øvrige forretningsdrift, bemærkes, at det også for dette beløbs vedkommende i  

 det enkelte værgemål må vurderes, hvor stort et beløb det efter arbejdets  

 omfang m.v. er rimeligt at yde til dækning af disse udgifter.
Således skal  

 der f.eks. ved meget simple værgemål ikke eller kun i meget begrænset omfang  

 tillægges et beløb et beløb til dækning af kontorholdsudgifter.
 3.3. Som det fremgår er de beløb, der er nævnt i bekendtgørelsens  

 §§ 12, 13 og 17, stk. 3, excl. moms.
 Told- og Skattestyrelsen har i en skrivelse af 5. december 1996 oplyst, at  

 man finder, at de ydelser, som leveres af advokater og andre, der som en del  

 af deres selvstændige økonomiske virksomhed er beskikket som værge, som  

 udgangspunkt er momspligtige, jf. momslovens § 4, stk. 1.
 Dele af ydelsen vil dog kunne være fritaget for moms efter momslovens §  

 13, stk. 1. Det vil være op til den enkelte værge at vurdere, hvor stor en  

 del af ydelserne der momspligtige, og hvor stor en del der er momsfritaget.  

 Det kan således ikke på forhånd afgøres, hvor stor en del af værgernes  

 arbejde der er momspligtigt.
 Det er den lokale told- og skatteregion, der fører kontrol med den  

 registrerede virksomhed, og som i givet fald vil kunne besvare de enkelte  

 værgers spørgsmål vedrørende den momsmæssige behandling af vederlagene.
 Told- og Skattestyrelsen har supplerende i en skrivelse af 13. december  

 1996 oplyst, at det er styrelsens opfattelse, at den del af værgens ydelser,  

 der vedrører stillingtagen til en eventuel formues anbringelse, vil være  

 omfattet af fritagelsesbestemmelsen i momslovens § 13, stk. 1, nr. 11, litra  

 c, der omhandler transaktioner vedrørende anbringelse af midler.
 Styrelsen har endvidere understreget, at det er den person, der er  

 omfattet af momspligten - dvs. værgen - der skal vurdere, hvor stor en del af  

 ydelserne der er momspligtige, og hvor stor en del der er momsfritaget.
 Told- og Skattestyrelsens skrivelse er sendt til statsamterne og  

 Københavns Overpræsidium ved Civilretsdirektoratets skrivelse af henholdsvis  

 13. og 16. december 1996.
 3.4. Endvidere bemærkes, at værgens udlæg til kørsel i egen  

 bil eller på egen motorcykel godtgøres efter de for ansatte i staten  

 gældende regler, jf. bekendtgørelsens § 17, stk. 2, det vil sige beregnet  

 efter lav sats efter de nævnte regler.
 4. Af Folketingets Retsudvalgs betænkning af 23. maj 1995 over  

 forslag til værgemålslov fremgår bl.a. følgende:
"Endelig finder udvalget, at det er vigtigt at følge den udvikling,  

 som sker med hensyn til anvendelsen af værgemål efter lovens ikrafttræden.  

 Udvalget finder det derfor nyttigt, at justitsministeren har givet tilsagn om  

 at udarbejde en redegørelse for erfaringerne med den nye lov, når denne har  

 virket i 1997-98. Der ønskes herunder oplysninger om udviklingen i antallet  

 af sager ved statsamterne og domstolene fordelt efter værgemålets karakter og  

 varighed.
Endvidere ønskes oplysninger om, hvordan ordningen med faste værger  

 og beskikkelse af værger i øvrigt har fungeret.
Endelig bør redegørelsen  

 indeholde oplysninger om udgifterne som følge af loven." I beretningen om "Familiestatistik" afgivet af en arbejdsgruppe  

 under Civilretsdirektoratet i august 1996 har arbejdsgruppen foreslået en  

 model for statistik for bl.a. sager omfattet af værgemålsloven.  

 Arbejdsgruppen finder endvidere, at der inden for kortere tid efter lovens  

 ikrafttræden bør iværksættes en specialundersøgelse til brug for  

 redegørelsen til Folketingets Retsudvalg.
Denne undersøgelse bør efter  

 arbejdsgruppens opfattelse omfatte resultaterne af sager i medfør af  

 værgemålsloven.
Civilretsdirektoratet finder, at denne specialundersøgelse med fordel kan  

 foretages løbende fra værgemålslovens ikrafttræden.
Direktoratet vil derfor i  

 løbet af januar 1997 til brug for specialundersøgelsen udsende materiale til  

 brug for statsamternes statistikførelse i sager omfattet af værgemålsloven.  

 Det forudsættes, at der skal ske indberetning til direktoratet hvert halvår.  

 Materialet udarbejdes i samarbejde med repræsentanter for bl.a. statsamterne.
 Det bemærkes i øvrigt, at indholdet af statistikken til brug for  

 specialundersøgelsen til blive taget op til overvejelse i andet halvår af  

 1997 med henblik på eventuelle ændringer i statistikken for 1998.
 5. Cirkulæreskrivelsen træder i kraft den 1. januar 1997.
 6. Følgende cirkulæreskrivelser udstedt i medfør af  

 myndighedsloven ophæves:
 Herefter er følgende cirkulæreskrivelser udstedt i medfør af  

 myndighedsloven gældende med de ændringer, der følger af værgemålsloven og de  

 bekendtgørelser, der er i pkt. 1 i denne cirkulæreskrivelse:
 Endvidere er cirkulæreskrivelse af 14. maj 1993 om udbetaling af  

 godtgørelse til umyndige HIV-positive blødere, transfusionssmittede, m.fl.  

 fortsat gældende.
 Civilretsdirektoratet vil i løbet af første halvår af 1997 gennemgå disse  

 cirkulæreskrivelser og i fornødent omfang ændre eller ophæve disse.
