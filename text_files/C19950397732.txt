 Ledige i delperiode 2 , som - inden ikrafttræden af lov nr. 1085 af 21.  

 december 1994 om ændring af lov om en aktiv arbejdsmarkedspolitik og lov om  

 arbejdsløshedsforsikring m.v. den 1. april 1995 - er påbegyndt et tilbud om  

 uddannelse, vil i uddannelsesperioden fortsat være omfattet af  

 indkomstgarantien.
 Arbejdsmarkedsstyrelsen skal på foranledning af Direktoratet for  

 Arbejdsløshedsforsikringen viderebringe Arbejdsministeriets departements  

 fortolkning vedrørende indkomstgarantien under uddannelse :
 »Departementet finder , at ledige , der er påbegyndt eller har fået  

 afgivet et konkret tilbud om uddannelse med uddannelsesgodtgørelse før den 1.  

 april 1995 , er omfattet af lovens overgangsbestemmelse i § 4, stk. 1. Disse  

 ledige er derfor omfattet af den hidtid gældende indkomstgaranti i  

 arbejdsløshedsforsikirngslovens § 55, stk. 2 og skal også efter den 1. april  

 1995 have udbetalt uddannelsesgodtgørelse med højeste dagpengesats.
 For så vidt spørgsmålet om kurser efter § 62a, er det departementets  

 opfattelse, at ledige, der før 1. april 1995 er påbegyndt eller har fået  

 afgivet et konkret tilbud om uddannelse med dagpenge efter § 62a (som et led  

 i en handlingsplan) , ligeledes er omfattet af lovens overgangsbestemmelse i  

 § 4, stk. 1. Disse ledige er derfor omfattet af den hidtid gældende  

 indkomstgaranti i arbejdsløshedsforsikringslovens § 55 , stk. 2, og skal også  

 efter den 1. april 1995 have udbetalt dagpenge med højeste dagpengesats.
 Det er departementets opfattelse, at kurser/uddannelse med dagpenge efter  

 § 62a uden en handlingsplan, ikke er et tilbud efter lov om en aktiv  

 arbejdsmarkedspolitk.
 Det betyder, at ledige, der før 1. april 1995 er påbegyndt en uddannelse  

 med dagpenge efter § 62a som ikke indgår i en handlingsplan, ikke er  

 omfattet af overgangsbestemmelsen i § 4 , stk. 1. Disse ledige er ikke  

 omfattet af de hidtil gældende regler om indkomstgarantien og skal derfor  

 have udbetalt dagpenge med individuel sats.
