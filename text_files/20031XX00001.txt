Skriftlig fremsættelse  

 (8. oktober 2003) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for  

 Folketinget at fremsætte:
 Forslag til lov om ændring af lov om sikkerhed til søs, lov om skibes  

 besætning, lov om dykkerarbejde og dykkermateriel m.v. og forskellige andre  

 love samt om ophævelse af lov om måling af skibe (Sammenlægning af klagenævn,  

 regulering af klageadgang, nedlæggelse af Eksamenskommissionen for Dykkere  

 samt  

 regelforenkling vedrørende skibsmåling).
(Lovforslag nr.
L 13).
Lovforslaget er et led i  

 regeringens bestræbelser for at gennemføre en modernisering af råd og nævn  

 samt  

 regelforenklinger.
Lovforslaget har til formål at forenkle  

 klagenævnsstrukturen  

 på søfartsområdet ved at sammenlægge Tilbageholdelsesnævnet, Besætningsnævnet  

 og Helbredsnævnet for Søfarende og Fiskere i et nyt ankenævn,  

 "Ankenævnet  

 for Søfartsforhold". Det nye ankenævns kompetence foreslås afgrænset på  

 samme måde som de tre hidtidige nævns, men med mulighed for ministeren til at  

 henlægge yderligere områder til nævnet, såfremt der måtte opstå behov herfor.  

 Lovforslaget indeholder desuden hjemmel til at regulere klageadgangen på  

 søfartsområdet.
Endvidere nedlægges Eksamenskommissionen for Dykkere.
 Det foreslås endelig at  

 ophæve en af de to gældende love om skibsmåling, idet loven nu er overflødig.
 Jeg henviser i øvrigt til  

 lovforslaget og de bemærkninger, der ledsager det, og anbefaler forslaget til  

 Folketingets velvillige behandling.
