 1. Der er gennemført en tekstanmærkning nr. 51 G til  

 finansloven for 1997, som bemyndiger skatteministeren til dels at undlade at  

 foretage forhøjelser af skatteansættelserne med udbetalte kørepenge til tog-  

 og lokoførere ved privatbanerne for indkomstårene 1993 og 1994, dels at  

 nedsætte tilsvarende forhøjelser, som skattemyndighederne allerede har  

 foretaget af de ansattes ansættelser for indkomstårene 1992, 1993 og 1994.
 2. De skattelignende myndigheder anmodes herefter om  

 at ændre skatteansættelserne for indkomstårene 1992 - 1994 for de  

 privatbaneansatte tog- og lokoførere, der er blevet beskattet af kørepengene,  

 hvis der anmodes herom eller forholdet i øvrigt er skattemyndighederne  

 bekendt.
 3. For indkomståret 1995 og senere indkomstår skal der  

 ske beskatning efter de almindelige regler.
 4. Cirkulæret bortfalder med udgangen af 1997.
