Indholdsfortegnelse 1. Indledning 1.1. Overførte bestemmelser Ved lov nr. 313 af 17. maj 1995 er lov om særlig indkomstskat m.v. ophævet  

 som selvstændig lov med virkning for indkomståret 1996 og senere indkomstår,  

 og beskatningshjemmel m.v. er overført til den øvrige skattelovgivning.  

 Ændringen medfører, at den særlige indkomst ophører som skattemæssigt begreb.  

 For selskaber, dødsboer m.v. vil indtægter, som har været omfattet af lov om  

 særlig indkomstskat m.v., som hidtil indgå i de pågældendes skattepligtige  

 indkomst.
 Ved ophævelsen af lov om særlig indkomstskat m.v. indgår herefter samtlige  

 indtægter - bortset fra konkursindkomst - der tidligere var eller kunne blive  

 beskattet som særlig indkomst, i opgørelsen af den skattepligtige indkomst  

 efter de almindelige regler, dog med lempet beskatning for skattepligtige  

 personer efter reglerne i ligningslovens §§ 7 O-P, se nedenfor i pkt. 2.
 Konkursindkomst bliver for fysiske personer som hidtil beskattet  

 proportionalt, dog nu med 45 pct., jf. § 11, stk. 5, i konkursskatteloven, se  

 pkt. 5 nedenfor.
 Medarbejderobligationsordningen er overført til ligningslovens § 7 N.  

 Reglerne er i denne forbindelse ændret således, at den afgiftsfri bundgrænse  

 er forhøjet til 1.800 kr., og afgiftssatsen er sat ned til 45 pct.
Ophævelsen af lov om særlig indkomstskat m.v. betyder som nævnt, at  

 begrebet »særlig« indkomst ikke længere har relevans.
Dette har  

 ført til en række konsekvensændringer i ejendomsavancebeskatningsloven,  

 fondsbeskatningsloven, lov om bindende forhåndsbesked om skattespørgsmål  

 m.v., lov om beskatning af medlemmer af investeringsforeninger,  

 kulbrinteskatteloven, lov om beskatningen af pensionsordninger m.v.,  

 personskatteloven, skattekontrolloven og lov om skattefri  

 virksomhedsomdannelse.
Disse konsekvensændringer er af sådan karakter, at man  

 ikke har fundet det nødvendigt nærmere at kommentere dem eller at foretage  

 ændringer i cirkulærerne til de pågældende love.
1.2. Ophævede bestemmelser Ved ophævelsen af lov om særlig indkomstskat m.v. er en række bestemmelser  

 ophævet uden at blive overført til andre love.
For en del af bestemmelsernes  

 vedkommende er ophævelsen sket som en direkte følge af, at det skattemæssige  

 begreb særlig indkomst helt udgår.
 De ophævede bestemmelser i lov om særlig indkomstskat m.v. er: § 1, § 2,  

 nr. 12, §§ 8, 9, 11-12, § 13, 1.-2. og 4. pkt., § 13 A, § 14, stk. 1-3, §§ 18  

 D, 19 og 20.
 Som bilag er en skematisk oversigt over de ophævede/overførte  

 bestemmelser.
2. Ligningsloven og afskrivningsloven 2.1. Indledning Ved lov nr. 313 af 17. maj 1995 er visse bestemmelser i lov om særlig  

 indkomstskat m.v. overført til ligningsloven.
Det drejer sig om:
- § 2, nr. 1 og 2 (ligningslovens § 7 P), - § 2, nr. 11 (ligningslovens § 7 O, stk. 1, nr. 3, og § 16 G), - § 2, nr. 15 (ligningslovens § 7 O, stk. 1, nr. 4, og § 16 E, stk. 1, nr.  

 6), - § 2, nr. 16 (ligningslovens § 7 O, stk. 1, nr. 1), - § 16 (ligningslovens § 7 N) og - § 17 (ligningslovens § 7 O, stk. 2).
 Samtidig er ligningslovens § 7, litra w, ophævet og overflyttet til § 7 O,  

 stk. 1, nr. 2.
2.2. Medarbejderobligationer efter § 7 N 2.2.1. Indledning Med virkning for indkomståret 1996 og senere indkomstår træder dette  

 cirkulæres pkt. 2.2. i stedet for pkt. 3.5. i cirkulære nr. 96 af 22. juni  

 1993 om ligningsloven, som ophæves.
2.2.2. Generelle betingelser for medarbejderobligationer Hjemmelen til skattebegunstiget udstedelse af medarbejderobligationer  

 overføres fra § 16 i lov om særlig indkomstskat m.v. til § 7 N i  

 ligningsloven.
Efter reglen om medarbejderobligationer medregnes værdien af sådanne  

 obligationer ikke i modtagerens skattepligtige indkomst.
Til gengæld skal den  

 udstedende virksomhed svare en afgift af den del af værdien, der overstiger  

 en bundgrænse på 1.800 kr.
Bundgrænsen reguleres ikke efter  

 personskattelovens § 20.
 Afgiftssatsen er i forbindelse med overførslen fra lov om særlig  

 indkomstskat til ligningsloven sat ned fra 50 pct. til 45 pct.
 Der er ikke med overførslen til ligningslovens § 7 N sket andre ændringer  

 vedrørende medarbejderobligationer end reguleringen af afgiftssatsen og af  

 den afgiftsfri bundgrænse.
Skatteministeren kan som hidtil godkende en medarbejderobligationsordning,  

 hvorefter en arbejdsgiver udlodder udbytteandele el. lign. i form af  

 obligationer, der ikke er indkomstskattepligtige hos medarbejderen.
Vilkårene  

 for udstedelse af de omhandlede obligationer skal således godkendes af  

 skatteministeren.
Ved bekendtgørelse nr. 514 af 16. juni 1994 om henlæggelse af visse  

 beføjelser til de kommunale skattemyndigheder, told- og skatteregionerne,  

 Told- og Skattestyrelsen m.fl., som ændret ved bekendtgørelse nr. 159 af 13.  

 marts 1995, er beføjelsen til godkendelse af medarbejderobligationsordninger  

 henlagt til den told- og skatteregion, hvor virksomheden har hjemsted, og for  

 Københavns og Frederiksbergs kommuners vedkommende skattedirektoraterne.
Der  

 er adgang til at påklage 1. instansafgørelserne til Told- og Skattestyrelsen,  

 som træffer endelig administrativ afgørelse i sagen.
Reglerne fremgår af  

 bekendtgørelsens §§ 2 og 11.
 Reglerne kan anvendes både af arbejdsgivere, der driver virksomheder i  

 selskabsform, og af arbejdsgivere i personligt ejede virksomheder.
Hvis værdien af de udloddede obligationer overstiger et årligt beløb på  

 1.800 kr. til hver medarbejder, skal arbejdsgiveren betale en afgift på 45  

 pct. af det beløb, hvormed obligationernes værdi overstiger et årligt beløb  

 på 1.800 kr.
Også afgiftsbeløbet er indkomstskattefrit for medarbejderen.
Den omhandlede afgift indbetales til de statslige told- og  

 skattemyndigheder. 1/3 af afgiften tilfalder den kommune, hvortil den  

 afgiftspligtige svarer kommuneskat efter § 2 i lov om kommunal indkomstskat  

 ved begyndelsen af det kalenderår, hvori udbytteandelen er udredet.
Er den  

 afgiftspligtige ikke pligtig at svare kommuneskat som foran omhandlet,  

 tilfalder andelen af afgiften den kommune, hvori ansættelsen af statsskat  

 finder sted.
 Virksomheden kan både fradrage værdien af de udloddede obligationer og en  

 eventuel afgift som en driftsomkostning ved opgørelsen af den skattepligtige  

 indkomst.
 Både ved beregningen af afgiften og ved afgørelsen af, hvilket beløb  

 arbejdsgiveren kan fradrage ved opgørelsen af den skattepligtige indkomst, må  

 kursværdien af de udstedte obligationer lægges til grund.
 Den skattemæssige behandling af kursgevinst og -tab, som henholdsvis  

 arbejdsgiveren/medarbejderen realiserer ved senere indfrielse af  

 medarbejderobligationerne, følger de almindelige regler i kursgevinstloven.
 For at opnå godkendelse af en medarbejderobligationsordning skal adgangen  

 til at erhverve obligationer som udgangspunkt stå åben for alle ansatte i  

 virksomheden, således at ingen gruppe af ansatte bliver favoriseret.
 Begrænsninger fastsat efter almene kriterier kan dog anerkendes, jf. punkt  

 3.4.1 i cirkulære nr. 96 af 22. juni 1993 om ligningsloven vedrørende  

 medarbejderaktier.
 Til ansatte i selskaber kan også medregnes ansatte i datterselskaber og  

 datterdatterselskaber, jf. punkt 3.4.1, i cirkulære nr. 96 af 22. juni 1993  

 om ligningsloven vedrørende medarbejderaktier.
Med ansøgningen må følge udkast til de pågældende obligationer samt  

 oplysning om, til hvem obligationerne agtes udstedt, CPR-nr., adresse og  

 stilling i virksomheden samt størrelsen af det obligationsbeløb, som agtes  

 tillagt hver af de personer, der er anført på fortegnelsen.
Endvidere må der  

 indsendes oplysning om aflønningen i det sidst forløbne regnskabsår for de på  

 fortegnelsen opførte personer, og så vidt muligt om tidspunktet for de  

 pågældendes ansættelse i virksomheden.
Det er en forudsætning for godkendelse af en  

 medarbejderobligationsordning, at rådigheden over obligationerne indskrænkes  

 i mindst 5 år.
Bestemmelserne herom er nærmere beskrevet i punkt 3.6.1 i  

 cirkulære nr. 96 af 22. juni 1993 om ligningsloven.
 Udgangspunktet for værdifastsættelsen af unoterede obligationer er  

 handelsværdien.
 I mangel af andet grundlag til at udfinde handelsværdien foretages  

 kursfastsættelsen på grundlag af en teknisk beregning af nutidsværdien af  

 alle forventede fremtidige afkast.
 Beregningen foretages med udgangspunkt i den gennemsnitlige, effektive  

 obligationsrente for enhedsprioritetsobligationer, som på tidspunktet for  

 obligationsudstedelsen opfylder kravet til mindsterenten i kursgevinstloven.
Kursen bestemmes som 100 gange forholdet mellem den beregnede nutidsværdi  

 og fordringens pålydende.
Kursen afrundes nedad til den nærmeste kurs, der er  

 delelig med 5.
 For obligationer, hvor forrentningsvilkårene ikke på forhånd er kendt,  

 f.eks. fordi renteafkastet fastsættes på grundlag af virksomhedens  

 udbytteprocent, foretages kursansættelsen på basis af de forventninger, der  

 kan udledes af foreliggende budgetter.
2.3. Ydelser, der omfattes af § 7 O 2.3.1. Fælles bestemmelser Ved ophævelse af lov om særlig indkomstskat m.v. er beskatningshjemmelen  

 for skattepligtige personers indtægter, som var omfattet af § 2, nr. 11, § 2,  

 nr. 15, og § 2, nr. 16, i lov om særlig indkomstskat m.v. samt ligningslovens  

 § 7 litra w overført til ligningslovens § 7 O, stk. 1, nr. 1-4.
 Endvidere er bestemmelserne i § 17 i lov om særlig indkomstskat m.v.  

 overført til ligningslovens § 7 O, stk. 2.
I § 7 O bestemmes det, at indtægter omfattet af stk. 1 og 2, medregnes til  

 den skattepligtige indkomst, dog således, at den del af indkomstårets sum af  

 de i stk. 1 og 2 nævnte indkomster, der ikke overstiger et grundbeløb på  

 7.900 kr., er skattefri.
Grundbeløbet reguleres efter personskattelovens § 20  

 og udgør for 1996 10.200 kr.
Af den del af summen af indkomstårets indkomster  

 efter stk. 1 og 2, der overstiger grundbeløbet, medregnes alene 85 pct. ved  

 indkomstopgørelsen.
Eksempel For de indkomstarter i § 7 O, der er A-indkomst, f.eks. jubilæumsgratialer  

 og fratrædelsesgodtgørelser, og hvor arbejdsgiveren således skal indeholde  

 A-skat ved udbetalingen, vil der i visse tilfælde være risiko for, at der  

 bliver indeholdt for lidt forskudsskat, idet en arbejdsgiver normalt ikke vil  

 have kendskab til, om en ansat tidligere i samme år har modtaget A-indkomst  

 omfattet af § 7 O fra en anden arbejdsgiver, hvorved det skattefri  

 bundfradrag reelt er opbrugt.
Konsekvensen for skatteyderen er, at der i  

 disse situationer kan opstå en restskat.
Alene skattepligtige personer kan blive omfattet af beskatning efter  

 ligningslovens § 7 O.
Dette fremgår direkte af § 7 O, stk. 1, og i  

 forbindelse med § 7 O, stk. 2, gives der efter praksis ikke tilladelse til  

 anvendelse af reglerne i § 7 O til andre end skattepligtige personer.
2.3.2. Gave- og legatbeløb ydet en gang for alle af offentlige  

 midler Reglen i § 2, nr. 16, i lov om særlig indkomstskat m.v. er overført til  

 ligningslovens § 7 O, stk. 1, nr. 1. Bestemmelsen omfatter gave- og  

 legatbeløb, der er ydet som et engangsbeløb af offentlige midler, legater,  

 kulturelle fonds og lignende her i landet eller i udlandet, når gaven eller  

 legatet udelukkende har karakter af en anerkendelse af modtagerens  

 fortjenester, jf. dog ligningslovens § 7 litra v.
Der er ikke tilsigtet nogen  

 ændring i bestemmelsens anvendelsesområde i forbindelse med overflytningen.
 2.3.3. Fratrædelsesgodtgørelser, gaver, gratialer m.m.
 Den tidligere regel i ligningslovens § 7 litra w er som følge af  

 lovændringen overført til ligningslovens § 7 O, stk. 1, nr. 2. Der er ikke  

 tilsigtet nogen ændring i bestemmelsens anvendelsesområde i forbindelse med  

 overflytningen.
 Med virkning fra indkomståret 1996 og senere indkomstår træder dette  

 cirkulæres pkt. 2.3.3. i stedet for pkt. 2.1.20 i cirkulære nr. 96 af 22.  

 juni 1993 om ligningsloven, som ophæves.
 I § 7 O, stk. 1, nr. 2, bestemmes med virkning fra indkomståret 1996, at  

 gaver, gratialer og lign. beskattes efter § 7 O, når udbetalingen sker en  

 gang for alle, enten i anledning af, at den virksomhed, hvori den  

 skattepligtige eller den skattepligtiges ægtefælle er eller har været ansat,  

 har bestået i 25 år eller i et antal år, der er deleligt med 25, eller i en  

 særlig anledning begrundet i den skattepligtiges forhold, såsom jubilæum  

 eller arbejdsophør på grund af alder eller sygdom.
Også godtgørelse i anledning af fratræden af stilling er omfattet af  

 bestemmelsen.
At beløbet udredes afdragsvis udelukker ikke, at beløb anses  

 som en fratrædelsesgodtgørelse.
 Godtgørelse i anledning af fratræden af stilling medregnes fuldt ud (uden  

 bundfradrag og uden procentnedsættelse efter § 7 O) til den skattepligtige  

 indkomst i det omfang, beløbet træder i stedet for, hvad modtageren ville  

 have haft i indtægt af stillingen for tidsrummet efter  

 fratrædelsestidspunktet og indtil det tidspunkt, hvor modtageren kunne være  

 opsagt i henhold til sin kontrakt eller lovgivningens almindelige regler, dog  

 højst for en periode af et år.
 2.3.4. Efter ligningslovens § 7 O, stk. 1, nr. 3, er beløb efter  

 ligningslovens § 16 G omfattet af reglerne i ligningslovens § 7 O.  

 Ligningslovens § 16 G omhandler beløb, der ved en pensionsordnings opløsning  

 eller bortfald tilfalder arbejdsgiveren, og som skal medregnes i dennes  

 skattepligtige indkomst, når denne i sin skattepligtige indkomst har  

 fradraget de af ham præsterede tilskud til ordningen, medmindre beløbet  

 beskattes efter pensionsbeskatningslovens § 24. Bestemmelsen i § 16 G er  

 nærmere behandlet nedenfor i pkt. 2.8.
 2.3.5. Vederlag for afløsning af pensionstilsagn, der ikke er  

 afdækket i et pensionsinstitut, jf. ligningslovens § 16 E, stk. 1, nr. 6,  

 (tidligere § 2, nr. 15, i lov om særlig indkomstskat m.v.) omfattes som følge  

 af lovændringen af ligningslovens § 7 O, jf. ligningslovens § 7 O, stk. 1,  

 nr. 4. Der henvises til pkt. 2.6. nedenfor om ligningslovens § 16 E, stk. 1,  

 nr. 6.
2.3.6. Ligningslovens § 7 O, stk. 2 Beskatningen efter § 7 O af de indkomstarter, der er omfattet af § 7 O,  

 stk. 2, er betinget af, at der gives tilladelse hertil.
Gives der ikke  

 tilladelse, beskattes de omhandlede indkomstarter fuldt ud efter de  

 almindelige regler for beskatning af personlig indkomst.
 Stk. 2  omfatter de indkomstarter, som hidtil har været  

 omfattet af lov om særlig indkomstskat § 17, stk. 1 og 2. Der er ikke  

 tilsigtet ændringer i bestemmelsernes anvendelsesområde ved overflytningen af  

 § 17, stk. 1 og 2, i lov om særlig indkomstskat m.v. til § 7 O, stk. 2.
Ansøgning om beskatning efter § 7 O, stk. 2, indsendes til den lokale  

 told- og skatteregion.
I Københavns og Frederiksbergs kommuner dog til  

 skattedirektoraterne.
Told- og skatteregionernes eller skattedirektoraternes  

 afgørelser kan påklages til Told- og Skattestyrelsen, der træffer endelig  

 administrativ afgørelse.
Dette følger af §§ 2 og 11 i bekendtgørelse nr. 514  

 af 16. juni 1994, som ændret ved bekendtgørelse nr. 159 af 13. marts 1995, om  

 henlæggelse af visse beføjelser til de kommunale skattemyndigheder, told- og  

 skatteregionerne, Told- og Skattestyrelsen m.fl.
 2.3.6.1. Kunstnerindtægter m.m.
 § 7  O, stk. 2, nr. 1, drejer sig om indtægt, der  

 efter den pågældendes sædvanlige indkomstforhold er ekstraordinært stor, og  

 som fremtræder som resultat af et opfinderarbejde eller et arbejde af  

 litterær, kunstnerisk, videnskabelig eller lignende karakter.
Det beror på en konkret vurdering i det enkelte tilfælde med hensyn til,  

 hvorvidt der er tale om en ekstraordinær stor indtægt.
Bestemmelsen omfatter  

 således ikke resultatet af et opfinderarbejde m.v., der har karakter af en  

 professionel erhvervsvirksomhed.
 I almindelighed tillades den del af den ekstraordinære indtægt, som  

 overstiger 25 pct. af normalindtægten, beskattet efter reglen i § 7 O, stk.  

 2, nr. 1.
 Ved normalindtægten forstås det foregående års skattepligtige indkomst,  

 eventuelt under unormalt svingende indtægter et gennemsnit af f.eks. de 3  

 tidligere indkomstårs indtægter.
 Er den skattepligtige indkomst i det aktuelle indkomstår, bortset fra  

 engangsindtægten, lavere end den normale indkomst, fragår differencen  

 almindeligvis i det beløb, der kan overføres til beskatning efter § 7 O, stk.  

 2, nr. 1. I det beløb, der kan overføres, fragår endvidere 25 pct. af  

 normalindtægten.
 Endelig er det en betingelse, at engangsindtægten har en vis størrelse.  

 Efter praksis skal den udgøre mindst 15.000 kr.
 Hvis f.eks. en skatteyder, der ikke er professionel forfatter, udover sin  

 normallønindkomst på 250.000 kr., har haft en ekstraordinær forfatterindtægt  

 på 100.000 kr. omfattet af § 7 O, stk. 2, nr. 1, i indkomståret 1996, kan den  

 skattepligtige indkomst tillades opgjort således:
 Heraf medregnes 85 pct. - 17.255 kr. - til beskatning i den personlige  

 indkomst, mens 62.500 kr. medregnes fuldt ud ved opgørelsen af den personlige  

 indkomst.
2.3.6.2. Dusører § 7  O, stk. 2, nr. 2, drejer sig om dusører og  

 belønninger for fortjenstfuld handling, som det ikke hører til den  

 pågældendes erhverv at udføre.
Visse belønninger af den omhandlede art, f.eks.
Carnegiefondets  

 belønninger for heltemodige handlinger, må dog anses for at være omfattet af  

 bestemmelsen i § 7 O, stk. 1, nr. 1, se pkt. 2.3.2. ovenfor.
2.4. Ligningslovens § 7 P Efter bestemmelsen i ligningslovens § 7 P beskattes skattepligtige  

 personer af fortjenester på driftsmidler og skibe i forbindelse med  

 virksomhedsophør og af genvundne afskrivninger på bygninger m.v.  

 Anvendelsesområdet for ligningslovens § 7 P svarer til anvendelsesområdet for  

 bestemmelserne i § 2, nr. 1 og 2, i den ophævede lov om særlig indkomstskat  

 m.v.
 Bestemmelsen omfatter for det første fortjeneste og tab ved afhændelse  

 eller afståelse af maskiner, inventar og lign. driftsmidler, der udelukkende  

 benyttes erhvervsmæssigt, eller skibe, når afhændelsen m.v. sker i  

 forbindelse med afhændelsen m.v. af den pågældende virksomhed og fortjenesten  

 eller tabet omfattes af bestemmelserne i afskrivningslovens § 6, og § 13, jf.  

 § 6 (ligningslovens § 7 P, nr. 1).
 For det andet omfatter bestemmelsen fortjeneste opgjort efter  

 afskrivningslovens § 29 ved afståelse af bygninger og installationer samt  

 dræningsanlæg, på hvilke der har været foretaget skattemæssige afskrivninger  

 (ligningslovens § 7 P, nr. 2).
Efter ligningslovens § 7 P og § 19, stk. 2, 1. pkt., i lov nr. 313 af 17.  

 maj 1995 om ophævelse af lov om særlig indkomstskat m.v. og ændring af  

 forskellige skattelove og konkursloven skal skattepligtige personer alene  

 medregne de i ligningslovens § 7 P omhandlede fortjenester, tab og genvundne  

 afskrivninger med 85 pct. i indkomstårene 1996 og 1997 og med 90 pct. i  

 indkomståret 1998 og efterfølgende indkomstår.
Dette gælder også genvundne  

 afskrivninger ved afståelse af ejendomme, hvor der er afskrevet efter  

 reglerne om hjemfaldspligt eller bygninger på lejet grund.
 De for personer således reducerede fortjenester, tab og genvundne  

 afskrivninger, som omfattes af bestemmelsen i ligningslovens § 7 P, medregnes  

 som hovedregel efter personskattelovens § 3 ved opgørelsen af den personlige  

 indkomst.
 De genvundne afskrivninger opgjort efter § 7 P anses også for en del af en  

 virksomheds samlede erhvervsoverskud/underskud.
 Det vil sige, at der når betingelserne i øvrigt er opfyldt, kan beregnes:
 - Henlæggelse til investeringsfonds af det samlede erhvervsoverskud,  

 herunder genvundne afskrivninger m.v.
- overførsel til medarbejdende ægtefælle - henlæggelse til konjunkturudligning, jf. § 22 b i virksomhedsskatteloven - 2,5 pct. godtgørelse i henhold til lov nr. 893 af 21. december 1991 om  

 godtgørelse vedrørende erhvervsvirksomheders udgifter til administration af  

 skatter og afgifter.
 Det vil endvidere sige, at genvundne afskrivninger indgår ved opgørelse af  

 positiv personlig indkomst for selvstændige virksomheder, jf. § 22 a i  

 virksomhedsskatteloven.
De reducerede fortjenester, tab og genvundne afskrivninger i virksomheder,  

 der er omfattet af anpartsreglerne i personskattelovens § 4, stk. 1, nr. 10,  

 12 og 13, skal dog medregnes ved opgørelsen af kapitalindkomsten.
Det er i  

 denne forbindelse afgørende, om virksomheden er omfattet af anpartsreglerne  

 på det tidspunkt, hvor fortjenesterne, tabene eller de genvundne  

 afskrivninger konstateres.
Fortjenester, tab og genvundne afskrivninger kan  

 således medregnes ved opgørelsen af kapitalindkomsten, selv om afskrivninger  

 har været foretaget i den personlige indkomst, idet virksomheden først senere  

 er blevet omfattet af anpartsreglerne.
Omvendt betyder dette, at hvis en  

 virksomhed ikke længere er omfattet af anpartsreglerne på  

 afståelsestidspunktet, skal fortjenester, tab og genvundne afskrivninger  

 medregnes ved opgørelsen af den personlige indkomst, selv om afskrivninger  

 har været foretaget i kapitalindkomsten.
 Genvundne afskrivninger på boliger m.v. med hjemfaldspligt og bygninger på  

 lejet grund beskattes som personlig indkomst, selv om afskrivninger er  

 fratrukket i kapitalindkomsten efter personskattelovens § 4, nr. 6.
Ophævelsen af § 2, nr. 1 og 2, i lov om særlig indkomstskat m.v. samt  

 indføjelsen af § 7 P i ligningsloven har samtidig omfattet en række  

 konsekvensændringer i afskrivningslovens § 6, stk. 1-3, § 26 A, stk. 6, § 29,  

 stk. 1-2, § 29 A, stk. 1, stk. 3 og stk. 6, § 29 S, stk. 2, og § 43 A.  

 Anvendelsesområdet for afskrivningslovens § 6 og § 13, jf. § 6, samt § 29 er  

 ikke ændret i denne forbindelse.
Ligningslovens § 7 P dækker således samme  

 type indkomster og tab, som den ophævede lov om særlig indkomstskat m.v. § 2,  

 nr. 1 og 2.
2.4.1 Driftsmidler m.v. og skibe Ifølge afskrivningslovens § 6, stk. 1, kan der ikke afskrives på  

 driftsmidlerne for det indkomstår, hvori afståelsen eller ophøret af  

 virksomheden finder sted (ophørsåret). Opgørelsen af fortjeneste eller tab på  

 driftsmidlerne skal ske samlet.
Endvidere kan udgifter til anskaffelse af de  

 småaktiver m.v., der er omfattet af afskrivningslovens § 3, stk. 1 og 2,  

 udlejningsaktiver omfattet af § 3, stk. 7, og miljøforbedrende aktiver, der  

 er omfattet af § 3 A, ikke fradrages ved indkomstopgørelsen for ophørsåret.
Hvis salgssummerne for de driftsmidler, der er afhændet i ophørsåret, er  

 større end saldoværdien ved ophørsårets begyndelse med tillæg af beløb, der i  

 ophørsåret er anvendt til nyanskaffelser, er forskelsbeløbet udtryk for en  

 fortjeneste, der ifølge afskrivningslovens § 6, stk. 1, 3. pkt., medregnes i  

 den skattepligtige indkomst.
Hvis saldoen ved ophørsårets begyndelse er  

 negativ, medregnes i den skattepligtige indkomst det beløb, hvormed  

 salgssummerne med tillæg af et positivt beløb lig den negative saldo  

 overstiger udgifterne til nyanskaffelser i ophørsåret.
Til salgssummerne medregnes ifølge afskrivningslovens § 6, stk. 2, også  

 beløb, der indvindes ved salg af driftsmidler, hvis anskaffelsessummer i  

 medfør af bestemmelserne i afskrivningslovens § 3, stk. 1, 2 og 7, og § 3 A,  

 fuldt ud er bragt til fradrag ved opgørelsen af den skattepligtige indkomst  

 for indkomstår forud for ophørsåret.
Hvis salgssummerne er mindre end  

 saldoværdien ved ophørsårets begyndelse med tillæg af ophørsårets udgifter  

 til nyanskaffelser, er forskelsbeløbet udtryk for et tab.
Dette skal efter  

 afskrivningslovens § 6, stk. 3, fradrages i den skattepligtige indkomst.
Det  

 samme gælder, hvis salgssummerne med tillæg af et til en eventuel negativ  

 saldo ved ophørsårets begyndelse svarende positivt beløb er mindre end  

 udgifterne til nyanskaffelser i ophørsåret.
Afskrivningslovens § 6 omhandler som omtalt ovenfor  

 afskrivningsberettigede driftsmidler.
Ved afskrivningslovens § 13 er reglen  

 dog udvidet til også at finde anvendelse på erhvervsmæssigt benyttede skibe.
 For skattepligtige personer finder ligningslovens § 7 P anvendelse på  

 fortjenester og tab opgjort efter afskrivningslovens § 6 og § 13, jf. § 6.  

 (Overdragelsessummerne (anskaffelses- og afståelsessum) skal omregnes til  

 kontantværdi i henhold til bekendtgørelse nr. 486 af 31. maj 1994).
 Er der efter afskrivningslovens § 6 (eller § 13, jf. § 6) konstateret en  

 fortjeneste på eksempelvis 20.000 kr. i indkomståret 1996 ved afhændelse m.v.  

 af driftsmidler i forbindelse med virksomhedsophør, skal der i medfør af §  

 19, stk. 2, i lov nr. 313 af 17. maj 1995 om ophævelse af lov om særlig  

 indkomstskat m.v. og ændring af diverse skattelove og konkursloven alene  

 medregnes 85 pct. af fortjenesten, d.v.s. 17.000 kr., ved opgørelsen af den  

 skattepligtige indkomst.
 Er fortjenesten på 20.000 kr. efter afskrivningslovens § 6 (eller § 13,  

 jf. § 6) opnået i indkomståret 1998 skal 90 pct. af fortjenesten, d.v.s.  

 18.000 kr., medregnes ved opgørelsen af den skattepligtige indkomst.
 2.4.2. Afskrivningsberettigede bygninger m.v.
 Afskrivningslovens § 29, stk. 1, indeholder regler om beskatningen ved  

 salg af afskrivningsberettigede bygninger og særlige installationer i sådanne  

 bygninger (»genvundne afskrivninger«). Reglerne går ud på, at  

 fortjenesten, dog højst et beløb svarende til samtlige skattemæssige  

 afskrivninger, medregnes ved opgørelsen af den skattepligtige indkomst efter  

 reglerne i ligningslovens § 7 P, nr. 2. Tab kan ikke fradrages.
 I det følgende vises to eksempler på en opgørelse efter afskrivningslovens  

 § 29 i indkomståret 1996 (salgssum og anskaffelsessum er kontantomregnet i  

 henhold til bekendtgørelse nr. 486 af 31. maj 1994):
Eksempel 1 2.5. Ligningslovens § 16 E, stk. 1, nr. 2 Efter ligningslovens § 16 E, stk. 1, nr. 2, medregnes fortjenester og tab  

 på en række immaterielle aktiver ved indkomstopgørelsen.
Ved lov nr. 313 af 17. maj 1995 om ophævelse af lov om særlig indkomstskat  

 m.v. og ændring af forskellige skattelove og konkursloven er affattelsen af  

 bestemmelsen i § 16 E, stk. 1, nr. 2, ændret, således at den nævner såvel  

 tidsbegrænsede som tidsubegrænsede rettigheder.
I den tidligere affattelse af  

 lovbestemmelsen var alene nævnt tidsbegrænsede rettigheder.
Der er ved  

 lovændringen dog blot tale om en præcisering af den gældende retstilstand,  

 idet bestemmelsen i § 16 E, stk. 1, nr. 2, i hidtidig praksis er antaget også  

 at omfatte tidsubegrænsede rettigheder.
 Der henvises i øvrigt til pkt. 2.2. i cirkulære nr. 97 af 26. juni 1995 om  

 beskatning af goodwill m.v.
2.6. Ligningslovens § 16 E, stk. 1, nr. 6 I forbindelse med ophævelsen af lov om særlig indkomstskat m.v. er  

 bestemmelsen i denne lovs § 2, nr. 15, overført til ligningslovens § 16 E,  

 stk. 1, nr. 6. Dette betyder, at afløsningssummerne omfattes af den  

 skattepligtige indkomst.
Vederlag for afløsning af pensionstilsagn, der ikke  

 er afdækket i et pensionsinstitut, jf. ligningslovens § 16 E, stk. 1, nr. 6,  

 er som følge af lovændringen for skattepligtige personer omfattet af  

 ligningslovens § 7 O, stk. 1, nr. 4. Der henvises til pkt. 2.3.5. ovenfor.
I forbindelse med overflytningen er der foretaget en mindre ændring af  

 bestemmelsens ordlyd. § 2, nr. 15, i lov om særlig indkomstskat m.v. angav,  

 at der skulle ske beskatning ved afløsning af et pensionstilsagn, der ikke er  

 omfattet af lov om tilsyn med pensionskasser.
Dette er i praksis blevet  

 forstået således, at bestemmelsen generelt omfatter de tilfælde, hvor  

 ordningen ikke er afdækket i et pensionsinstitut.
Reglen i ligningslovens §  

 16 E, stk. 1, nr. 6, er udformet i overensstemmelse med denne forståelse.  

 Herved er det tydeliggjort, at afløsning af såvel afdækkede som uafdækkede  

 pensionstilsagn kommer til beskatning enten gennem reglerne i  

 pensionsbeskatningsloven eller gennem reglen i ligningslovens § 16 E, stk. 1,  

 nr. 6.
2.6.1. Kontantomregning Afløsning af pensionstilsagn efter ligningslovens § 16 E, stk. 1, nr. 6,  

 bliver gennem ændringen af ligningslovens § 16 E, stk. 6, kontantomregnet i  

 lighed med de øvrige indkomster omfattet af ligningslovens § 16 E.
Det er  

 herefter den kontantomregnede afløsningssum, der beskattes hos modtageren, og  

 det er den kontantomregnede afløsningssum, yderen kan afskrive på efter  

 ligningslovens § 16 F, stk. 3.
2.6.2. Overgangsregel For de i § 16 E, stk. 1, nr. 6, omhandlede ydelser, der er ydet inden  

 begyndelsen af indkomståret 1996, foretages afskrivninger for den resterende  

 periode på grundlag af den oprindelige anskaffelsessum uden kontantomregning  

 med de i ligningslovens § 16 F indeholdte satser, jf. § 19, stk. 2, 2. pkt.,  

 i lov nr. 313 af 17. maj 1995 om ophævelse af lov om særlig indkomstskat m.v.  

 og ændring af forskellige skattelove og konkursloven.
2.7. Ligningslovens § 16 F, stk. 3 Ændringen af ligningslovens § 16 F, stk. 3, består i en overflytning af  

 bestemmelsen i lov om særlig indkomstskat m.v. § 15. Lov om særlig  

 indkomstskat m.v. § 15 omhandlede afskrivning på afløsningssummer, der var  

 omfattet af samme lovs § 2, nr. 15. Det vil sige de beløb, som nu er omfattet  

 af § 16 E, stk. 1, nr. 6, i ligningsloven, se pkt. 2.6. ovenfor.
Bortset fra  

 at afskrivningsgrundlaget i lighed med de øvrige beløb, som afskrives efter  

 ligningslovens § 16 F, stk. 3, skal kontantomregnes efter den foreslåede  

 ændring af ligningslovens § 16 E, stk. 6, ændres afskrivningsreglerne ikke  

 ved overflytningen.
 Der henvises i øvrigt til afsnit 3.3. i cirkulære nr. 97 af 26. juni 1995  

 om beskatning af goodwill m.v.
2.8. Ligningslovens § 16 G Bestemmelsen vedrører beløb, der ved afløsning eller bortfald af  

 pensionsordninger tilfalder arbejdsgiveren, når denne i sin skattepligtige  

 indkomst har fradraget de betalte tilskud til ordningen.
Bestemmelsen  

 omfatter således både beløb fra pensionsordninger omfattet af  

 pensionsbeskatningsloven og beløb fra pensionsordninger, der ikke er omfattet  

 af pensionsbeskatningsloven.
Bestemmelsen er stort set begrænset til tilfælde, hvor arbejdsgiveren  

 modtager overskud i anledning af en pensionskasses likvidation, eller  

 tilfælde, hvor pensionsordningen ophæves ved aftale mellem arbejdsgiver og  

 arbejdstager.
Der vil typisk være tale om en pensionskasse omfattet af  

 pensionsbeskatningslovens regler.
 Bestemmelsen kan dog også anvendes på overskud, der tilfalder en dansk  

 arbejdsgiver fra en udenlandsk pensionsordning, som arbejdsgiveren har  

 oprettet f.eks. for sine udenlandske ansatte.
 Undtaget fra bestemmelsen er beløb, der udbetales til arbejdsgiveren fra  

 en ordning omfattet af pensionsbeskatningsloven i kraft af et forhold som  

 nævnt i pensionsbeskatningslovens § 17. Disse beløb skal medregnes i  

 arbejdsgiverens skattepligtige indkomst efter pensionsbeskatningslovens § 24.
 Beløb efter § 16 G er for skattepligtige personer omfattet af reglerne i  

 ligningslovens § 7 O, jf. ligningslovens § 7 O, stk. 1, nr. 3, jf. pkt.  

 2.3.4. ovenfor.
3. Aktieavancebeskatningsloven Af aktieavancebeskatningslovens § 1, stk. 4, fremgik det, at §§ 4 og 5 i  

 lov om særlig indkomstskat m.v. fandt tilsvarende anvendelse på afståelser og  

 erhvervelser efter aktieavancebeskatningsloven.
Bestemmelserne i §§ 4 og 5 i  

 lov om særlig indkomstskat m.v. omhandlede erstatnings- og forsikringssummer  

 samt overdragelse ved gave og arveforskud.
Som en konsekvens af ophævelsen af lov om særlig indkomstskat m.v. er  

 henvisningen til §§ 4 og 5 i lov om særlig indkomstskat m.v. i § 1, stk. 4, i  

 aktieavancebeskatningsloven ophævet, og der er i stedet i  

 aktieavancebeskatningslovens § 9, stk. 1 og 2, indføjet regler svarende til  

 §§ 4 og 5 i lov om særlig indkomstskat m.v.
I forbindelse med overførslen af  

 §§ 4 og 5 i lov om særlig indkomstskat m.v. til aktieavancebeskatningslovens  

 § 9, stk. 1 og 2, er der sket visse redaktionelle ændringer.
Der er ikke  

 herved tilsigtet nogen ændring af retstilstanden.
3.1. Erstatnings- og forsikringssummer § 4,  stk. 1, i lov om særlig indkomstskat m.v. er  

 overført til aktieavancebeskatningslovens § 9, stk. 2. Bestemmelsen fastslår,  

 at erstatnings- og forsikringssummer sidestilles med salgssummer.
3.2. Gave og arveforskud § 4,  stk. 2 og 3, og § 5 i lov om særlig indkomstskat  

 m.v. er overført til § 9, stk. 1, i aktieavancebeskatningsloven.
Bestemmelsen  

 fastslår for det første, at overdragelse og erhvervelse ved gave eller  

 arveforskud sidestilles med afståelse henholdsvis anskaffelse.
For det andet  

 er der i bestemmelsen fastsat regler for opgørelse af anskaffelses- og  

 afståelsessummerne i forbindelse med overdragelse og erhvervelse ved gave og  

 arveforskud.
Anskaffelses- og afståelsessummen udgøres af den værdi, der er  

 lagt til grund ved beregning af gaveafgift eller indkomstskat hos modtageren  

 af gaven eller arveforskuddet.
Er modtageren hverken indkomstskattepligtig  

 eller gaveafgiftspligtig af gaven eller arveforskuddet, anvendes værdien i  

 handel og vandel på tidspunktet for overdragelsen henholdsvis erhvervelsen af  

 gaven eller arveforskuddet som anskaffelses- og afståelsessum.
4. Kildeskatteloven 4.1. Begrænset skattepligtige § 10  i lov om særlig indkomstskat m.v. vedrørte  

 begrænset skattepligt for personer af genvundne afskrivninger samt andre  

 fortjenester og tab ved afståelse af formuegoder omfattet af lov om særlig  

 indkomstskat m.v.
Det fremgik således af bestemmelsen, at begrænset  

 skattepligtige alene skulle medregne særlig indkomst vedrørende formuegoder,  

 når afkastet af formuegodet var indkomstskattepligtigt efter  

 kildeskattelovens § 2, stk. 1, litra d og e.
Efter kildeskattelovens § 2,  

 stk. 1, litra d, er personer, som ikke er fuldt skattepligtige, begrænset  

 skattepligtige af indtægterne fra et fast driftssted her i landet, og efter  

 litra e er personer, som ikke er fuldt skattepligtige, begrænset  

 skattepligtige af indtægter af fast ejendom her i landet.
 Ved ophævelsen af lov om særlig indkomstskat m.v. har ophævelsen af  

 bestemmelsen i § 10 i lov om særlig indkomstskat m.v. alene medført en  

 ændring af kildeskattelovens § 2, stk. 1, litra e.
 Kildeskattelovens § 2, stk. 1, litra d, er ikke ændret som følge af  

 ophævelsen af lov om særlig indkomstskat m.v., idet bestemmelsen med den  

 allerede gældende formulering kan opfange de indkomster, som skattepligtige  

 efter kildeskattelovens § 2, stk. 1, litra d, tidligere skulle medregne ved  

 indkomstopgørelsen efter lov om særlig indkomstskat m.v. § 10.
Kildeskattelovens § 2, stk. 1, litra e, omfatter genvundne afskrivninger  

 ved afståelse af fast ejendom.
Med ændringen af kildeskattelovens § 2, stk.  

 1, litra e, fastholdes den begrænsede skattepligt efter lov om særlig  

 indkomstskat m.v. § 10 af genvundne afskrivninger efter afskrivningslovens §§  

 29 og 29 S på fast ejendom i Danmark ejet af ikke fuldt skattepligtige  

 personer.
Den objektive skattepligt er ikke blevet udvidet ved ændringen.
Gevinster  

 og tab, som begrænset skattepligtige personer realiserer ved afståelse af  

 formuegoder, er fortsat kun skattepligtige i den udstrækning, skattepligt er  

 hjemlet i den øvrige skattelovgivning.
4.2. Opgivelse af virksomhed Ved lovændringen er bestemmelsen i § 5 A i lov om særlig indkomstskat m.v.  

 overflyttet til § 8 A kildeskatteloven, som bestemmelsen er blevet  

 sammenskrevet med.
Efter bestemmelsen i kildeskattelovens § 8 A anses virksomhed her i landet  

 først for opgivet, når afståelse af virksomhedens varelager, maskiner,  

 driftsmidler og inventar m.v. har fundet sted.
Overførelse af ovennævnte  

 varelager m.v. samt formuegoder som nævnt i ligningslovens § 16 E, stk. 1,  

 nr. 1-3, fra en skattepligtig virksomhed her i landet til benyttelse i  

 udlandet bliver sidestillet med salg.
Ligningslovens § 16 E, stk. 1, nr. 1-3,  

 omfatter goodwill, og retten ifølge udbytte-, forpagtnings- eller  

 lejekontrakter.
For begrænset skattepligtige med fast driftssted her i landet  

 gælder det anførte som hidtil, også når der ikke samtidigt med overførslen  

 sker ophør af den begrænsede skattepligt.
 Formuleringen af § 5 A i lov om særlig indkomstskat m.v. er - bortset fra  

 en teknisk sammenskrivning med den allerede eksisterende § 8 A i  

 kildeskatteloven - ikke ændret i forbindelse med overførslen.
4.3. Dødsboer Ved lovændringen er bestemmelsen i § 18 C i lov om særlig indkomstskat  

 m.v. overflyttet til kildeskattelovens § 33, stk. 6. Der er i forbindelse med  

 overførslen sket enkelte tekstmæssige ændringer.
Der er ikke tilsigtet nogen  

 indholdsmæssig ændring i bestemmelsen.
Bestemmelsen i kildeskattelovens § 33, stk. 6, regulerer dødsboets  

 stilling med hensyn til afskrivningsberettigede bygninger.
Efter bestemmelsen  

 kan der succederes i afdødes skattemæssige stilling efter reglerne i  

 kildeskattelovens § 33, stk. 1, for så vidt angår genvundne afskrivninger  

 efter afskrivningslovens §§ 29 og 29 S på bygninger m.v.
Dette kræver alene,  

 at der på grundlag af den værdi, bygningen eller den særlige installation er  

 optaget til i den endelige boopgørelse, kan opgøres en skattepligtig  

 fortjeneste efter de nævnte bestemmelser i afskrivningsloven.
Bestemmelsen  

 præciserer eksempelvis, at der kan succederes i genvundne afskrivninger  

 vedrørende bygninger og særlige installationer, uanset at der eventuelt ikke  

 kan succederes i fortjeneste efter ejendomsavancebeskatningsloven, fordi der  

 i relation til ejendomsavancebeskatningsloven er lidt et tab.
5. Konkursskatteloven og konkursloven 5.1. Konkursskatteloven 5.1.1. Beskatningsprocenten m.v.
 Ved lovændringen er beskatningshjemmelen angående konkursindkomst for  

 fysiske personers konkursboer, der afsluttes i indkomståret 1996 eller senere  

 indkomstår, jf. § 19, stk. 5, i lov nr. 313 af 17. maj 1995 om ophævelse af  

 lov om særlig indkomstskat m.v. og ændring af forskellige skattelove og  

 konkursloven, overflyttet fra § 2, nr. 17, i lov om særlig indkomstskat m.v.  

 til § 11, stk. 5, i konkursskatteloven.
 For selskaber har lovændringen ingen betydning, jf. nedenfor under pkt. 6.
Efter den tidligere regel i § 2, nr. 17, i lov om særlig indkomstskat m.v.  

 blev konkursindkomst beskattet som særlig indkomst.
Herved opnåedes en  

 proportional beskatning, således at konkursindkomsten beskattes ens, uanset  

 hvilket år den oppebæres.
Den proportionale beskatning er blevet bevaret.
For selskaber, der i  

 forvejen beskattes proportionalt, skal konkursindkomsten medregnes i den  

 skattepligtige indkomst.
 For personer er indført en særlig skatteprocent på 45 pct. i lighed med  

 den vedtagne afgiftssats ved udstedelse af medarbejderobligationer, jf.  

 ovenfor pkt. 2.2.
 Evt. genvundne afskrivninger medregnes i konkursindkomsten opgjort efter  

 reglerne i ligningslovens § 7 P.
Også for personer er konkursindkomsten efter lovændringen at opfatte som  

 en del af den skattepligtige almindelige indkomst.
Dette betyder bl.a., at  

 skatten kan inddrives efter samme regler som skat af skattepligtig indkomst.  

 Der er ikke her nogen realitetsændring i forhold til tidligere.
D.v.s. at  

 konkursskattelovens almindelige regler fortsat finder uændret anvendelse.
Det  

 præciseres i bestemmelserne - i overensstemmelse med gældende ret - at  

 indkomsten først selvangives ved konkursboets afslutning.
Ved beregning af skatten af konkursindkomsten gives ligesom tidligere et  

 bundfradrag på 100.000 kr.
Der gives ikke andre beregningsfradrag.
Der gives  

 således hverken helt eller delvist personfradrag i konkursindkomsten.
5.1.2. Underskud Skyldneren kan som hidtil kun fremføre underskud fra tidligere år i  

 konkursindkomsten og ikke i anden indkomst.
I en række tilfælde har der tidligere været adgang til at overføre  

 underskud.
Det drejer sig om underskud overført fra fallentens ægtefælle til  

 konkursindkomsten, når ægtefællen ikke har drevet virksomheden, samt - som  

 noget endnu mere usædvanligt - underskud overført fra fallentens indkomst  

 uden for konkursindkomsten til konkursindkomsten.
 Disse overførsler kan ikke længere finde sted, jf. konkursskattelovens §  

 12, stk. 7.
5.1.3. Skattebetalingen Skatten af konkursindkomsten skal betales inden for de frister, der gælder  

 for det år, hvori konkursen sluttes.
For personer betyder dette, at de efter  

 omstændighederne vil kunne komme til at afregne skatten af konkursindkomsten  

 som restskat for det år, hvori konkursen sluttes.
5.2. Konkursloven Ved lovændringen er §§ 158 og 199 i konkursloven blevet ændret, idet disse  

 bestemmelser omhandler de krav, der er omfattet af en tvangsakkord og en  

 gældssanering.
Hovedreglen er, at skattekrav, der er stiftet, inden akkorden  

 sluttes, eller kendelse om gældssanering afsiges, er omfattet.
Efter praksis  

 anses skattekrav for stiftet ved indkomstårets udløb.
Det gælder også  

 forskudt indkomstår. (Det til indkomståret svarende kalenderår er derimod  

 uden betydning ved forskudt indkomstår). Efter den hidtil gældende  

 formulering af konkurslovens §§ 158 og 199 var krav på særlig indkomstskat  

 dog også omfattet, selv om det ikke var stiftet, når blot den særlige  

 indkomst var erhvervet inden akkordens afslutning henholdsvis inden  

 afsigelsen af kendelse om gældssanering.
Denne særregel er ophævet ved § 18 i  

 lov nr. 313 af 17. maj 1995 om ophævelse af lov om særlig indkomstskat m.v.  

 og ændring af forskellige skattelove og konkursloven.
For krav på skat af  

 indkomster, som tidligere beskattedes som særlig indkomst, gælder derfor, at  

 de omfattes af tvangsakkorder og gældssanering, i det omfang skattekravet er  

 stiftet, inden akkorden sluttes eller kendelse om gældssanering afsiges.  

 Dette svarer til alle andre skattekrav.
 Efter § 19, stk. 6, i lov nr. 313 af 17. maj 1995 om ophævelse af lov om  

 særlige indkomstskat m.v. og ændring af forskellige skattelove og  

 konkursloven har ændringen virkning for krav på skatter af indkomster optjent  

 i indkomståret 1996 og senere indkomstår.
6. Selskabsskatteloven 6.1. Indledning For selskaber, foreninger m.v. vil de indkomstarter, der var omfattet af  

 lov om særlig indkomstskat m.v., som hidtil indgå i de pågældendes  

 skattepligtige indkomst.
6.2. Begrænset skattepligtige selskaber og foreninger Ved lov nr. 313 af 17. maj 1995 er den tidligere regel i § 13, 3. pkt., i  

 lov om særlig indkomstskat m.v. ophævet.
Reglen vedrørte begrænset  

 skattepligt for selskaber af indkomster, som omfattedes af lov om særlig  

 indkomstskat m.v., og skattepligt for foreninger omfattet af  

 selskabsskattelovens § 1, stk. 1, nr. 6, af sådanne indkomster.
Ophævelsen af  

 bestemmelsen har alene medført en ændring af selskabsskattelovens § 2, stk.  

 1, litra b.
§ 13, 3.  pkt., i lov om særlig indkomstskat m.v.  

 vedrørte for det første begrænset skattepligt for selskaber m.v. af genvundne  

 afskrivninger samt andre fortjenester og tab ved afståelse af formuegoder  

 omfattet af lov om særlig indkomstskat m.v.
Det fremgik således af  

 bestemmelsen, at begrænset skattepligtige alene skulle medregne særlig  

 indkomst vedrørende formuegoder, når afkastet af formuegodet var  

 indkomstskattepligtigt efter selskabsskattelovens § 2, stk. 1, litra a og b.  

 Efter selskabsskattelovens § 2, stk. 1, litra a, er udenlandske selskaber  

 begrænset skattepligtige af indtægterne fra et fast driftssted her i landet,  

 og efter litra b er udenlandske selskaber begrænset skattepligtige af  

 indtægter af fast ejendom her i landet.
For det andet fremgik det af lov om særlig indkomstskat m.v. § 13, 3.  

 pkt., at foreninger m.v., der er omfattet af selskabsskattelovens § 1, stk.  

 1, nr. 6, skulle medregne særlig indkomst vedrørende formuegoder, der har  

 eller har haft tilknytning til den indkomstskattepligtige virksomhed.
Dette  

 skal ses i sammenhæng med, at de nævnte foreninger alene er skattepligtige af  

 indtægter ved erhvervsmæssig virksomhed.
Selskabsskattelovens § 2, stk. 1, litra a, om begrænset skattepligtige  

 selskaber svarer til kildeskattelovens § 2, stk. 1, litra d, om begrænset  

 skattepligtige personer.
Det har ikke været nødvendigt at ændre disse  

 bestemmelser, jf. ovenfor pkt. 4.1. Ændringen i selskabsskatteloven § 2, stk.  

 1, litra b, om begrænset skattepligtige selskaber svarer til ændringerne i  

 kildeskatteloven for personer, og er foretaget af samme grund og med samme  

 virkning.
Der henvises til pkt. 4.1. ovenfor.
 Selskabsskattelovens § 1, stk. 1, nr. 6, er ikke ændret som følge af  

 ophævelsen af lov om særlig indkomstskat m.v., idet bestemmelsen med den  

 allerede gældende formulering kan opfange de indkomster, som foreninger m.v.  

 omfattet af bestemmelsen inden ophævelsen tidligere skulle medregne ved  

 indkomstopgørelsen efter lov om særlig indkomstskat m.v. § 13, stk. 3.
6.3. Opgivelse af virksomhed Bestemmelsen i lov om særlig indkomstskat m.v. § 5 A er ved lovændringen  

 overflyttet til § 7 A i selskabsskatteloven.
 Ændringen i selskabsskatteloven svarer til de foretagne ændringer i  

 kildeskatteloven for skattepligtige personer, og er foretaget af samme grund.  

 Der henvises til pkt. 4.2. ovenfor.
7. Virksomhedsskatteloven Efter virksomhedsskattelovens § 6, stk. 1, opgøres virksomhedens  

 skattepligtige indkomst efter skattelovgivningens almindelige regler.
I  

 forhold til virksomhedsordningen skal der derfor foretages en sædvanlig  

 opgørelse af fortjeneste og tab herunder genvundne afskrivninger - i  

 forbindelse med afståelse af en virksomhed eller en del af en virksomhed.
Ved  

 opgørelsen af den skattepligtige indkomst for en virksomhed under  

 virksomhedsordningen medregnes 90 pct. af de genvundne afskrivninger fra og  

 med indkomståret 1998. For indkomstårene 1996 og 1997 medregnes 85 pct.
 Hvis en skattepligtig, der anvender virksomhedsordningen, vælger at  

 fortsætte under ordningen i forbindelse med afståelse af en virksomhed,  

 således at salgssummen indgår i virksomhedsordningen, vil fortjeneste og tab,  

 herunder de genvundne afskrivninger, indgå i virksomhedsordningen og blive  

 medregnet ved opgørelsen af virksomhedens skattepligtige overskud - for de  

 genvundne afskrivningers vedkommende med den pågældende medregningsprocent.  

 Skattepligtigt overskud hidrørende fra afståelse af en virksomhed eller en  

 del af en virksomhed beskattes som andet skattepligtigt overskud af  

 virksomhed under virksomhedsordningen.
 Hvis den skattepligtige vælger at udtræde af virksomhedsordningen i  

 forbindelse med afståelse af en virksomhed eller en af flere virksomheder,  

 således at salgssummen ikke indgår i virksomhedsordningen, vil fortjeneste og  

 tab, herunder de genvundne afskrivninger, ikke indgå i virksomhedsordningen,  

 men blive beskattet efter de regler, der gælder uden for  

 virksomhedsordningen.
 For så vidt angår kapitalafkastordningen i virksomhedsskattelovens § 22 a  

 og konjunkturudligningsordningen i samme lovs § 22 b, henvises til pkt. 2.4.
8. Medregningsprocenter og arbejdsmarkedsbidrag Efter reglerne i ligningslovens §§ 7 O og 7 P, medregnes alene en vis  

 procentdel af visse indtægter ved opgørelsen af den skattepligtige indkomst.  

 I § 7 O er der tillige et bundfradrag.
I det omfang indtægten er omfattet af bidragsgrundlaget for lønmodtagere  

 m.fl. efter § 8, stk. 1, i lov om arbejdsmarkedsfonde, medregnes det fulde  

 beløb ved opgørelsen af grundlaget for arbejdsmarkedsbidraget.
Det er  

 herefter beløbet efter fradrag af arbejdsmarkedsbidraget, der beskattes efter  

 ligningslovens § 7 O.
Dette skyldes, at der er bortseelsesret, henholdsvis  

 fradragsret for arbejdsmarkedsbidrag ved opgørelsen af den skattepligtige  

 indkomst, jf. ligningslovens §§ 7 L og 8 M og personskattelovens § 3, stk. 2,  

 nr. 7.
 Er indtægten derimod omfattet af bidragsgrundlaget for selvstændigt  

 erhvervsdrivende efter § 10 i lov om arbejdsmarkedsfonde, er det indtægten  

 reduceret efter ligningslovens §§ 7 O eller 7 P, der indgår i  

 beregningsgrundlaget for arbejdsmarkedsbidraget.
 Dette skyldes, at bidragsgrundlaget for selvstændigt erhvervsdrivende, der  

 beskattes efter personskattelovens regler eller virksomhedsskattelovens  

 kapitalafkastordning, efter lov om arbejdsmarkedsfonde § 10, stk. 1, er den  

 personlige indkomst hidrørende fra den selvstændige erhvervsvirksomhed, og at  

 den personlige indkomst reduceres efter reglerne i ligningslovens §§ 7 O og 7  

 P.
 Indgår indtægten i virksomhedsordningen, er det alene det reducerede  

 beløb, der indgår i ordningen, jf. ovenfor pkt. 7. Indtægten indgår i dette  

 tilfælde først i bidragsgrundlaget, når beløbet hæves fra virksomheden til  

 beskatning som personlig indkomst, jf. § 10, stk. 2, i lov om  

 arbejdsmarkedsfonde.
9. Ophævede cirkulærer Med virkning fra indkomståret 1996 og senere indkomstår ophæves følgende  

 cirkulærer:
 - nr. 79 af 30. maj 1958 vedrørende lov om særlig indkomstskat m.v.
 - nr. 134 af 8. juli 1964 angående lovbekendtgørelse nr. 210 af 18. juni  

 1964 om særlig indkomstskat m.v.
 - nr. 55 af 19. april 1967 om ændring af lov om særlig indkomstskat m.v.
 - nr. 35 af 23. februar 1968 om ændring af lov om særlig indkomstskat m.v.
 - nr. 151 af 28. juni 1968 om ændring af lov om særlig indkomstskat m.v.
 - nr. 225 af 15. oktober 1969 om ændring af lov om særlig indkomstskat  

 m.v.
 - nr. 158 af 23. juli 1971 om ændring af lov om særlig indkomstskat m.v.
 - nr. 165 af 31. juli 1972 om ændring af lov om særlig indkomstskat m.v.
 - nr. 76 af 30. april 1982 vedrørende tilladelse til særlig  

 indkomstbeskatning af dusører fra politiet.
 Med virkning for indkomståret 1996 og senere indkomstår ophæves endvidere  

 pkt. 2.1.20 og pkt. 3.5. i cirkulære nr. 96 af 22. juni 1993 om  

 ligningsloven.
