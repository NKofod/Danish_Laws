Fremsat den 24. oktober 2000 af  

 Helge Adam Møller (KF),  

 Pia Christmas-Møller (KF), Gitte Seeberg (KF) og  

 John Vinther (KF) Forslag til folketingsbeslutning om skærpede sanktioner over for  

 fredskrænkere Folketinget opfordrer regeringen til i indeværende  

 folketingsår at fremsætte de nødvendige lovforslag og  

 foretage de nødvendige administrative ændringer, således  

 at sanktionerne over for fredskrænkere skærpes efter  

 følgende principper:
 Gentagne overtrædelser af en meddelt advarsel (tilhold) skal  

 under særligt skærpende omstændigheder kunne udløse  

 op til 1½ års fængsel.
 Grove eller gentagne fredskrænkelser gøres direkte  

 strafbare uden krav om forudgående advarsel.
 Endvidere opfordres regeringen til at overveje at tilbyde  

 særligt udsatte personer en elektronisk overfaldsalarm, der direkte  

 tilkalder politiet.
Bemærkninger til forslaget Forslagets formål er at genskabe  

 trygheden og sikkerheden for de mennesker, som årligt udsættes  

 for trusler og fredskrænkelser fra primært tidligere  

 ægtefæller eller samlevere.
 Flere episoder har gennem den seneste tid vist, at den  

 nuværende retsbeskyttelse mod personer, der uretmæssigt  

 trænger ind på eller forfølger andre personer, er  

 utilstrækkelig.
Senest gik det galt i januar 2000, hvor en jaloux  

 36-årig eksmand og familiefar fra Hobro gik amok og myrdede sin ekskone  

 med flere skud og sårede sin to-årige søn med et skud i  

 maven.
Manden tog herefter sit eget liv.
Eksemplet fra januar 2000 er desværre ikke uden  

 fortilfælde.
For at undgå disse ulykkelige hændelser er det  

 efter forslagsstillernes opfattelse nødvendigt, at politiet på  

 et tidligere tidspunkt får mulighed for at skride ind, før  

 jalousi ender med vold eller drab.
Udviklingen i antallet af meddelte advarsler (tilhold) er  

 steget eksplosivt siden midten af 1990 erne.
Der blev således kun givet  

 467 advarsler efter straffelovens § 265 i 1994, mens politiet i 1998 fandt  

 grundlag for at udstede 1.151 advarsler.
Det svarer til en stigning på  

 146 pct. i antallet af meddelte advarsler.
Samme tendens konstateres for den  

 beslægtede bestemmelse i straffelovens § 266 om trusler.
Siden 1990 er  

 anmeldelserne om trusler således steget med 105 pct.
 Ud over at det i særligt grove tilfælde  

 bør være muligt at idømme straf ud over 6 måneder,  

 er problemet med straffelovens § 265, at det ikke i dag er muligt at  

 varetægtsfængsle personer, som ikke konkret har truet en person  

 med at ville begå en strafbar handling.
Hvis fredskrænkelserne Forslagsstillerne er overbeviste om, at det vil være  

 en fornuftig foranstaltning at hæve strafferammen til 1½ års  

 fængsel, så grove gentagne overtrædelser vil kunne straffes  

 hårdere, ligesom en hævelse af strafferammerne i  særligt  

 grove tilfælde vil give domstolene mulighed for at  

 varetægtsfængsle en fredskrænker, som gentagne gange har  

 overtrådt et tilhold.
 Varetægtsfængsling vil herefter kunne finde  

 sted efter reglen i retsplejelovens § 762, stk. 1, nr. 2, når der er en  

 særlig bestyrket mistanke om, at fredskrænkeren vil realisere  

 endnu en overtrædelse af forbudet eller en anden strafbar handling af  

 grovere karakter.
 Samtidig vil en forhøjelse af strafferammen sende  

 et klart signal til fredskrænkerne om, at retssystemet ikke  

 længere vil tolerere chikane og forfølgelse af andre mennesker.
 Som den nuværende bestemmelse i § 265 er udformet,  

 kan domstolene først straffe en fredskrænker, når den  

 pågældende har modtaget en advarsel (et tilhold) fra politiet.  

 Dette bør stadig være udgangspunktet, men der bør i  

 særlige tilfælde være mulighed for at straffe en person for  

 særligt grove eller gentagne fredskrænkelser, selv om politiet  

 ikke har udstedt et tilhold.
 Den foreslåede retstilstand kendes fra Norge, hvis  

 straffelovs § 390a har følgende formulering:
 En sådan styrkelse af den  

 krænkedes retsstilling bakkes op af mange, bl.a. professor i strafferet  

 ved Aarhus Universitet, Gorm Toftegaard Nielsen, der ligesom  

 forslagsstillerne finder den nuværende beskyttelse af de krænkede  

 for utilstrækkelig:
 Derudover ønsker forslagsstillerne, at ministeren  

 undersøger mulighederne for at udstyre personer, over for hvem  

 fredskrænkeren har overtrådt et tilhold, eller personer, som  

 tidligere har været udsat for vold begået af en tidligere  

 ægtefælle eller samlever, med en særlig alarm, som hurtigt  

 vil kunne tilkalde politiet, en alarm, som kan afværge, at  

 fredskrænkelserne udarter sig til vold eller anden kriminalitet.
 En elektronisk alarm vil efter forslagsstillernes  

 opfattelse betyde en øget tryghed for udsatte personer, ligesom en  

 elektronisk alarm vil virke præventivt i forhold til  

 fredskrænkeren, der så langt oftere end i dag vil afholde sig fra  

 at trænge ind på offeret under udsigt til at blive  

 afsløret på fersk gerning ved, at politiet alarmeres.
En sådan alarm kendes fra Sverige, hvor personer,  

 som flere gange har været udsat for vold eller trusler fra den  

 tidligere ægtefælle eller samlever, bliver tilbudt en alarm af  

 politiet.
En lignende ordning vil efter forslagsstillernes opfattelse kunne  

 gennemføres i Danmark ved en administrativ beslutning.
Skriftlig fremsættelse Helge Adam Møller (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skærpede  

 sanktioner over for fredskrænkere.
(Beslutningsforslag nr.
B 21).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
