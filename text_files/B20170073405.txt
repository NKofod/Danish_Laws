Bekendtgørelse om ændring af bekendtgørelse om henlæggelse af visse opgaver og beføjelser til Erhvervsstyrelsen efter lov om planlægning, lov om sommerhuse og campering m.v. samt lov om kolonihaver § 1 I bekendtgørelse nr. 1137 af 24. september 2015 om henlæggelse af visse opgaver og beføjelser til Erhvervsstyrelsen efter lov om planlægning, lov om sommerhuse og campering m.v. samt lov om kolonihaver, som ændret ved bekendtgørelse nr. 350 af 26. marts 2016, foretages følgende ændringer:
 1. I § 2, stk. 1, nr. 3, ændres »§ 15 a, stk. 3« til: »§ 15 a, stk. 5«.
 2. I § 2, stk. 1, nr. 6, ændres »jf. dog stk. 4,« til: »jf. dog stk. 3,«.
 3. I § 2, stk. 1, indsættes efter nr. 9 som nyt nummer:
»10) Forestå registrering af oplysninger til brug for vurderingsmyndighedens ejendomsvurdering om anvendelses- og udnyttelsesmuligheder på jordstykkeniveau i planer og afgørelser samt fastsætte bestemmelser om, at kommunalbestyrelsen skal validere og korrigere de registrerede oplysninger, jf. lovens § 54 b, stk. 6 og 7.« Nr. 10-12 bliver herefter til nr. 11-13.
 4. I § 2, stk. 1, affattes nr. 12, der bliver til nr. 13, således:
»13) Klage til Planklagenævnet efter lovens § 58, jf. § 59, stk. 1.« 5. I § 2, stk. 2, ændres »§ 33, stk. 4« til: »§ 33, stk. 5«.
 6. I § 4 affattes nr. 4 således:
»4) Klage til Planklagenævnet over kommunalbestyrelsens afgørelser, jf. lovens § 10, stk. 1.« § 2 Bekendtgørelsen træder i kraft den 16. juni 2017.
