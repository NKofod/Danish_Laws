Betænkning afgivet af Europaudvalget den  

 12. maj 2000 Betænkning over Forslag til folketingsbeslutning om en  

 husstandsomdelt informationsavis om kronens afskaffelse til fordel for  

 euroen.
[af Frank Dahlgaard (UP)] Udvalget har behandlet beslutningsforslaget i nogle  

 møder.
 Herefter indstiller et  

flertal (Socialdemokratiets, Venstres, Det Konservative Folkepartis,  

 Centrum-Demokraternes og Det Radikale Venstres medlemmer af udvalget)  

 beslutningsforslaget til  forkastelse.
Et mindretal inden for flertallet (Det Radikale Venstres  

 medlem af udvalget) ønsker tillige at bemærke, at der op til  

 folkeafstemningen vil blive udarbejdet informationsmateriale fra alle dele af  

 samfundet, som vil være let tilgængeligt for borgerne.
Men Det  

 Radikale Venstre anerkender, at der er et behov for udarbejdelsen af sagligt  

 materiale, der opfattes som neutralt.
Derfor har Det Radikale Venstre i  

 stedet foreslået, at Folketingets EU-Oplysning, som er kendt for god,  

 letforståelig og neutral information, står for udarbejdelsen af  

 en pjece om afstemningstemaet.
Denne pjece skulle kunne anskaffes gratis af  

 alle borgere gennem EU-Oplysningen.
Et mindretal (Socialistisk Folkepartis medlem af  

 udvalget) indstiller beslutningsforslaget til vedtagelse  

 uændret.
Socialistisk Folkeparti ønsker i den forbindelse at  

 udtale, at SF ønsker, at der ved en fortsat dialog i Europaudvalget  

 vil kunne opnås enighed om udarbejdelse af en informationsavis som  

 foreslået.
Et andet mindretal (Dansk Folkepartis medlem af  

 udvalget) indstiller ligeledes beslutningsforslaget til vedtagelse  

 uændret.
Dansk Folkeparti støtter ideen om en  

 husstandsomdelt informationsavis om forslaget om, at Danmark skal afskaffe  

 kronen til fordel for euroen.
Frem til den 28. september, hvor folkeafstemningen er  

 planlagt til at finde sted, er der behov for debat mellem tilhængere og  

 modstandere og tillige behov for, at befolkningen nemt kan opstille  

 tilhængernes og modstandernes argumenter over for hinanden.
En  

 informationsavis er oplagt til dette.
Der er tidligere udgivet en avis, hvor der samtidig blev  

 lavet en fælles tekst om, hvad afstemningen drejede sig om.
Der var  

 delte meninger på daværende tidspunkt om denne fælles  

 tekst, som et parti tog forbehold over for.
Skaden blev dog mindsket af, at  

 man i samme publikation havde tilhængernes og modstandernes egne  

 synspunkter af, hvad der skulle stemmes om, og hvad anbefalingen var.
 Der er også denne gang diskussioner om at lave en  

 fælles tekst om afstemningstemaet, og Dansk Folkeparti vil derfor  

 anbefale - såfremt man skal arbejde videre hermed - at en sådan  

 fælles tekst udarbejdes samtidig med, at der fra partiernes side  

 udarbejdes en informationsavis.
 Et tredje mindretal (Enhedslistens medlem af  

 udvalget) indstiller ligeledes beslutningsforslaget til vedtagelse  

 uændret.
Carsten Koch (S)  

  Klaus Hækkerup (S)  Per Kaalund (S)  

  Claus Larsen-Jensen (S) fmd.  

  Jens Peter Vernersen (S)  Anne Baastrup (SF)  

 Mimi Jakobsen (CD)  Elisabeth Arnold (RV) nfmd.  

  Keld Albrechtsen (EL)  Charlotte Antonsen (V)  

  Eva Kjer Hansen (V)  Svend Erik Hovmand (V)  

  Jens Kirk (V) Pia Christmas-Møller (KF)  

  Henning Grove (KF)  Kristian Thulesen Dahl (DF)  

  Lene Espersen (KF) Kristeligt Folkeparti og Frihed 2000 havde ikke medlemmer  

 i udvalget.
