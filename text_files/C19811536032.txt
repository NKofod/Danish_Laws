(Til apoteker, sygehusapoteker,  

 kontrollerede laboratorier) (Til fremstillere og importører af  

 farmaceutiske specialiteter) På grund af mistanke om, at kloroform muligvis kan være kræftfremkaldende  

 og under hensyntagen til, at der skønnes at eksistere tilstrækkelige  

 alternative behandlingsmuligheder, skal det herved meddeles, at  

 sundhedsstyrelsen med virkning fra d. 12. oktober 1981 ikke agter at tillade  

 indhold af kloroform i farmaceutiske specialiteter, beregnet til anvendelse i  

 human praksis.
 Derimod finder sundhedsstyrelsen ikke på det foreliggende grundlag  

 anledning til også at forbyde anvendelsen i farmaceutiske specialiteter til  

 veterinær praksis.
 I konsekvens af ovenstående bestemmelse vil D.sp.nr. 4390, kolroform,  

 inhalationsvæske, som blev optaget i specialitetsregistret d. 3. januar 1978,  

 blive slettet d. 12. oktober 1981. Det bemærkes, at ovennævnte præparat ikke  

 er blevet markedsført som farmaceutisk specialitet, og derfor endnu  

 forhandles som chloroform ad narcosin, Nord. 63, og dette præparat vil udgå  

 af medicintaksten 12. oktober 1981.
 Da D.sp.nr. 4390, kloroform, DA, inhalationsvæske, som berøres af  

 ovennævnte forbud, stadig i et vist omfang finder anvendelse til kortvarig  

 anæstesi af heste samt til aflivning, og fortsat ønskes til rådighed til  

 disse formål, er der blevet truffet foranstaltninger til, at en ny  

 farmaceutisk specialitet, kloroform vet., DA, inhalationsvæske, vil blive  

 markedsført d. 12. oktober 1981.
 Det kan oplyses, at landets læger vil blive orienteret gennem en  

 meddelelse i Ugeskrift for Læger kort før 1. oktober 1981.
 P.D.V.
