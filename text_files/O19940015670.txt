Resumé A, der var separeret fra B, modtog et månedligt ægtefællebidrag  

 på 4.500 kr.
I 1992 anmodede B statsamtet (SA) om at bidraget måtte blive  

 nedsat.
Efter det oplyste havde A supplerende indtægter bl.a. på grund af  

 overarbejde på den skole, hvor hun var ansat.
A oplyste i en skrivelse af 17.  

 maj 1992 til SA at hun kun var garanteret denne ekstraindtægt indtil  

 sommerferien,  

 og at det derfor var hendes grundløn, der måtte være afgørende for  

 spørgsmålet  

 om bidragsnedsættelse.
SA traf afgørelse om at B's anmodning ikke kunne imødekommes.
B  

 klagede til Civilretsdirektoratet (CD), der nedsatte det månedlige bidrag til  

 2.000 kr.
Ved afgørelsen fandt CD at A havde afgivet urigtige oplysninger, og  

 CD bestemte under henvisning hertil at ændringen skulle have tilbagevirkende  

 kraft til den 1. juli 1992 (første forfaldsdato efter SA's afgørelse). Under  

 ombudsmandens behandling af sagen blev det klargjort, at CD's afgørelse  

 alene hvilede på A's oplysninger i skrivelsen af 17. maj 1992 til SA.
I sin udtalelse anførte ombudsmanden nogle principielle betragtninger  

 om betingelserne for at ændre størrelsen af ægtefællebidrag med  

 tilbagevirkende  

 kraft.
Ombudsmanden udtalte videre at han i den konkrete sag ikke var enig  

 med  

 CD i, at oplysningerne i A's skrivelse af 17. maj 1992 kunne anses for  

 urigtige, og han måtte derfor anse rigtigheden af CD's afgørelse for særdeles  

 tvivlsom.
Ombudsmanden kritiserede endvidere begrundelsen for CD's afgørelse,  

 som han fandt var misvisende.
Ombudsmanden henstillede til CD at der blev  

 meddelt A fri proces til prøvelse af CD's afgørelse ved domstolene. (J. nr.  

 1993-1728-651).
 Ændring af ægtefællebidrag med tilbagevirkende kraft.
 Advokat C klagede for A til  

 mig over Civilretsdirektoratets afgørelse af 14. januar 1993 om nedsættelse  

 af  

 det månedlige ægtefællebidrag, som A modtog fra B.
 Det fremgik af sagens akter  

 at A og hendes ægtefælle B blev separeret ved Østre Landsrets dom af 29.  

 oktober 1991. Ved dommen blev det bestemt at B skulle betale ægtefællebidrag  

 til A i fem år regnet fra datoen for landsrettens dom.
A anmodede den 2. december  

 1991 X Statsamt om at udmåle ægtefællebidraget.
A meddelte i den forbindelse  

 -  

 ved skrivelse af 17. december 1991 - statsamtet at hendes indtægt i november  

 1991 havde været 9.807,20 kr.
Af dette beløb var 2.639,18 kr. dog betaling  

 for  

 overarbejde; A's faste løn var således 7.168,02 kr.
 B oplyste at hans indtægt i  

 samme måned var ca. 29.000 kr.
Ved skrivelse af 9. januar  

 1992 traf statsamtet bestemmelse om at ægtefællebidraget skulle fastsættes  

 til  

 4.500 kr. om måneden.
I statsamtets skrivelse til A hed det bl.a. følgende:
 "...
 Statsamtet har lagt til grund  

 for afgørelsen, at Deres gennemsnitlige indtægt i de første 11 måneder af  

 1991  

 udgjorde kr. 8.131 månedligt.
 Statsamtet har endvidere lagt  

 til grund, at Deres fraseparerede ægtefælles indtægt i samme periode udgjorde  

 i  

 gennemsnit kr. 27.736 månedligt, og at han betaler normalbidraget + 100% til  

 1  

 barn.
..." Ved skrivelse af 15. marts  

 1992 anmodede B statsamtet om at ægtefællebidraget måtte blive nedsat.
B  

 anførte i skrivelsen at A, såfremt hun ikke nu havde fuldtidsarbejde, næppe  

 havde udnyttet sin erhvervsevne fuldt ud.
Herudover anførtes det at A -  

 udover  

 løn, børnebidrag og ægtefællebidrag - bl.a. modtog boligsikring og børnepenge  

 fra det offentlige.
I den anledning anmodede  

 statsamtet begge parter om oplysninger om deres aktuelle indkomstforhold.
A  

 meddelte ved skrivelse af 6. april 1992 at hendes indkomstforhold fortsat var  

 som anført i statsamtets afgørelse af 9. januar 1992. B oplyste at hans  

 månedlige indtægt fremover ville være 28.880,14 kr. om måneden.
 Ved efterfølgende skrivelser  

 af henholdsvis 2. og 20. april 1992 anførte B over for statsamtet bl.a.  

  

 at  

  

 A i forbindelse med  

 bodelingsoverenskomsten havde fået udbetalt 204.252 kr.,  

  

 at  

  

 A's indkomst i november 1991 havde været 9.516 kr., og  

  

 at  

  

 A formentlig havde haft indtægter fra  

 foreningen "...".
 Disse synspunkter forelagde  

 statsamtet for A, der ved skrivelser af 27. april og 17. maj 1992 bl.a.  

 oplyste,  

  

 at  

  

 hendes skattepligtige formue  

 ifølge selvangivelsen for 1991 var 155.323 kr., hvortil skulle lægges  

 31.740,81  

 kr., som hun havde fået udbetalt den 25. marts 1992,  

  

 at  

  

 hun i perioden fra januar til juni måned 1992 var bevilget en  

 del ekstratimer på den skole, hvor hun var ansat,  

  

 at  

  

 hun efter sommerferien alene var garanteret sin grundløn, og  

  

 at  

  

 hun ikke i 1992 havde haft indtægter  

 fra foreningen "...".
Ved skrivelse af 2. juni 1992  

 meddelte statsamtet B, at hans anmodning ikke kunne imødekommes.
Statsamtet  

 anførte bl.a. følgende:
 "...
 Statsamtet har lagt til grund  

 for afgørelsen, at Deres indtægt udgør kr. 28.880 månedligt.
 De betaler dobbelt  

 normalbidrag til eet barn.
 Statsamtet har endvidere lagt  

 til grund, at Deres fraseparerede hustrus indtægt i de første 4 måneder af  

 1992  

 ekstraordinært har udgjort i gennemsnit kr. 13.589. Fra sommerferien er hun  

 oplyst alene at være garanteret den faste månedlige løn på kr. 7.350. Den  

 årlige bruttoindtægt fra "..." er oplyst at udgøre ca. 4.000 kr. og  

 den årlige renteindtægt af et bodelingsbeløb på 95.320 at være 5,75%.
..." B indbragte ved skrivelse af  

 5. juni 1992 statsamtets afgørelse for Civilretsdirektoratet, der ved  

 skrivelse  

 af 24. juli 1992 bad A om at indsende kopi af årsopgørelse for 1991 samt  

 dokumentation for de sidste tre måneders indtægter.
A fremsendte ved  

 skrivelse  

 af 11. august 1992 de ønskede oplysninger og henviste i øvrigt til sin  

 ovennævnte skrivelse af 17. maj 1992 til X Statsamt.
Af de fremsendte  

 lønsedler  

 fremgik det, at A's indtægt fra skolen for maj, juni og juli måned 1992 havde  

 været henholdsvis 12.516,86, 12.516,86 og 7.350,33 kr.
Herefter anmodede  

 Civilretsdirektoratet i en skrivelse af 8. september  

 1992 A  

 om telefonisk at kontakte  

 direktoratet.
Dette gjorde A den 15. og 16. september 1992. I  

 Civilretsdirektoratets  

 telefonnotat vedrørende samtalen den 16. september 1992 hed det bl.a.  

 følgende:
 "...
 Hun oplyser ... at hun som  

 tidligere nævnt er gået ned i løn efter afslutningen af det projekt på  

 skolen,  

 som medførte overarbejde.
..." I tilslutning til  

 telefonsamtalen sendte A ved skrivelse af 21. september 1992 kopi af  

 lønseddel  

 for august 1992 til Civilretsdirektoratet.
Heraf fremgik det at lønnen havde  

 været 12.836,69 kr.
A oplyste at betalingen for merarbejde (5.486,36 kr.)  

 vedrørte juni måned 1992.
Ved skrivelse af 4. november  

 1992 anmodede Civilretsdirektoratet A om at indsende en erklæring fra hendes  

 arbejdsgiver om størrelsen af hendes faste løn og om, hvorvidt A siden juni  

 1992 havde haft og fremover måtte forvente at få overarbejde.
I besvarelse af  

 denne skrivelse tilsendte A den 11. november 1992 Civilretsdirektoratet en  

 udtalelse af 9. november samme år fra Y-skole.
Af denne udtalelse fremgik det  

 bl.a.  

  

 at  

  

 A's faste månedsløn udgjorde  

 7.350 kr.,  

  

 at  

  

 A siden 1. januar 1992  

 havde haft overarbejde med en gennemsnitlig månedlig merudbetaling på 4.572  

 kr. til følge, og  

  

 at  

  

 det var  

 usikkert, hvor længe denne ordning kunne fortsætte.
 I en skrivelse af 18.  

 november 1992 anmodede Civilretsdirektoratet endelig A om at indsende  

 dokumentation  

 for lønforholdene i september og oktober måned 1992. Af lønsedlerne for disse  

 måneder, som A indsendte til direktoratet ved skrivelse af 25. november 1992,  

 fremgik det at lønnen havde været henholdsvis 13.746,98 og 7.350,33 kr.
 Civilretsdirektoratet traf afgørelse  

 i sagen den 14. januar 1993; det månedlige bidrag blev nedsat til 2.000 kr.  

 Nedsættelsen havde virkning fra den 1. juli 1992. I direktoratets skrivelse  

 hed  

 det bl.a. følgende:
 "...
Det kan til Deres orientering  

 oplyses, at det i sager om bidragsfastsættelse, hvori der er grundlag for at  

 ændre et fastsat bidrag, er statsamternes og Civilretsdirektoratets praksis,  

 at  

 en ændring normalt tidligst tillægges virkning fra førstkommende forfaldsdag  

 efter den trufne afgørelse.
Det gælder både ved forhøjelse, nedsættelse eller  

 bortfald af bidraget.
 Fravigelse herfra vil navnlig  

 kunne ske i tilfælde, 1) hvor en part har givet bevidst urigtige oplysninger,  

 2) hvor den påklagede afgørelse efter Civilretsdirektoratets opfattelse er  

 åbenbart urigtig, eller 3) hvor sagsbehandlingen på grund af forhold, der kan  

 lægges den bidragsfastsættende myndighed eller en af sagens parter til last,  

 har trukket urimeligt længe ud.
Den nævnte praksis hviler på  

 det synspunkt, at der kun bør ske ændring af  

  

 forfaldne  

  

 bidrag, såfremt der foreligger ganske særlige  

 omstændigheder.
Dette gælder, uanset om bidraget er forfaldet før indgivelsen  

 af en ansøgning om ændring af bidraget, eller bidraget forfalder mellem  

 tidspunkterne for ansøgningens indgivelse og afgørelsen.
 ...
 Det fremgår af sagen,  

  

 at  

  

 (A) i skrivelse af 17. maj 1992  

 meddelte (X) Statsamt, at hun havde haft overarbejde i forbindelse med  

 omstrukturering på hendes arbejdsplads,  

  

 at  

  

 overarbejdet ville vare frem til den 19. juni 1992, og  

  

 at  

  

 hun derefter alene måtte forvente at modtage omkring 7.300 kr.  

 månedligt i løn.
Det fremgår endvidere,  

  

 at  

  

 (A) i skrivelse af 11. august 1992  

 til Civilretsdirektoratet henviste til ovennævnte skrivelse af 17. maj 1992,  

 og  

  

 at  

  

 (A) under en telefonsamtale af 16.  

 september 1992 med Civilretsdirektoratet oplyste, at hun var gået ned i løn,  

 idet det projekt på skolen, som havde medført overarbejde, var afsluttet.
Det  

 fremgår endelig af erklæring af 9. november 1992 fra (A's) arbejdsplads, at  

 det  

 af økonomiske grunde er usikkert, hvor længe skolen har mulighed for at  

 aflønne  

 ekstra sekretærhjælp.
 ...
 For (A's) vedkommende er det  

 lagt til grund,  

  

 at  

  

 hun i perioden fra  

 januar til oktober 1992, begge måneder medregnet, havde en lønindtægt på  

 omkring 12.000 kr.,  

  

 at  

  

 hun forventer  

 en indtægt på 4.000 kr. fra foreningen ("..."),  

  

 at  

  

 hun skønsmæssigt i 1992 må forvente en renteindtægt på 11.000  

 kr. fra indestående på aktionærkonto, obligationer og aktier, og  

  

 at  

  

 bruttolønnen for juli, august, september  

 og oktober var: 7.350 kr., 12.863 kr., 13.746 kr. og 7.350 kr.
 ...
 Civilretsdirektoratet har ved  

 afgørelsen lagt vægt på disse forhold og har henset til (A's)  

 indtægtsgrundlag  

 fundet grundlag for at nedsætte bidraget til 2.000 kr. månedligt.  

 Nedsættelsen  

 sker med tilbagevirkende kraft på grund af (A's) urigtige oplysninger  

 angående  

 sine indtægtsforhold.
 Nedsættelsen er sket med  

 virkning fra den 1. juli 1992, der var den førstkommende ordinære forfaldsdag  

 efter statsamtets afgørelse, jf. ovenstående retningslinier for ændring af  

 fastsatte bidrag.
..." Ved skrivelse af 17. januar  

 1993 gjorde A indsigelse mod Civilretsdirektoratets afgørelse.
A bestred at  

 hun  

 havde udtalt sig som refereret i direktoratets ovennævnte telefonnotat af 16.  

 september 1992 og bad i øvrigt direktoratet om at dokumentere, hvorved hun  

 havde afgivet urigtige oplysninger.
Herudover anmodede A om en forklaring på  

 nedsættelsen af bidraget.
 Civilretsdirektoratet  

 besvarede A's henvendelse ved skrivelse af 2. februar 1993. Skrivelsen  

 indeholdt  

 en udførlig forklaring på selve udregningen af ægtefællebidraget, men  

 indeholdt  

 ikke en stillingtagen til A's bemærkninger vedrørende spørgsmålet om urigtige  

 oplysninger.
Ved skrivelse af 16. februar  

 1993 rettede advokat C på A's vegne henvendelse til Civilretsdirektoratet.  

 Advokat C gjorde gældende at direktoratets udmåling af det fremtidige  

 ægtefællebidrag var urigtig og anførte herudover, at A på intet tidspunkt  

 havde  

 afgivet urigtige oplysninger til direktoratet.
Advokaten måtte derfor stille  

 sig uforstående over for at Civilretsdirektoratet havde fastsat nedsættelsen  

 af bidraget med tilbagevirkende kraft.
 Civilretsdirektoratet  

 besvarede advokat C's henvendelse ved skrivelse af 12. marts 1993. I  

 skrivelsen  

 hed det bl.a. følgende:
 "...
I den anledning skal man  

 meddele, at Civilretsdirektoratet efter på ny at have gennemgået sagen må  

 fastholde den trufne afgørelse.
Civilretsdirektoratet fastholder således, at  

 de  

 oplysninger, der fremgår af telefonnotatet af 16. september 1992, blev  

 afgivet  

 under telefonsamtalen.
Det kan til Deres orientering  

 oplyses, at såfremt den bidragsberettigedes indtægt overstiger en vis grænse  

 (for tiden ca. 180.000-200.000 kr.), vil der, medmindre den bidragspligtige  

 har  

 en meget høj indtægt, normalt ikke blive udmålt bidrag.
Bidragsberettigede  

 med  

 en sådan indtægt anses i almindelighed ikke for at have behov for bidrag, og  

 der vil derfor i almindelighed heller ikke blive udmålt bidrag af en sådan  

 størrelse, at berettigedes samlede indtægt incl. bidrag overstiger denne  

 grænse.
..." Civilretsdirektoratet havde  

 ikke bemærkninger til advokat C's klage til mig.
 Ved skrivelse af 27.  

 september 1993 anmodede jeg Civilretsdirektoratet om en supplerende  

 udtalelse.  

 Jeg anførte i den forbindelse følgende:
"1.  

 Civilretsdirektoratets udmåling af ægtefællebidraget er i overensstemmelse  

 med  

 den faste praksis, der har udviklet sig med udgangspunkt i ægteskabslovens §  

 50. Denne praksis har jeg tidligere haft lejlighed til at tage stilling til  

 uden at finde grundlag for kritik.
Som følge heraf har jeg ingen bemærkninger  

 til selve udmålingsafgørelsen.
 Den omstændighed, at  

 fuldmægtig i Civilretsdirektoratet (D) har behandlet sagen såvel i relation  

 til  

 (B's) klage over statsamtets afgørelse som i relation til advokat (C's)  

 anmodning om genoptagelse, kan heller ikke give mig anledning til  

 bemærkninger;  

 i en situation som den foreliggende vil der kun under særlige omstændigheder  

 være tale om inhabilitet, jf. herved forvaltningslovens § 3, stk. 1, nr. 4.
 På disse punkter kan jeg  

 således ikke tilslutte mig advokat (C's) synspunkter.
 2. Derimod har jeg hæftet mig  

 ved, at nedsættelsen af bidraget efter Civilretsdirektoratets afgørelse har  

 virkning fra den 1. juli 1992 (den første forfaldsdag efter statsamtets  

 afgørelse). Direktoratets begrundelse er, at (A) har afgivet urigtige  

 oplysninger om sine indkomstforhold.
a.
Herom bemærkes det indledningsvis, at jeg må lægge til grund, at  

 (A) under telefonsamtalen med Civilretsdirektoratet den 16. september 1992  

 udtalte sig som anført i direktoratets telefonnotat af samme dato.
I en  

 situation som den foreliggende, hvor påstand står mod påstand, og hvor  

 direktoratet  

 har iagttaget notatpligten i offentlighedslovens § 6, må jeg således normalt  

 lægge myndighedens oplysninger til grund.
 Spørgsmålet er herefter  

 alene, om de faktiske forhold kan føre til, at ændringen i bidragsstørrelsen  

 har tilbagevirkende kraft til den 1. juli 1992.
b.
Civilretsdirektoratet har ikke i afgørelsen af 14. januar 1993  

 (eller i direktoratets efterfølgende skrivelser af 2. februar og 12. marts  

 1993  

 til henholdsvis (A) og advokat (C)) udtrykkeligt anført, hvori de urigtige  

 oplysninger består.
De omstændigheder, der er  

 fremhævet i Civilretsdirektoratets afgørelse, er imidlertid, at  

  

 (A) i en skrivelse af 17. maj 1992 til (X) Statsamt oplyste, at  

 hendes overarbejde ville vare frem til den 19. juni 1992, og at hun herefter  

 alene måtte forvente at modtage omkring 7.300 kr. i løn om måneden, at  

  

 (A) i en skrivelse af 11. august 1992 til Civilretsdirektoratet  

 henviste til sin ovennævnte skrivelse, og at  

  

 (A) den 16. september 1992 over for Civilretsdirektoratet oplyste,  

 at hun var gået ned i løn som følge af, at det projekt, der havde medført  

 hendes overarbejde, nu var ophørt.
 Jeg må lægge til grund, at  

 direktoratets afgørelse hviler på de anførte omstændigheder.
 Hertil skal jeg bemærke  

 følgende:
I (A's) skrivelse af 17. maj  

 1992 til statsamtet er det anført, at hun efter sommerferien 1992 alene var  

 "garanteret" sin faste løn på ca. 7.300 kr. om måneden.
Denne  

 oplysning var vel ganske korrekt; herved bemærker jeg, at der ikke synes at  

 være omstændigheder i sagen, der tyder på, at (A) på daværende tidspunkt var  

 bekendt med, at hun også efter sommerferien ville få overarbejde og således  

 fortsat modtage supplerende indkomster.
Forholdet har formentlig været det,  

 at  

 (A) ikke har haft nogen nærmere viden om, hvorvidt der efter ferien måtte  

 blive  

 tale om overarbejde eller ej.
Som det fremgår af sagens oplysninger, har  

 (A's)  

 overarbejde således af hensyn til skolens økonomiske forhold stedse været  

 iværksat på midlertidig basis.
 Det står mig således ikke  

 klart, at (A) ved skrivelsen af 17. maj 1992 til statsamtet har afgivet  

 urigtige oplysninger.
 For så vidt angår (A's)  

 skrivelse af 11. august 1992 til Civilretsdirektoratet, har direktoratet  

 hæftet  

 sig ved, at hun heri henviste til sin ovennævnte skrivelse til statsamtet.  

 Jeg  

 antager, at direktoratet herved sigter til, at (A) den 11. august 1992 må  

 have  

 vidst, at der også efter sommerferien ville være tale om overarbejde, og at  

 hun  

 således via henvisningen til skrivelsen af 17. maj 1992 afgav (nu) urigtige  

 oplysninger.
 Den passus i (A's) skrivelse  

 af 11. august 1992, som Civilretsdirektoratet henviser til, er sålydende:
"Som yderligere  

 dokumentation fremsender jeg en kopi af mit brev til (X) Amt d. 17. maj  

 1992." Ved skrivelsen af 11. august  

 1992 til Civilretsdirektoratet indsendte (A) navnlig oplysninger om sine  

 lønindkomster i maj, juni og juli måned 1992. I skrivelsen af 17. maj 1992  

 til  

 statsamtet havde (A) bl.a. indsendt oplysninger om sin indkomst i januar,  

 februar, marts og april måned 1992.
Set i denne sammenhæng - og under  

 hensyn til ordlyden af (A's) skrivelse af 11. august 1992 til direktoratet  

 ("Som yderligere dokumentation...") - forekommer det mig mest  

 nærliggende at forstå den omhandlede passus i skrivelsen af 11. august 1992  

 således, at den tager sigte på de hidtidige indkomstforhold.
At forstå den  

 omhandlede passus som en - meget indirekte - tilkendegivelse om, at (A) ikke  

 længere havde overarbejde på skolen, forekommer mig umiddelbart noget  

 anstrengt.
 Det står mig således heller  

 ikke klart, at (A) i sin skrivelse af 11. august 1992 - direkte eller  

 indirekte  

 - har afgivet urigtige oplysninger.
 For så vidt endelig angår de  

 oplysninger, som (A) telefonisk afgav til direktoratet den 16. september  

 1992,  

 bemærker jeg, at det i telefonnotatet af samme dato bl.a. hedder følgende:
 "...
 Hun oplyser ... at hun som  

 tidligere nævnt er gået ned i løn efter afslutningen af det projekt på  

 skolen,  

 som medførte overarbejde.
..." Jeg kan tilslutte mig, at  

 denne oplysning må anses for urigtig; dette følger af, at erklæringen af 9.  

 november 1992 fra (Y-skole) må forstås således, at det projekt, som har  

 medført  

 overarbejde og supplerende indkomster for (A), i hvert fald på tidspunktet  

 for  

 erklæringens afgivelse fortsat stod på.
 Af de oplysninger fra (A's)  

 side, som er fremhævet i Civilretsdirektoratets afgørelse, kan jeg således  

 umiddelbart kun tilslutte mig, at oplysningen af 16. september 1992 til  

 Civilretsdirektoratet er urigtig.
c.
Spørgsmålet er herefter, hvorvidt denne omstændighed kan føre  

 til, at Civilretsdirektoratets ændring af statsamtets udmåling tillægges  

 tilbagevirkende kraft til den 1. juli 1992 (den første forfaldsdag efter  

 statsamtets afgørelse).
 Ægteskabslovens § 53, stk. 2,  

 har følgende ordlyd:
 "§ 53.
 ...
Stk. 2.  

  

 En af statsamtet truffet afgørelse om bidragets størrelse  

 kan ændres af statsamtet, såfremt omstændighederne taler derfor." Bestemmelsen tager ikke  

 stilling til spørgsmålet om, fra hvilket tidspunkt en ændring af bidragets  

 størrelse skal have virkning.
Det er imidlertid fast praksis, at ændringen  

 har  

 virkning fra den første forfaldsdag, efter at afgørelsen er truffet; i en sag  

 som den foreliggende er udgangspunktet derfor - som det også fremgår af  

 Civilretsdirektoratets skrivelse af 14. januar 1993 - at ændringen har  

 virkning  

 fra den første forfaldsdag efter direktoratets afgørelse.
Under særlige omstændigheder  

 kan ændringen have virkning fra et tidligere tidspunkt (tilbagevirkende  

 kraft)  

 og således omfatte allerede forfaldne bidrag.
De vigtigste af disse  

 tilfældegrupper er opregnet i direktoratets afgørelse og bygger i øvrigt på  

 en  

 årelang praksis; jeg henviser herved til Mogens Hornslet m.fl.,  

 Ægteskabsloven  

 (2. udg., 1984), s. 270-71. Således kan ændringen have tilbagevirkende kraft  

 til tidspunktet for statsamtets afgørelse, såfremt en af parterne har afgivet  

 bevidst  

 urigtige oplysninger.
Denne praksis synes at måtte  

 tage sigte på den situation, hvor de urigtige oplysninger er afgivet over for  

  

 statsamtet;  

  

 jeg antager herved, at  

 synspunktet er, at statsamtet - såfremt man havde modtaget de korrekte  

 oplysninger  

 fra den pågældende part - ville have truffet en anden afgørelse, og at det  

 derfor i denne situation er rimeligt at lade Civilretsdirektoratets ændring  

 af  

 bidragets størrelse have virkning allerede fra dette tidspunkt.
Derimod synes  

 det forhold, at der under Civilretsdirektoratets klagebehandling fremføres  

 urigtige oplysninger over for direktoratet om de aktuelle indkomstforhold,  

 ikke  

 at kunne føre til, at ændringen tillægges tilbagevirkende kraft til  

 tidspunktet for statsamtets afgørelse.
 Som følge af det anførte må  

 jeg umiddelbart være af den opfattelse, at en ændring af bidragets størrelse  

 med tilbagevirkende kraft til den 1. juli 1992 under henvisning til, at (A)  

 havde afgivet urigtige oplysninger, ville have forudsat, at de urigtige  

 oplysninger  

 var afgivet over for statsamtet under denne myndigheds behandling af sagen.  

 Som  

 anført ovenfor kan jeg imidlertid i hvert fald ikke umiddelbart tilslutte  

 mig,  

 at det forholder sig således.
 Under henvisning til det  

 anførte anmoder jeg venligst Civilretsdirektoratet om en supplerende  

 udtalelse.
..." I skrivelse af 28. oktober  

 1993 til mig udtalte Civilretsdirektoratet herefter følgende:
 "...
 Ved skrivelse af 17. maj 1992  

 til statsamtet afgav (A) yderligere oplysninger om sine indtægter og anførte  

 bl.a.:
"I perioden januar-april  

 1992 har jeg haft en del ekstratimer, som skolen har fået bevilget i  

 forbindelse  

 med større selvstyre på det administrative område.
Ekstratimerne er bevilget  

 indtil sommerferien, der starter d. 19. juni 1992.
Jeg mener derfor ikke, at de  

 ekstratimer jeg har haft i perioden kan begrunde en ændring i  

 bidragsudmålingen.  

 Fra sommerferien er jeg kun garanteret den faste løn på kr. 7.350,33 pr.  

 måned.  

 Dette må derfor stadig være grundlaget for bidragsudmålingen." Statsamtets afgørelse blev  

 den 12. juni 1992 indbragt for Civilretsdirektoratet, som ved skrivelse af  

 24.  

 juli 1992 anmodede (A) om dokumentation for hendes indtægtsforhold.
 Ved skrivelse af 11. august  

 1992 sendte (A) den ønskede dokumentation samt en kopi af skrivelse af 17.  

 maj  

 1992, og ved skrivelse af 11. november 1992 sendte hun endvidere en erklæring  

 af 9. november 1992 fra (Y-skole). Heraf fremgår bl.a.:
"(A) er ansat som  

 skolesekretær på (Y-skole) med 16,59 ugentlig time.
Den faste løn herfor  

 udgør  

 for tiden 7.350 kr. pr. måned inden skat.
 Da (Y-skole) har selvstyre i  

 fuldt omfang, har det været nødvendigt med ekstra sekretærhjælp. (A) har  

 således haft ekstra timer siden 1. januar med en gennemsnitlig månedlig  

 udbetaling på 4.572 kr.
Da lønnen til ekstra  

 sekretærhjælp ikke er afsat i skolens budget, har skolebestyrelsen på møde 9.  

 marts 1992 besluttet, at "den økonomiske udvikling skal følges nøje, og  

 at  

 der laves kvartalsvis status for at vurdere den samlede likviditet". Det  

 er således i øjeblikket usikkert, hvor længe denne ordning kan  

 fortsætte." Det er Civilretsdirektoratets  

 opfattelse, at (A) allerede den 17. maj 1992 må have været klar over, at der  

 på  

 grund af forholdene på skolen var en vis udsigt til, at hun - således som det  

 også skete - kunne få et antal ekstratimer også i juli og oktober kvartal.
 Den formulering, som (A) gav  

 i skrivelsen af 17. maj 1992, efterlod imidlertid det indtryk, at hun ikke  

 havde nogen udsigt til ekstratimer.
 Det er Civilretsdirektoratets  

 opfattelse, at fortielsen af, at der var en vis udsigt til ekstratimer, bør  

 medføre, at statsamtets afgørelse ændres med virkning fra den 1. juli 1992,  

 der  

 var den førstkommende ordinære forfaldsdag efter statsamtets afgørelse, idet  

 statsamtets afgørelse - efter Civilretsdirektoratets opfattelse - ville være  

 faldet anderledes ud, hvis denne oplysning ikke var fortiet.
..." I skrivelse af 5. november  

 1993 til Civilretsdirektoratet bemærkede jeg hertil følgende:
"Det afgørende for Civilretsdirektoratets  

 beslutning om at tillægge bidragsændringen tilbagevirkende kraft til den 1.  

 juli 1992 synes herefter at have været indholdet af (A's) skrivelse af 17.  

 maj  

 1992 til (X) Statsamt.
I konsekvens heraf må jeg lægge til grund, at de  

 øvrige  

 omstændigheder, der er anført i Civilretsdirektoratets afgørelse af 14.  

 januar  

 1993, ikke har haft væsentlig betydning for direktoratets overvejelser.  

 Ligeledes må jeg lægge til grund, at Civilretsdirektoratet kan tilslutte sig  

 de  

 principielle synspunkter, der er anført under pkt. 2 c i min skrivelse af 27.  

 september 1993.
 På det nu foreliggende  

 grundlag skal jeg bemærke følgende:
1. Jeg er enig med  

 Civilretsdirektoratet i, at (X) Statsamt må antages at ville have truffet en  

 anden afgørelse (nemlig den afgørelse, som Civilretsdirektoratet  

 efterfølgende  

 har truffet), såfremt man på daværende tidspunkt havde været bekendt med,  

 hvorledes (A's) indtægtsforhold faktisk ville udvikle sig.
Spørgsmålet er  

 derfor alene, om (A) ved sin skrivelse af 17. maj 1992 til statsamtet kan  

 siges  

 at have afgivet urigtige oplysninger.
Herom bemærker jeg generelt,  

 at myndighederne i en årrække har fulgt den praksis, at ændringer i bidragets  

 størrelse kun under ganske særlige omstændigheder tillægges tilbagevirkende  

 kraft, jf.
Mogens Hornslet m.fl., Ægteskabsloven (2. udg., 1984), s. 270-71.  

 Dette  

 principielle udgangspunkt er også kommet til udtryk i Civilretsdirektoratets  

 afgørelse af 14. januar 1993. Bidragsændringer med tilbagevirkende kraft er  

 således noget forholdsvis usædvanligt, og der er selvsagt tale om en meget  

 indgribende afgørelse for den berørte part.
Som følge heraf må en sådan  

 afgørelse i den foreliggende sag forudsætte, at det med betydelig sikkerhed  

 kan lægges til grund, at der er afgivet (bevidst) urigtige oplysninger.  

 Herved  

 bemærker jeg særligt, at det i tilfælde, hvor parternes oplysninger kan give  

 anledning til usikkerhed, i første omgang må påhvile statsamtet at søge denne  

 usikkerhed afklaret.
Dette følger af forvaltningsrettens almindelige  

 undersøgelsesprincip.
 Den centrale passus i (A's)  

 skrivelse af 17. maj 1992 lyder således:
"I perioden januar-april  

 1992 har jeg haft en del ekstratimer, som skolen har fået bevilget i  

 forbindelse  

 med større selvstyre på det administrative område.
Ekstratimerne er bevilget  

 indtil sommerferien, der starter d. 19. juni 1992.
Jeg mener derfor ikke, at de  

 ekstratimer jeg har haft i perioden kan begrunde en ændring i  

 bidragsudmålingen.  

 Fra sommerferien er jeg kun garanteret den faste løn på kr. 7.350,33 pr.  

 måned.  

 Dette må derfor stadig være grundlaget for bidragsudmålingen." Jeg går ud fra, at  

 Civilretsdirektoratet er enig med mig i, at (A's) oplysning - taget på ordene  

 -  

 er ganske korrekt; da der ikke forelå klarhed om, hvorvidt der også efter  

 ferien ville blive tale om overarbejde, var (A) alene "garanteret"  

 sin faste løn på ca. 7.000 kr.
Civilretsdirektoratets  

 begrundelse for ikke desto mindre at anse oplysningen for urigtig er, at  

  

 (A) den 17. maj 1992 må have været klar over, at der var  

 "en vis udsigt" til, at der også efter ferien ville blive tale om  

 overarbejde, og at  

  

 (A's) skrivelse ikke desto mindre "efterlod ... det indtryk",  

 at der ikke var udsigt til ekstratimer.
2. På sin vis kan jeg  

 udmærket følge Civilretsdirektoratets tankegang; der var vel - med  

 direktoratets  

 udtryk - en  

  

 vis  

  

 udsigt til, at der  

 ville blive tale om overarbejde også efter ferien.
Samtidig kan (A's)  

 skrivelse  

 med  

  

 nogen  

  

 ret siges at efterlade det  

 indtryk, at der ikke var udsigt til sådant overarbejde.
Som nævnt  

  

 var  

  

 oplysningerne i (A's) skrivelse af  

 17. maj 1992 imidlertid - taget på ordene - ganske korrekte.
Hertil kommer,  

 at  

 det er ganske uklart, hvor sandsynligt det i maj 1992 har været, om der også  

 efter ferien ville blive tale om overarbejde.
Det er derfor også ganske  

 uklart,  

 hvilken anledning (A) har haft til at give mere præcise oplysninger om dette  

 spørgsmål; herved bemærker jeg særligt, at (A's) skrivelse af 17. maj 1992  

 var  

 et svar på statsamtets skrivelse af 4. maj 1992. I denne skrivelse havde  

 statsamtet alene bedt (A) om dokumentation for hendes indtægter i  

 januar-april  

 1992. Statsamtets skrivelse gav derfor ikke i sig selv (A) anledning til at  

 komme nærmere ind på de fremtidige indtægtsforhold.
Efter min opfattelse må det  

 derfor fastholdes, at (A) i hvert fald ikke har afgivet positivt urigtige  

 oplysninger.
Hun har derimod muligvis anvendt en formulering, der burde have  

 været klarere.
På denne baggrund synes det ved modtagelsen af (A's) skrivelse  

 af 17. maj 1992 at have været nærliggende, om statsamtet havde iværksat en  

 nærmere undersøgelse af spørgsmålet.
Man kunne navnlig - i stedet for blot at  

 træffe afgørelse på det foreliggende grundlag - have anmodet (A) om en  

 erklæring fra (Y-skole) vedrørende udsigterne til overarbejde efter  

 sommerferien.
 3. Under de foreliggende  

 omstændigheder - hvor (A) i hvert fald ikke har afgivet positivt urigtige  

 oplysninger til (X) Statsamt, og hvor statsamtet for en umiddelbar  

 betragtning  

 bærer et betydeligt ansvar for, at en eventuel tvivl om de faktiske forhold  

 ikke blev afklaret - må jeg fortsat anse rigtigheden af  

 Civilretsdirektoratets  

 afgørelse for tvivlsom.
På grundlag af det anførte  

 beder jeg venligst Civilretsdirektoratet om at meddele mig, hvorvidt man  

 fortsat fastholder sit standpunkt.
Jeg beder om, at direktoratet forinden  

 indhenter en udtalelse fra (B) om de spørgsmål, som min behandling af sagen  

 vedrører.
..." Civilretsdirektoratet  

 fremsendte sit svar i skrivelse af 14. december 1993 og anførte følgende:
 "Ved skrivelse af 5.  

 november 1993 ... har De bedt Civilretsdirektoratet meddele Dem, hvorvidt man  

 fortsat fastholder det standpunkt, som har fundet udtryk i  

 Civilretsdirektoratets afgørelse af 14. januar 1993. Ved afgørelsen ændrede  

 direktoratet statsamtets afgørelse og nedsatte et underholdsbidrag med  

 tilbagevirkende kraft fra den 1. juli 1992.
 De har ligeledes bedt om, at  

 Civilretsdirektoratet indhenter en udtalelse fra (B) om de spørgsmål, som De  

 har rejst under Deres behandling af sagen.
 I Deres skrivelse af 5.  

 november 1993 anfører De side 3 bl.a.:
 "Bidragsændringer med  

 tilbagevirkende kraft er således noget forholdsvis usædvanligt, og der er  

 selvsagt tale om en meget indgribende afgørelse for den berørte part.
Som følge heraf må en sådan  

 afgørelse i den foreliggende sag forudsætte, at det med betydelig sikkerhed  

 kan  

 lægges til grund, at der er afgivet bevidst urigtige oplysninger." Civilretsdirektoratet går ud  

 fra, at disse generelle bemærkninger ikke kun vedrører den foreliggende sag,  

 men i princippet vedrører alle sager om bidrag, hvor der foreligger spørgsmål  

 om urigtige oplysninger.
Civilretsdirektoratet er ikke  

 enig i denne beskrivelse af praksis. Ændring med tilbagevirkende kraft kan  

 også  

 komme på tale, hvis det kan lægges til grund, at der er fortiet oplysninger.  

 Endvidere har Civilretsdirektoratet ikke i sin praksis begrænset afgørelser  

 om  

 ændring med tilbagevirkende kraft til tilfælde, hvor urigtige oplysninger  

 eller  

 fortielser har været bevidste.
Der kan i den forbindelse henvises til den -  

 kortfattede - beskrivelse af praksis på dette område, som De har givet i  

 beretningen  

 fra 1988 side 264. Afgørelsen om tilbagevirkende kraft beror efter  

 Civilretsdirektoratets opfattelse på rimelighedsbetragtninger.
Der kan  

 således  

 være anledning til at lade den part, der har afgivet urigtige oplysninger -  

 eller har undladt at oplyse om relevante forhold - bære risikoen herfor.
Det  

 gælder navnlig i tilfælde, hvor den pågældende er nærmest til at kende de  

 faktiske forhold.
 I skrivelsen af 5. november  

 1993 side 3 anfører De videre:
 "Den centrale passus i  

 (A's) skrivelse af 17. maj 1992 lyder således:
"I perioden januar-april  

 1992 har jeg haft en del ekstratimer, som skolen har fået bevilget i  

 forbindelse  

 med større selvstyre på det administrative område.
Ekstratimerne er bevilget  

 indtil sommerferien, der starter d. 19. juni 1992.
Jeg mener derfor ikke, at de  

 ekstratimer jeg har haft i perioden kan begrunde en ændring i  

 bidragsudmålingen.  

 Fra sommerferien er jeg kun garanteret den faste løn på kr. 7.350,33 pr.  

 måned.  

 Dette må derfor stadig være grundlaget for bidragsudmålingen." Jeg går ud fra, at  

 Civilretsdirektoratet er enig med mig i, at (A's) oplysning - taget på ordene  

 -  

 er ganske korrekt." Civilretsdirektoratet finder  

 ikke, at denne oplysning, taget på ordene, er ganske korrekt.
Man skal i den  

 forbindelse henvise til erklæringen af 9. november 1992 fra (Y-skole). Af  

 denne  

 erklæring fremgår det, at der øjensynlig er tale om en mere permanent ordning  

 med overarbejde, idet dog den budgetmæssige situation for skolen betød, at  

 det  

 har været "usikkert, hvor længe denne ordning - (kunne) -  

 fortsætte".  

 Det harmonerer ikke hermed, når (A) i skrivelsen af 17. maj 1992 anfører, at  

 "Ekstratimerne er bevilget indtil sommerferien ...". Efter  

 Civilretsdirektoratets opfattelse er skrivelsen af 17. maj 1992 således -  

 taget  

 på ordene - ikke ganske korrekt.
Hertil kommer, at den på grund af fortielse  

 om  

 den etablerede ordning med overarbejde efterlader et forkert indtryk af de  

 fremtidige indtægtsmuligheder.
 Side 4 anfører De bl.a.:
"Hertil kommer, at det  

 er ganske uklart, hvor sandsynligt det i maj 1992 har været, om der også  

 efter  

 ferien ville blive tale om overarbejde.
Det er derfor også ganske uklart,  

 hvilken anledning (A) har haft til at give mere præcise oplysninger om dette  

 spørgsmål; herved bemærker jeg særligt, at (A's) skrivelse af 17. maj 1992  

 var  

 et svar på statsamtets skrivelse af 4. maj 1992. I denne skrivelse havde  

 statsamtet alene bedt (A) om dokumentation for hendes indtægter i  

 januar-april  

 1992. Statsamtets skrivelse gav derfor ikke i sig selv (A) anledning til at  

 komme nærmere ind på de fremtidige indtægtsforhold." Civilretsdirektoratet deler  

 ikke den opfattelse, at statsamtets anmodning i skrivelse af 4. maj 1992 om  

 indsendelse af lønsedler for januar-april 1992 ikke i sig selv gav (A)  

 anledning til at komme nærmere ind på de fremtidige indtægtsforhold.
Tværtimod var forholdet det,  

 at lønsedlerne for januar-april 1992 viste, at (A) havde en månedlig indkomst  

 på omkring 12-13.000 kr.
Uden supplerende kommentarer ville statsamtet efter  

 sædvanlig praksis formentlig have lagt denne indkomst til grund for  

 beregningen.
De supplerende oplysninger går netop ud på, at der i stedet skal  

 lægges en indkomst på 7.350 kr. til grund for bidragsfastsættelsen.
Efter Civilretsdirektoratets  

 opfattelse er forholdet det, at (A) er ansat på (Y-skole) til en fast løn på  

 7.350 kr. om måneden.
Den 17. maj 1992 er forholdet yderligere det, at (A)  

 siden 1. januar 1992 har haft ekstratimer til en gennemsnitlig månedlig  

 indtægt  

 på 4.522 kr.
Ifølge erklæringen af 9. november 1992 fra (Y-skole) har det  

 været  

 nødvendigt med ekstra sekretærhjælp.
Erklæringen må forstås således, at  

 overarbejdet  

 har haft en mere permanent karakter, idet det dog har været usikkert, hvor  

 længe ordningen kunne fortsætte på grund af økonomiske spørgsmål.
Det er  

 herefter Civilretsdirektoratets vurdering, at (A's) situation i relation til  

 overarbejdet må sidestilles med tilfælde, hvor den bidragsberettigede er  

 ansat  

 i en usikker stilling eller har en usikker bibeskæftigelse.
I tilfælde af den  

 art vil man i praksis lægge til grund, at den pågældende har stillingen og  

 indtægten og henvise den pågældende til at søge bidraget ændret, når og hvis  

 arbejdet bringes til ophør.
Civilretsdirektoratet har ved  

 afgørelsen af 14. januar 1993 lagt til grund, at (A) var bekendt med, at der  

 var tale om en - omend noget usikker - ordning med overarbejde.  

 Civilretsdirektoratet finder, at (A), da hun gav oplysninger om sin  

 fremtidige  

 indtægt, burde have givet oplysning om denne ordning frem for at afgive en  

 erklæring, der efterlader det indtryk, at indtægten efter sommerferien ville  

 falde til 7.350 kr. om måneden.
Man skal i den forbindelse pege på, at (A)  

 selv  

 angiver, at de 7.350 kr. om måneden må danne grundlag for bidragsudmålingen.  

 Det forhold, at (A) ikke gav oplysninger om ordningen med merarbejde, har  

 efter  

 Civilretsdirektoratets skøn ført til, at bidraget skal ændres med  

 tilbagevirkende  

 kraft.
 Civilretsdirektoratet finder  

 fortsat, at direktoratets afgørelse i sagen er rigtig.
Man skal for øvrigt pege på,  

 at (A) også i august og september rent faktisk har haft ekstratimer.  

 Civilretsdirektoratet har orienteret (B) om Deres skrivelse af 5. november  

 1993  

 samt om denne skrivelse og har anmodet om hans bemærkninger inden 10 dage fra  

 dato til brug for Deres behandling af sagen." Ved skrivelse af 11. januar  

 1994 afgav jeg min endelige udtalelse i sagen.
Jeg anførte følgende:
 "...
 Min behandling af sagen har  

 alene vedrørt spørgsmålet om, hvorvidt bidragsændringen bør have  

 tilbagevirkende  

 kraft til den 1. juli 1992.
 I afgørelsen af 14. januar  

 1993 anførte Civilretsdirektoratet bl.a. følgende:
 "...
Det kan til Deres orientering  

 oplyses, at det i sager om bidragsfastsættelse, hvori der er grundlag for at  

 ændre et fastsat bidrag, er statsamternes og Civilretsdirektoratets praksis,  

 at  

 en ændring normalt tidligst tillægges virkning fra førstkommende forfaldsdag  

 efter den trufne afgørelse.
Det gælder både ved forhøjelse, nedsættelse eller  

 bortfald af bidraget.
 Fravigelse herfra vil navnlig  

 kunne ske i tilfælde, 1) hvor en part har givet bevidst urigtige oplysninger,  

 2) hvor den påklagede afgørelse efter Civilretsdirektoratets opfattelse er  

 åbenbart urigtig, eller 3) hvor sagsbehandlingen på grund af forhold, der kan  

 lægges den bidragsfastsættende myndighed eller en af sagens parter til last,  

 har trukket urimeligt længe ud.
Den nævnte praksis hviler på  

 det synspunkt, at der kun bør ske ændring af  

  

 forfaldne  

  

 bidrag, såfremt der foreligger ganske særlige  

 omstændigheder.
Dette gælder, uanset om bidraget er forfaldet før indgivelsen  

 af en ansøgning om ændring af bidraget, eller bidraget forfalder mellem  

 tidspunkterne for ansøgningens indgivelse og afgørelsen.
 ...
 Det fremgår af sagen,  

  

 at  

  

 (A) i skrivelse af 17. maj 1992  

 meddelte (X) Statsamt, at hun havde haft overarbejde i forbindelse med  

 omstrukturering på hendes arbejdsplads,  

  

 at  

  

 overarbejdet ville vare frem til den 19. juni 1992, og  

  

 at  

  

 hun derefter alene måtte forvente at modtage omkring 7.300 kr.  

 månedligt i løn.
Det fremgår endvidere,  

  

 at  

  

 (A) i skrivelse af 11. august 1992  

 til Civilretsdirektoratet henviste til ovennævnte skrivelse af 17. maj 1992,  

 og  

  

 at  

  

 (A) under en telefonsamtale af 16.  

 september 1992 med Civilretsdirektoratet oplyste, at hun var gået ned i løn,  

 idet det projekt på skolen, som havde medført overarbejde, var afsluttet.
Det  

 fremgår endelig af erklæring af 9. november 1992 fra (A's) arbejdsplads, at  

 det  

 af økonomiske grunde er usikkert, hvor længe skolen har mulighed for at  

 aflønne  

 ekstra sekretærhjælp.
 ...
 For (A's) vedkommende er det  

 lagt til grund,  

  

 at  

  

 hun i perioden fra  

 januar til oktober 1992, begge måneder medregnet, havde en lønindtægt på  

 omkring 12.000 kr.,  

  

 at  

  

 hun forventer  

 en indtægt på 4.000 kr. fra foreningen ("..."),  

  

 at  

  

 hun skønsmæssigt i 1992 må forvente en renteindtægt på 11.000  

 kr. fra indestående på aktionærkonto, obligationer og aktier, og  

  

 at  

  

 bruttolønnen for juli, august, september  

 og oktober var: 7.350 kr., 12.863 kr., 13.746 kr. og 7.350 kr.
 ...
 Civilretsdirektoratet har ved  

 afgørelsen lagt vægt på disse forhold og har henset til (A's)  

 indtægtsgrundlag  

 fundet grundlag for at nedsætte bidraget til 2.000 kr. månedligt.  

 Nedsættelsen  

 sker med tilbagevirkende kraft på grund af (A's) urigtige oplysninger  

 angående  

 sine indtægtsforhold.
 Nedsættelsen er sket med  

 virkning fra den 1. juli 1992, der var den førstkommende ordinære forfaldsdag  

 efter statsamtets afgørelse, jf. ovenstående retningslinier for ændring af  

 fastsatte bidrag.
..." Af Civilretsdirektoratets  

 afgørelse må man (som anført i min skrivelse af 27. september 1993) få det  

 indtryk, at det afgørende for spørgsmålet om tilbagevirkende kraft har været, at  

  

 (A) i en skrivelse af 17. maj 1992 til (X) Statsamt oplyste, at  

 hendes overarbejde ville vare frem til den 19. juni 1992, og at hun herefter  

 alene var garanteret omkring 7.300 kr. i løn om måneden, at  

  

 (A) i en skrivelse af 11. august 1992 til Civilretsdirektoratet  

 henviste til sin ovennævnte skrivelse, og at  

  

 (A) den 16. september 1992 over for Civilretsdirektoratet  

 oplyste, at hun var gået ned i løn som følge af, at det projekt, der havde  

 medført overarbejde, nu var ophørt.
Som sagen nu foreligger, må  

 jeg forstå direktoratet således, at det alene er det førstnævnte forhold -  

 indholdet  

 af (A's) skrivelse af 17. maj 1992 til (X) Statsamt - der har været tillagt  

 betydning.
Dette harmonerer med, at betingelsen for at tillægge  

 bidragsændringen  

 tilbagevirkende kraft til tidspunktet for statsamtets afgørelse (som  

 ligeledes  

 anført i min skrivelse af 27. september 1993) må være, at de urigtige  

 oplysninger er afgivet over for statsamtet under denne myndigheds behandling  

 af  

 sagen.
Jeg tillader mig at antage, at der nu er enighed herom.
 De spørgsmål, som sagen  

 herefter rejser, vedrører dels Civilretsdirektoratets generelle praksis på  

 området, dels anvendelsen af den foreliggende sags oplysninger på denne  

 praksis.
 a) Generelle spørgsmål.
 1. I min skrivelse af 5.  

 november 1993 anførte jeg bl.a. følgende:
 "...
 Bidragsændringer med tilbagevirkende  

 kraft er således noget forholdsvis usædvanligt, og der er selvsagt tale om en  

 meget indgribende afgørelse for den berørte part.
 Som følge heraf må en sådan  

 afgørelse i den foreliggende sag forudsætte, at det med betydelig sikkerhed  

 kan lægges til grund, at der er afgivet (bevidst) urigtige oplysninger.
..." Hertil har  

 Civilretsdirektoratet i skrivelsen af 14. december 1993 bl.a. anført  

 følgende:
 "...
 Civilretsdirektoratet går ud  

 fra, at disse generelle bemærkninger ikke kun vedrører den foreliggende sag,  

 men i princippet vedrører alle sager om bidrag, hvor der foreligger spørgsmål  

 om urigtige oplysninger.
Civilretsdirektoratet er ikke  

 enig i denne beskrivelse af praksis. Ændring med tilbagevirkende kraft kan  

 også  

 komme på tale, hvis det kan lægges til grund, at der er fortiet oplysninger.  

 Endvidere har Civilretsdirektoratet ikke i sin praksis begrænset afgørelser  

 om  

 ændring med tilbagevirkende kraft til tilfælde, hvor urigtige oplysninger  

 eller  

 fortielser har været bevidste.
Der kan i den forbindelse henvises til den -  

 kortfattede - beskrivelse af praksis på dette område, som De har givet i  

 beretningen  

 fra 1988 side 264. Afgørelsen om tilbagevirkende kraft beror efter  

 Civilretsdirektoratets opfattelse på rimelighedsbetragtninger.
Der kan  

 således  

 være anledning til at lade den part, der har afgivet urigtige oplysninger -  

 eller har undladt at oplyse om relevante forhold - bære risikoen herfor.
Det  

 gælder navnlig i tilfælde, hvor den pågældende er nærmest til at kende de  

 faktiske forhold.
..." 2. I de citerede afsnit  

 anfører Civilretsdirektoratet tre retlige betragtninger:
 Ændringer med tilbagevirkende kraft kan ikke blot  

 forekomme, hvor der er afgivet positivt urigtige oplysninger, men også hvor  

 der  

 alene er tale om fortielser.
 Ændringer med tilbagevirkende kraft forekommer i  

 praksis ikke blot, hvor afgivelsen af urigtige oplysninger eller fortielsen  

 er  

 bevidst, men også hvor der alene er tale om et "uagtsomt" forhold.
 Afgørelsen om, hvorvidt en bidragsændring skal have  

 tilbagevirkende kraft, beror på rimeligheds- og risikobetragtninger.
ad a) Jeg kan tilslutte mig,  

 at en fortielse af oplysninger efter omstændighederne kan have en sådan  

 karakter, at den må sidestilles med positiv afgivelse af urigtige  

 oplysninger;  

 min skrivelse af 5. november 1993 skal ikke forstås på anden måde.
Samtidig  

 skal jeg dog ikke undlade at henlede Civilretsdirektoratets opmærksomhed på,  

 at  

 direktoratet i afgørelsen af 14. januar 1993 selv har beskrevet sin praksis  

 bl.a. således:
 "Fravigelse herfra (fra  

 hovedreglen om, at en ændring af bidrag har virkning fra den første  

 forfaldsdato  

 efter afgørelsen) vil navnlig kunne ske i tilfælde, 1) hvor en part  

  

 har givet bevidst urigtige oplysninger..." (min fremhævelse).
 Denne gengivelse af praksis  

 er i øvrigt ganske i overensstemmelse med det, der er anført i  

 Skarrildhusberetningen  

 for 1993, s. 22.
 ad b) Jeg må forstå  

 Civilretsdirektoratets bemærkning således, at direktoratet tidligere har  

 truffet afgørelser om bidragsændring med tilbagevirkende kraft, selv om  

 fortielsen eller afgivelsen af urigtige oplysninger ikke har været bevidst.
Denne oplysning må jeg tage  

 til efterretning.
Samtidig skal jeg dog fremhæve, at den nu beskrevne praksis  

 ikke fremgår af den gengivelse af praksis, der er indeholdt i direktoratets  

 afgørelse  

 eller i Skarrildhusberetningen for 1993, s. 22; her angives det netop (omend  

 vel ikke udtømmende), at der skal være tale om  

  

 bevidst  

  

 urigtige oplysninger.
Direktoratets synspunkt ses heller  

 ikke at være illustreret i den nyere praksis, som er omtalt sidstnævnte sted.
Det tilføjes, at jeg på denne  

 baggrund har overvejet at anmode Civilretsdirektoratet om udlån af de sager,  

 hvor man under lignende omstændigheder har truffet afgørelse om  

 bidragsændring  

 med tilbagevirkende kraft.
Jeg har dog ikke fundet fuldt tilstrækkeligt  

 grundlag herfor; dels må jeg som hovedregel lægge myndighedernes oplysninger  

 om  

 praksis til grund, dels ville Civilretsdirektoratet under alle omstændigheder  

 være berettiget til generelt og inden for rammerne af ægteskabsloven og  

 almindelige principper om saglig forvaltning at ændre praksis.
ad c) I sin generelle  

 formulering kan det selvsagt ikke give mig anledning til bemærkninger, at  

 Civilretsdirektoratet  

 mener, at afgørelsen om at give en bidragsændring tilbagevirkende kraft beror  

 på rimeligheds- og risikobetragtninger.
I den givne sammenhæng forekommer  

 denne  

 udtalelse mig imidlertid at harmonere mindre vel med den principielle  

 opfattelse, som direktoratet i afgørelsen af 14. januar 1993 - og også i  

 andre  

 sammenhænge - har givet udtryk for: at en ændring med tilbagevirkende kraft  

 kun  

 bør forekomme, hvor der foreligger "ganske særlige omstændigheder".  

 Herved henviser jeg også til de principielle synspunkter, som direktoratet  

 har  

 givet udtryk for i en sag, der er omtalt i Folketingets Ombudsmands beretning  

 for 1991, s. 60ff (navnlig s. 63).
3. Om sagens generelle  

 retlige spørgsmål skal jeg herefter sammenfatningsvis bemærke, at  

 Civilretsdirektoratet  

 på det nu foreliggende grundlag synes at træffe afgørelse om bidragsændring  

 med  

 tilbagevirkende kraft også i tilfælde, hvor der ikke foreligger positivt  

 urigtige oplysninger, men alene fortielser, og hvor forholdet ikke er  

 bevidst,  

 men alene uagtsomt.
Dette er af særlig betydning i (A's) sag, eftersom jeg nu  

 må forstå Civilretsdirektoratet således, at (A) ikke har gjort sig skyldig i  

 afgivelse af bevidst urigtige oplysninger, men alene i uagtsom fortielse af  

 oplysninger.
Civilretsdirektoratets praksis i sager af den foreliggende  

 karakter er således væsentligt mere restriktiv, end man får indtryk af ved  

 læsning af direktoratets afgørelse og Skarrildhusberetningen for 1993, s. 22.  

 Beskrivelsen af praksis de anførte steder må - i lyset af de oplysninger, der  

 nu er fremkommet - endog forekomme mig ganske utilstrækkelig.
 Jeg tager imidlertid det  

 oplyste til efterretning; der er ikke tilstrækkeligt grundlag for at antage,  

 at  

 den beskrevne praksis ikke ligger inden for ægteskabslovens rammer.
4. I tilslutning til det  

 anførte skal jeg dog påpege, at begrundelsen for direktoratets afgørelse af  

 14. januar 1993 herefter må anses for misvisende; af den generelle  

 beskrivelse  

 af praksis i afgørelsen, sammenholdt med bemærkningerne om (A's) forhold, kan  

 man nemlig alene få det indtryk, at (A) efter direktoratets opfattelse  

 bevidst  

 har afgivet positivt urigtige oplysninger.
Det reelle forhold er imidlertid -  

 forstår jeg nu - at (A) efter direktoratets opfattelse alene har gjort sig  

 skyldig i en uagtsom fortielse af oplysninger.
Samtidig har direktoratet i  

 afgørelsen  

 anført omstændigheder ((A's) skrivelse af 11. august 1993 og hendes  

 telefoniske  

 oplysninger af 16. september 1993), der fremtræder som en begrundelse for  

 afgørelsen, men som, forstår jeg nu, har været irrelevante for direktoratets  

 overvejelser.
 På den anførte baggrund må  

 jeg anse udformningen af direktoratets begrundelse for særdeles uheldig.  

 Dette  

 fremhæver jeg ikke blot, fordi en begrundelse selvsagt generelt skal være  

 dækkende for myndighedens opfattelse af sagen, men også - og navnlig - fordi  

 myndigheden i tilfælde som det foreliggende, hvor det lægges til grund, at en  

 part har gjort sig skyldig i et bebrejdelsesværdigt forhold, bør være særligt  

 påpasselig med præcist at angive, hvori det omhandlede forhold består.
 Jeg foretager i øvrigt ikke  

 videre med hensyn til dette spørgsmål.
 b) Spørgsmål vedrørende den konkrete sag.
 Som anført ovenfor, er det  

 afgørende i den konkrete sag nu alene forståelsen af (A's) skrivelse af 17.  

 maj  

 1992 til (X) Statsamt.
1. I min skrivelse af 5.  

 november 1993 antog jeg, at Civilretsdirektoratet var enig med mig i, at  

 oplysningerne  

 i denne skrivelse - taget på ordene - var ganske korrekte.
Den relevante  

 passus  

 i skrivelsen er sålydende:
"I perioden januar-april  

 1992 har jeg haft en del ekstratimer, som skolen har fået bevilget i  

 forbindelse  

 med større selvstyre på det administrative område.
Ekstratimerne er bevilget  

 indtil sommerferien, der starter d. 19. juni 1992.
Jeg mener derfor ikke, at de  

 ekstratimer jeg har haft i perioden kan begrunde en ændring i  

 bidragsudmålingen.  

 Fra sommerferien er jeg kun garanteret den faste løn på kr. 7.350,33 pr.  

 måned.  

 Dette må derfor stadig være grundlaget for bidragsudmålingen." Det viser sig nu, at  

 Civilretsdirektoratet ikke er enig i min opfattelse.
Direktoratet har således  

 i skrivelsen af 14. december 1993 bl.a. anført følgende:
 "...
Civilretsdirektoratet finder  

 ikke, at denne oplysning, taget på ordene, er ganske korrekt.
Man skal i den  

 forbindelse henvise til erklæringen af 9. november 1992 fra (Y-skole). Af  

 denne  

 erklæring fremgår det, at der øjensynlig er tale om en mere permanent ordning  

 med overarbejde, idet dog den budgetmæssige situation for skolen betød, at  

 det  

 har været "usikkert, hvor længe denne ordning -- (kunne) --  

 fortsætte". Det harmonerer ikke hermed, når (A) i skrivelsen af 17. maj  

 1992 anfører, at "Ekstratimerne er bevilget indtil  

 sommerferien...".  

 Efter Civilretsdirektoratets opfattelse er skrivelsen af 17. maj 1992 således  

 -  

 taget på ordene -ikke ganske korrekt.
Hertil kommer, at den på grund af  

 fortielse om den etablerede ordning med overarbejde efterlader et forkert  

 indtryk af de fremtidige indtægtsmuligheder.
..." Erklæringen af 9. november  

 1992 fra (Y-skole) lyder i sin helhed således:
"(A) er ansat som  

 skolesekretær på (Y-skole) med 16,59 ugentlig time.
Den faste løn herfor  

 udgør  

 for tiden 7.350 kr pr. måned inden skat.
 Da (Y-skole) har selvstyre i  

 fuldt omfang, har det været nødvendigt med ekstra sekretærhjælp. (A) har  

 således haft ekstra timer siden 1. januar med en gennemsnitlig månedlig  

 udbetaling på 4.572 kr.
 Da lønnen til ekstra  

 sekretærhjælp ikke er afsat i skolens budget, har skolebestyrelsen på møde  

 den  

 9. marts 1992 besluttet, at "den økonomiske udvikling skal følges nøje,  

 og  

 at der laves kvartalsvis status for at vurdere den samlede likviditet".  

 Det er således i øjeblikket usikkert, hvor længe denne ordning kan fortsætte.
Det kan endvidere oplyses, at  

 skolens samlede budget for 1993 endnu ikke er kendt." I lyset af erklæringens  

 ordlyd må jeg stille mig uforstående over for Civilretsdirektoratets  

 standpunkt.  

 Jeg bemærker herved, at spørgsmålet om, hvorvidt (A) i skrivelsen af 17. maj  

 1992 har afgivet urigtige oplysninger (eller fortiet oplysninger), selvsagt  

 må  

 besvares på grundlag af de forhold, der  

  

 da  

 forelå.
At ordningen på dette  

 tidspunkt skulle have haft permanent karakter, kan efter min opfattelse på  

 ingen måde udledes af skolens erklæring; tværtimod fremgår det, at skolens  

 likviditet (med henblik på ekstra sekretærhjælp) skulle vurderes kvartalsvis.
 Efter min opfattelse er der  

 således i erklæringen af 9. november 1992 ingen holdepunkter for, at (A) den  

 17. maj 1992 skulle have haft nogen særlig forventning om - endsige være  

 garanteret - at der ville være overarbejde også efter sommerferien; det må  

 antages at være korrekt, at overarbejdet alene var bevilget indtil  

 sommerferien.
Jeg må derfor fortsat være af  

 den opfattelse, at (A's) oplysninger i skrivelsen af 17. maj 1992 - taget på  

 ordene - var ganske korrekte.
Endvidere må jeg fastholde, at det efter de  

 foreliggende  

 oplysninger er ganske uklart, hvilken anledning (A) havde til at give nærmere  

 oplysninger om udsigten til overarbejde efter sommerferien.
Dette spørgsmål  

 kan  

 ikke besvares uden rimeligt sikre oplysninger om forholdene og  

 fremtidsudsigterne netop på dette tidspunkt.
Sådanne oplysninger foreligger  

 ikke i sagen.
 Efter min opfattelse kan  

 indholdet af skrivelsen af 17. maj 1992 til (X) Statsamt herefter ikke  

 bebrejdes  

 (A). Herved bemærker jeg også, at (A) ved i skrivelsen at have anvendt  

 udtrykket "garanteret" synes at have holdt  

  

 muligheden  

  

 for, at der kunne blive tale om overarbejde efter  

 ferien, åben.
2. Derimod ville det i lyset  

 af oplysningerne om (A's) indtægtsforhold i januar-april 1992 og på baggrund  

 af  

 ordlyden af (A's) skrivelse af 17. maj 1992 have forekommet mig særdeles  

 nærliggende, om (X) Statsamt ved modtagelsen af skrivelsen havde iværksat  

 nærmere undersøgelser af indtægtsudsigterne, f.eks. ved at indhente en  

 erklæring fra (Y-skole). Ved en sådan fremgangsmåde ville den usikkerhed, som  

 efterfølgende har givet anledning til den nu foreliggende sag, have været  

 undgået.
Det må forekomme mig ganske betænkeligt, at konsekvensen af  

 statsamtets  

 fremgangsmåde i stedet bliver, at (A) skal tilbagebetale et ikke uvæsentligt  

 beløb til (B).
3. Efter det anførte må jeg  

 anse rigtigheden af Civilretsdirektoratets afgørelse for særdeles tvivlsom;  

 som sagen er oplyst, mener jeg ikke, at der er belæg for direktoratets  

 antagelser om (A's) viden den 17. maj 1992. Jeg har derfor nøje overvejet at  

 henstille til direktoratet at omgøre afgørelsen, men har ikke fundet fuldt  

 tilstrækkeligt grundlag herfor.
Herved har jeg navnlig lagt vægt på,  

  

 at  

  

 en sådan henstilling ville komme (B)  

 til skade, og  

  

 at  

  

 det ikke kan  

 udelukkes, at der under en bevisførelse kan fremkomme oplysninger om (A's)  

 viden den 17. maj 1992, der betyder, at Civilretsdirektoratets afgørelse  

 alligevel er korrekt.
Derimod må jeg anse det for nærliggende, at sagen  

 bliver  

 prøvet ved domstolene.
På denne baggrund har jeg i  

 dag meddelt advokat (C) at jeg ikke har fuldt tilstrækkeligt grundlag for at  

 henstille, at Civilretsdirektoratet omgør sin afgørelse.
Samtidig har jeg  

 meddelt, at jeg - såfremt (A) er indstillet på at prøve afgørelsen ved  

 domstolene - vil henstille til Civilretsdirektoratet, at der meddeles (A) fri  

 proces, jf. ombudsmandsinstruksens § 6, stk. 2. Jeg går ud fra, at  

 Civilretsdirektoratet  

 i givet fald også vil meddele (B) fri proces, såfremt han ønsker at  

 intervenere  

 i sagen.
 Når jeg har hørt fra advokat  

 (C), skal jeg vende tilbage til sagen.
..." A meddelte mig senere, at hun  

 ønskede at få prøvet Civilretsdirektoratets afgørelse ved domstolene.
 Jeg henstillede herefter til  

 Civilretsdirektoratet, at der blev meddelt A fri proces.
NOTER(*1) Jf.
FOB 1988, s.  

 264, og  

 FOB 1991 s. 60 ff
 .
