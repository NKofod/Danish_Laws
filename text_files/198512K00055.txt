Nr LSF 55 Forslag til Lov om ændring af lov om kommuners og amtskommuners bidrag til  

 statslige og private skoler og kurser (Indførelse af mellemkommunal  

 refusionsbestemmelse vedrørende personer anbragt i institution og pleje m.v.) Fremsat af Undervisningsministeren den 31. oktober 1985 § 1 I lov nr. 338 af 19. juni 1974 om kommuners og amtskommuners bidrag til statslige og private skoler og kurser, som ændret ved lov nr.
 304 af 8. juni 1977, foretages følgende ændringer:
 1. I § 1 indsættes efter stk. 1 som nye stykker:
»Stk. 2. Kommunen kan kræve refusion af bidraget til staten fra en anden kommune for elever, som ved beregning af kommunal udligning og generelle tilskud til kommuner og amtskommuner indgår i folketallet i den anden kommune.
Stk. 3. En elev anses for hjemmehørende i den kommune, hvori eleven er tilmeldt folkeregistret.« 2. I § 2 indsættes efter stk. 3 som nye stykker:
»Stk. 4. Amtskommunen kan kræve refusion af bidraget til staten fra en anden amtskommune for elever, som ved beregning af kommunal udligning og generelle tilskud til kommuner og amtskommuner indgår i folketallet i den anden amtskommune.
Stk. 5. Stk. 4 finder tilsvarende anvendelse på Københavns og Frederiksberg kommuner.
Stk. 6. En elev anses for hjemmehørende i den amtskommune, hvori elevens folkeregisterkommune er beliggende.« § 2 Loven træder i kraft den 1. januar 1986 og finder anvendelse på bidrag, som en kommune eller amtskommune indbetaler til staten vedrørende finansåret 1985 og følgende år.
Oprindeligt fremsat lovforslag Blad nr 108 § 1 I lov nr. 338 af 19. juni 1974 om kommuners og amtskommuners bidrag til statslige og private skoler og kurser, som ændret ved lov nr.
 304 af 8. juni 1977, foretages følgende ændringer:
 1. I § 1 indsættes efter stk. 1 som nye stykker:
»Stk. 2. Kommunen kan kræve refusion af bidraget til staten fra en anden kommune for elever, som ved beregning af kommunal udligning og generelle tilskud til kommuner og amtskommuner indgår i folketallet i den anden kommune.
Stk. 3. En elev anses for hjemmehørende i den kommune, hvor eleven er tilmeldt folkeregistret.« 2. I § 2 indsættes efter stk. 3 som nye stykker:
»Stk. 4. Amtskommunen kan kræve refusion af bidraget til staten fra en anden amtskommune for elever, som ved beregning af kommunal udligning og generelle tilskud til kommuner og amtskommuner indgår i folketallet i den anden amtskommune.
Stk. 5. Stk. 4 finder tilsvarende anvendelse på Københavns og Frederiksberg kommuner.
Stk. 6. En elev anses for hjemmehørende i den amtskommune, hvor elevens folkeregisterkommune er beliggende.« § 2 Loven træder i kraft den 1. januar 1986 og finder anvendelse på bidrag, som en kommune eller amtskommune indbetaler til staten vedrørende finansåret 1985 og følgende år.
BEMÆRKNINGER TIL LOVFORSLAGET Almindelige bemærkninger Ved lov nr. 647 af 19. december 1984 om ændring af lov om kommunal udligning og generelle tilskud til kommuner og amtskommuner (Ændrede vægte for de amtskommunale udgiftsbehovskriterier, ændring af den vækstkommunale hovedstadsudligning, ændret opgørelse af folketal) er der ændret i befolkningsopgørelsen vedrørende personer, som i medfør af bistandslovens § 11, nr. 1, ved medvirken fra anden kommune eller offentlig myndighed, anbringes i f.eks. institution og pleje i en kommune.
De nye regler har virkning for beregning af tilskud og tilsvar fra og med tilskudsåret 1986.
Ifølge bistandslovens § 11, nr. 1, kan opholdskommunen kræve sin del af udgifterne til bistand refunderet af en tidligere opholdskommune, når en person ved medvirken fra en anden kommune eller offentlig myndighed er anbragt i institution eller pleje i kommunen.
Det folketal, der indgår i beregningen af den mellemkommunale udligning, har imidlertid hidtil omfattet alle de personer, der er CPR-registrerede i kommunen.
Når en person visiteres til f.eks. plejehjem eller familiepleje i en anden kommune, har den tidligere opholdskommune derfor mistet udligningstilskud, men har fortsat haft betalingsforpligtelsen.
Opholdskommunen opnåede parallelt hermed en økonomisk gevinst, som ikke modsvaredes af en større udgiftsbelastning.
Med henblik på at sikre en større overensstemmelse mellem den enkelte kommunes faktiske udgiftsbehovsbelastning og tilskud eller tilsvar som følge af mellemkommunal udligning og generelle tilskud, er befolkningsopgørelsen efter loven om ændring af lov om kommunal udligning og generelle tilskud til kommuner og amtskommuner ændret, således at personer, som er anbragt på institution eller i familiepleje i en anden kommune end den kommune, der har betalingsforpligtelsen, henregnes til betalingskommunens folketal.
Denne lovændring har konsekvenser inden for undervisningsministeriets område.
I henhold til lov nr. 338 af 19. juni 1974 om kommuners og amtskommuners bidrag til statslige og private skoler og kurser (bidragsloven) yder kommunerne og amtskommunerne, jfr.
undervisningsministeriets cirkulære nr. 73 af 10. juni 1983 (bidragscirkulæret), et bidrag til staten for elever ved følgende statslige eller private tilskudsberettigede institutioner:
1) friskoler og private grundskoler 2) private grundskolekurser 3) øvelsesskoler 4) gymnasieskoler 5) studenterkurser 6) kursus til HF ved seminarier og 7) selvstændige HF-kurser.
Ifølge bidragsloven med tilhørende cirkulære er en elev hjemmehørende i den kommune, hvor den pågældende er tilmeldt folkeregistret, og i den amtskommune, hvor elevens folkeregisterkommune er beliggende.
Som nævnt ovenfor sker der ikke med den vedtagne lov om ændring af lov om kommunal udligning og generelle tilskud til kommuner og amtskommuner ændringer i folkeregistreringen af de personer, som af en kommune eller ved en offentlig institutions medvirken er anbragt i f.eks. pleje på institution eller i privat hjem.
Disse elever vil fortsat være folkeregistreret i den anden kommune (skolekommunen). Da imidlertid elevens folkeregisterkommune efter den 1. januar 1986 ikke mere modtager bloktilskud for den pågældende elev, vil det være nødvendigt at indføre regler i bidragsloven, hvorefter skolekommunen/amtskommunen kan kræve betaling fra en anden kommune/amtskommune for udgifter til undervisning af elever, som ved beregning af kommunal udligning og generelle tilskud til kommuner og amtskommuner indgår i folketallet i den anden kommune.
Det tilføjes, at Kommunernes Landsforening har foreslået en sådan ordning indført.
Med samme begrundelse foreslås lov om specialundervisning for voksne ændret.
Der henvises til det samtidig hermed fremsatte forslag til ændring af denne lov.
Bemærkninger til lovforslagets enkelte bestemmelser Til § 1 Der henvises til de almindelige bemærkninger.
Til § 2 Som det fremgår af de almindelige bemærkninger, har indenrigsministeriets bestemmelse om den ændrede opgørelse af folketallet virkning for beregning af tilskud og tilsvar fra og med tilskudsåret 1986. Det foreslås derfor, at denne lov træder i kraft den 1. januar 1986, og at den finder anvendelse på bidrag, som en kommune eller amtskommune indbetaler til staten vedrørende finansåret 1985 og følgende år.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. I § 1 indsættes efter stk. 1 som nye stykker:
»Stk. 2. Kommunen kan kræve refusion af bidraget til staten fra en anden kommune for elever, som ved beregning af kommunal udligning og generelle tilskud til kommuner og amtskommuner indgår i folketallet i den anden kommune.
Stk. 3. En elev anses for hjemmehørende i den kommune, hvor eleven er tilmeldt folkeregisteret.« --/ § 1. Som bidrag til staten yder kommunen et beløb for hver elev, der er  

 hjemmehørende i kommunen, og som er optaget i en børnehaveklasse, en 1.-10.  

 klasse, en realafdeling eller en realkursusklasse ved følgende statslige  

 eller private tilskudsberettigede institutioner:
1) friskoler, 2) øvelsesskoler, 3) realskoler, 4) realkurser, 5) gymnasieskoler, 6) studenterkurser.
/-- 2. I § 2 indsættes efter stk. 3 som nye stykker:
»Stk. 4. Amtskommunen kan kræve refusion af bidraget til staten fra en anden amtskommune for elever, som ved beregning af kommunal udligning og generelle tilskud til kommuner og amtskommuner indgår i folketallet i den anden amtskommune.
Stk. 5. Stk. 4 finder tilsvarende anvendelse på Københavns og Frederiksberg kommuner.
Stk. 6. En elev anses for hjemmehørende i den amtskommune, hvor elevens folkeregisterkommune er beliggende.«.
--/ § 2. Som bidrag til staten yder amtskommunen et beløb for hver elev, der  

 er hjemmehørende i amtskommunen, og som er optaget i en gymnasieafdeling, en  

 studenterkursusklasse eller en kursusklasse til højere forberedelseseksamen  

 ved følgende statslige eller private tilskudsberettigede institutioner:
1) gymnasieskoler, 2) studenterkurser, 3) seminarier, 4) selvstændige HF-kurser.
Stk. 2. Amtskommunen betaler tillige  

 undervisningsafgiften for 1) elever, der henvises til optagelse i gymnasieafdelingen ved en privat,  

 tilskudsberettiget gymnasieskole eller en studenterkursusklasse ved et  

 privat, tilskudsberettiget studenterkursus, efter nærmere af  

 undervisningsministeren fastsatte regler og 2) elever i en kursusklasse til højere forberedelseseksamen på private,  

 tilskudsberettigede kursus, der var i virksomhed i undervisningsåret 1976-77,  

 og hvis udgifter ikke afholdes fuldt ud af staten.
 Stk. 3. For elever, der er hjemmehørende i Københavns og Frederiksberg  

 kommuner, ydes de i stk. 1 og 2 nævnte bidrag af kommunen.
