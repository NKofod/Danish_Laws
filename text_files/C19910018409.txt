(Til samtlige dyrlæger) Ved mistanke om og ved forekomst af en række husdyrsygdomme, som er omfattet af den veterinære lovgivning, skal dyrlæger underrette eventuelt tilkalde kredsdyrlægen eller Veterinærdirektoratet med henblik på iværksættelse af diagnostiske undersøgelser og eventuelt sygdomsbekæmpelse.
Landets 12 kredsdyrlæger, der er ansat af Landbrugsministeriet,  

 repræsenterer på lokalt plan Veterinærdirektoratet.
Hver kredsdyrlæge har et  

 særligt geografisk arbejdsområde (amtskommune), men er tillige forpligtet til  

 at udføre opgaver i andre områder ved forekomst af epizootier.
 Opstår behov for tilkald af kredsdyrlæge, rettes henvendelse til den  

 kredsdyrlæge, der er ansvarlig for det område, hvori mistanke om sygdommen er  

 konstateret.
 I tilfælde af afløsning under ferie og sygdom, vil meddelelse om  

 stedfortrædende kredsdyrlæge umiddelbart bliver givet ved telefonbesked eller  

 være tilsendt den enkelte dyrlæge i amtskommunen skriftligt.
 Såfremt den tilkaldte kredsdyrlæge ikke umiddelbart træffes, henvises  

 dyrlægen til at søge kontakt med en af nedenfor anførte kredsdyrlæger eller  

 veterinærinspektører:
 Veterinærdirektoratets cirkulære af 31. juli 1990 angående tilkald af  

 kredsdyrlæger ved mistanke om udbrud af smitsomme husdyrsygdomme m.v.  

 tilbagekaldes hermed.
