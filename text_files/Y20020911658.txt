Moms ved kunstneres salg af egne  

 værker På baggrund af en konkret henvendelse fra et galleri, vil Told- og  

 Skattestyrelsen hermed præcisere regler og praksis vedrørende  

 moms ved kunstneres førstegangssalg af egne kunstgenstande og  

 galleriers salg af kunstneres værker.
Momregistrering Momslovens § 49, stk. 2, nr. 3 fastslår, at kunstneren først  

  har pligt til at lade sig momsregistrere, når salget af egne  

 kunstgenstande i det løbende eller i det foregående  

 kalenderår overstiger 300.000 kr.
 En kunstner kan dog altid vælge at lade sig momsregistrere, selv om  

 salget er mindre end 300.000 kr., jf. momslovens § 50.
Kunstgenstande Momslovens § 69, stk. 4 fastlægger, hvad der forstås som  

 kunstgenstande i momslovens forstand.
En nærmere beskrivelse findes i  

 Momsvejledningen 2001 afsnit R.3.2. Ved kunstgenstande forstås  

 således:
§ 69, stk. 4, nr. 1 Varer henhørende under KN-kode 97 01. Herunder falder malerier,  

 kollager og lign., tegninger og pasteller, der af kunstneren udelukkende er  

 udført i hånden.
Undtaget herfra er bygnings- og maskintegninger  

 samt egne tegninger til industrielle, kommercielle, topografiske eller  

 lignende formål, hånddekorerede industriprodukter, malede  

 teaterkulisser, atelierbagtæpper og lign.
§69, stk. 4, nr. 1 Varer henhørende under KN-kode 97 02. Herunder falder originale  

 stik, tryk og litografier.
Herved forstås et begrænset antal  

 direkte aftryk i sort og hvid eller i farve af én eller flere plader,  

 der af kunstneren udelukkende er udført i hånden.
Det er uden  

 betydning, hvilken teknik og hvilket materiale, kunstneren har anvendt, dog  

 må der ikke være benyttet nogen mekanisk eller fotomekanisk  

 proces.
§69, stk. 4, nr. 2 Skulpturer henhørende under KN-kode 97 03, udført af  

 kunstneren selv, herunder afstøbninger af skulpturer i et antal  

 på højst otte eksemplarer, kontrolleret af kunstneren eller  

 dennes arvinger.
Antallet på otte afstøbninger kan dog  

 overskrides, såfremt afstøbningerne er foretaget før den  

 1. januar 1989, og skulpturen ikke har karakter af en handelsvare.
§69, stk. 4, nr. 3 Tapisserier og vægtekstiler, henhørende under KN-kode 58 05  

 og 63 04, udført i hånden på grundlag af kunstnerens  

 originale tegninger, såfremt der ikke findes mere end otte eksemplarer  

 af hver.
§69, stk. 4, nr. 4 Keramiske unika, udført i hånden af kunstneren og signeret af  

 denne.
Det forhold at kunstneren arbejder ud fra et tema og fremstiller  

 forskellige varianter, fratager ikke nødvendigvis genstandene deres  

 karakter af unika, jf.
TfS 2000, 156.
§69, stk. 4, nr. 5 Emaljearbejder på kobber, udelukkende udført i hånden i  

 et antal på højst otte eksemplarer, som nummereres og signeres  

 af kunstneren eller af kunstnerens atelier, bortset fra bijouterivarer og  

 guld- og sølvsmedearbejder.
 En uddybende forklaring af de nævnte positioner findes i  

 øvrigt i Toldtariffen.
Førstegangssalg - reduceret grundlag Momslovens § 30, stk. 3 bestemmer, at kunstnere eller deres arvinger ved  

 førstegangssalg af kunstnerens egne kunstgenstande, jf. momslovens §  

 69, stk. 4, kan afregne moms på et reduceret grundlag svarende til 20  

 pct. af afgiftsgrundlaget.
 Afgiftsgrundlaget er kunstgenstandens pris uden moms, jf. § 27, stk.  

 1.
 Hvis en kunstgenstand koster 10.000 kr. uden moms bliver momsen  

 derfor:
10.000 kr. x 20% x 25% = 2000 kr. x 25% = 500 kr., Der skal udstedes sædvanlig faktura jf. bestemmelserne i  

 momsbekendtgørelsens kap. 11. Momsbeløbets størrelse  

 skal være angivet på fakturaen.
 Hvis en kunstner leverer andre varer og ydelser ud over salg af egne  

 værker, skal disse leverancer afgiftsberigtiges efter momslovens  

 almindelige bestemmelser og kan således ikke sælges med den  

 særlige kunstnermoms (moms, der er afregnet på det reducerede  

 grundlag).
Førstegangssalg når et galleri medvirker Kunstnere kan sælge egne værker momsfrit eller med  

 kunstnermoms på kunstudstillinger, når salget foregår i  

 kunstnerens eget navn.
Kunstneren kan også foretage førstegangssalg af egne  

 kunstgenstande når et galleri medvirker ved salget, når salget  

 foregår i kunstnerens navn og kunstneren har ejendomsret til  

 kunstgenstanden, indtil salget sker.
Det er således en  

 forudsætning, at galleriet kun medvirker som formidler i forbindelse  

 med salget, og at galleriet har en aftale med kunstneren om salg.
Det er  

 karakteristisk for et sådant salg, at en køber kan rette  

 eventuelle krav i anledning af handlen direkte mod kunstneren.
Fakturaen i  

 forbindelse med salget skal udstedes af kunstneren.
Kunstneren kan også  

 lade galleriet udstede fakturaen i kunstnerens  navn, jf. momslovens § 52,  

 stk.1. Det skal fremgå af fakturaen, at salget sker i kunstnerens navn  

 og for kunstnerens regning.
Fakturaen skal således udstedes på  

 kunstnerens fakturapapir, hvor kunstnerens navn, adresse og CVR nr.  

 fremgår.
Hvis kunstneren udstiller flere steder på samme tid og  

 overlader det til gallerierne at udstede faktura på kunstnerens  

 fakturapapir, kan der lægges en serie af fakturablanketter med  

 fortløbende nummerering i hvert galleri.
Fakturering sker altid  

 på kunstnerens ansvar.
Galleriets leverance til kunstneren Galleriet skal betale moms efter lovens almindelige regler af  

 formidlingshonoraret (provisionen). Galleriet anses nemlig for at have  

 leveret en ydelse til kunstneren i form af lokaler, bistand med salg m.v.  

 Dette er en  momspligtig ydelse, jf. momslovens § 4, for hvilken galleriet  

 skal udstede en faktura med moms til kunstneren.
Fradragsret hos kunstneren Hvis kunstneren er momsregistreret, kan kunstneren fratrække  

  udgiften til betaling af momsen til galleriet ligesom momsen af sine andre  

 erhvervsmæssige indkøb efter bestemmelserne i momslovens §§  

 37-38 og § 42.
Kommissionssalg Hvis et galleri eller en kunsthandler sælger en kunstgenstand ved et  

 kommissionssalg, skal der beregnes moms af den fulde salgspris, jf.  

 momslovens § 4, stk. 3, nr.1. Ved kommissionssalg indgår galleriet  

 handlen i eget navn og for kunstnerens regning efter bemyndigelse fra  

 kunstneren.
Det er, jf. kommissionslovens § 56, karakteristisk for et  

 kommissionssalg, at køberen af kunstgenstanden skal rette eventuelle  

 krav i anledning af handlen mod galleriet  og ikke mod kunstneren.
