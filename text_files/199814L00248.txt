Betænkning afgivet af  

 Arbejdsmarkedsudvalget den 2. december 1998 Betænkning over Forslag til lov om ændring af lov om en  

 aktiv arbejdsmarkedspolitik (Tidlig aktivering m.v.) Udvalget har behandlet lovforslaget i en række  

 møder og har herunder stillet spørgsmål til  

 arbejdsministeren, som denne har besvaret skriftligt.
En række af disse  

 spørgsmål og arbejdsministerens svar herpå er optrykt som  

 bilag til betænkningen.
Herudover er optrykt forligsteksten  

 vedrørende de tre lovforslag, der indgår i arbejdsmarkedsformen,  

 fase III, november 1998.
 Endvidere har udvalget modtaget  

 skriftlige og/eller mundtlige henvendelser fra:
Amtsrådsforeningen i Danmark, Kommunernes  

 Landsforening, Københavns Kommune og Frederiksberg Kommune, Brøsted, Jens, København, Chaufførernes Fagforening København, Christensen, Svend, Ålsgårde, Dansk Musiker Forbund, Dansk Skuespillerforbund, De lollandske kommuner, Fabriks- og Specialarbejdernes Forbund  

 København, Havnearbejdernes Forretningsudvalg, HK, Jord- og Betonarbejdernes Fagforening, Landsforbundet af Voksen- og Ungdomsundervisere, LO Århus, Magistrenes Arbejdsløshedskasse i Danmark, Murersvendenes Fagforening, Nævnet for Etnisk Ligestilling, Olsen, Margit Olmütz, Nysted, SFA DJØF, SID, Nordjyllands Amt, SID, Silkeborg, Socialpædagogernes Landsforbund og Ældre Sagen.
 Der er af arbejdsministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Under de politiske forhandlinger har der været rejst  

 spørgsmål vedrørende bestemmelsen i § 28 (jf.  

 § 1, nr. 15) om handlingsplan til ledige, der har opbrugt deres adgang  

 til 6 ugers selvvalgt uddannelse.
Arbejdsministeren har oplyst, at arbejdsformidlingen efter  

 bestemmelsen i § 28, stk. 2, har pligt til at vurdere ønsker  

 fra ledige i dagpengeperioden om supplerende uddannelse ud over de 6 uger.
I  

 vurderingen af, om der skal udarbejdes en handlingsplan med henblik på  

 yderligere uddannelse, skal arbejdsformidlingen tage udgangspunkt i den  

 lediges ønsker og forudsætninger på baggrund af konkrete  

 behov for opkvalificering inden for områder på arbejdsmarkedet  

 med behov for arbejdskraft.
Det fremgår af »Fælleskonklusionspapir fra  

 underudvalget om fælles retningslinjer for 3. fase af  

 arbejdsmarkedsreformen« af 29. september 1998, at »Jobrotation defineres som  

 et selvstændigt redskab i den aktive arbejdsmarkedspolitik på  

 baggrund af forslag fra den nedsatte arbejdsgruppe«.
Det fremgår  

 endvidere, at »der etableres kombinerede forløb af uddannelse og  

 jobtræning/praktik, som afvikles i virksomhederne.
Der søges  

 tilvejebragt et grundlag for kombinationsforløb.« Arbejdsministeren har oplyst, at forslagene fra  

 arbejdsgruppen om forenkling af jobrotation er genstand for nærmere  

 undersøgelse og overvejelse, herunder af de EU-retlige aspekter.
Det  

 undersøges samtidig, om der kan tilvejebringes et grundlag for  

 kombinationsforløb.
Der må også i dette tilfælde  

 foretages en vurdering af de EU-retlige aspekter.
Udmøntning sker  

 efter aftale med Venstre, Det Konservative Folkeparti, Centrum-Demokraterne  

 og Kristeligt Folkeparti.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer af udvalget) lovforslaget  

 til vedtagelse med de af arbejdsministeren stillede  

 ændringsforslag.
 Et mindretal inden for flertallet (Venstres og Det Konservative  

 Folkepartis medlemmer af udvalget) finder, at den reform af arbejdsmarkedet,  

 som kommer til udtryk i de tre lovforslag L 30, L 31 og L 32, er et vigtigt  

 skridt i retning af, at flere kommer i beskæftigelse gennem et  

 smidigere dagpengesystem, og at virksomhederne får den  

 nødvendige arbejdskraft for derved at undgå flaskehalse på  

 arbejdsmarkedet.
 Lovforslagene bygger på aftalen med arbejdsmarkedets  

 parter, og det har været magtpåliggende for Venstre og Det  

 Konservative Folkeparti at sikre, at lovforslagene lever op til intentionerne  

 bag og ordlyden af aftalen.
 Venstre og Det Konservative Folkeparti har ligeledes  

 bestræbt sig på at sikre de regionale arbejdsmarkedsråd  

 størst mulig indflydelse på den daglige administration.
 Venstre og Det Konservative Folkeparti skal på denne  

 baggrund understrege ordlyden af notatpapiret mellem Socialdemokratiet, Det  

 Radikale Venstre, Venstre, Det Konservative Folkeparti, Centrum-Demokraterne  

 og Kristeligt Folkeparti fra november 1998. Venstre og Det Konservative  

 Folkeparti har ligeledes noteret sig, jf. arbejdsministerens svar på  

 spørgsmål 38 til L 31, at ministeren med de stillede  

 ændringsforslag sikrer, at indfasningen af arbejdsmarkedsreformen kan  

 ske i det beskrevne tempo, og samtidig garanterer den forudsatte kvalitet i  

 de forskellige aktiveringsformer.
Et andet mindretal inden for flertallet (Kristeligt Folkepartis medlem af  

 udvalget) kan tilslutte sig arbejdsmarkedsreformen som udtrykt i de tre  

 lovforslag L 30, L 31 og L 32 og finder det positivt, at reformen giver  

 mulighed for, at flere ledige, herunder unge, bliver hurtigere aktiveret med  

 henblik på varig beskæftigelse.
Det er vigtigt for de ledige at  

 blive hjulpet ud af ledighedssituationen, og det er vigtigt at undgå  

 flaskehalse på arbejdsmarkedet.
 Kristeligt Folkeparti understreger ordlyden af  

 notatpapiret mellem Socialdemokratiet, Det Radikale Venstre, Venstre, Det  

 Konservative Folkeparti, Centrum-Demokraterne og Kristeligt Folkeparti fra  

 november 1998 og lægger i særlig grad vægt på  

 formuleringen om, at der skal nedsættes en arbejdsgruppe, som skal  

 overveje, om en ændring af opgørelse af ledigheden kan  

 løse problemer for personer med løs tilknytning til  

 arbejdsmarkedet.
 Kristeligt Folkeparti udtrykker endvidere tilfredshed med,  

 at det i finanslovsforliget er aftalt, at de 50-59-årige ikke mister  

 retten til efterløn, selv om de mister retten til dagpenge,  

 såfremt de i øvrigt opfylder betingelserne for  

 efterløn.
 Kristeligt Folkeparti noterer sig, at arbejdsministeren i  

 besvarelsen af spørgsmål 38 til L 31 vurderer, at  

 arbejdsmarkedsreformen kan gennemføres i det beskrevne tempo, samtidig  

 med at den forudsatte kvalitet i de forskellige aktiveringsformer sikres.
 Endelig bemærker Kristeligt Folkeparti med  

 tilfredshed, at der ved 1. behandling var bred forståelse blandt  

 Folketingets partier for, at dagpengeperiodens længde må  

 revurderes, såfremt der sker en stigning i ledigheden.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Mindretallet kan dog stemme for de af mindretallet stillede og de  

 af arbejdsministeren under nr. 2-5, 8-11, 13, 14, 16, 17 og 19-21 stillede  

 ændringsforslag.
En del af mindretallet (Socialistisk Folkepartis medlem af  

 udvalget) finder, at der er behov for en styrket indsats over for de svage  

 grupper i dagpengesystemet.
Det økonomiske opsving og den hidtidige  

 aktive arbejdsmarkedspolitik har ikke tilsammen formået at hjælpe  

 alle de ledige ud af arbejdsløsheden.
Tværtimod er det blevet  

 stadig tydeligere, at der er brug for en langt mere individuelt tilpasset,  

 fremrykket og kvalitativt bedre indsats.
Denne indsats kan bl.a. bygge  

 på en øget inddragelse af a-kasserne.
Samtidig er der brug for  

 en væsentlig mere udbygget og socialt ansvarlig indsats fra private og  

 offentlige arbejdsgivere med henblik på at skabe  

 jobtræningstilbud med efterfølgende ordinært arbejde,  

 bl.a. gennem uddannelsesplanlægning, jobrotation m.m.
 Derimod var og er der ikke brug for mere kontrol og pisk  

 til de arbejdsløse, som formanden for LO, Hans Jensen, så  

 rigtigt udtrykte det, før han gik til trepartsforhandlinger.
Lovforslaget rummer desværre kun på enkelte  

 punkter skridt i denne retning.
Det gælder fremrykningen af aktivering  

 af voksne ledige, en forstærket indsats ud fra individuelle kriterier i  

 den tidlige fleksible indsats, en styrket indsats for svage ledige og  

 iværksættelsen af nye initiativer via særlige bevillinger  

 til arbejdsmarkedsrådene.
Lovforslaget mangler derimod helt den udbygning af  

 arbejdsgivernes sociale ansvar, som er en afgørende forudsætning  

 for at give den fremrykkede aktivering perspektiv og effekt for de  

 arbejdsløse.
End ikke trepartsaftalens uklare  

 hensigtserklæringer på dette område er omsat til  

 forpligtende lovgivning.
Dermed forsøger lovforslaget at gå  

 fremad på ét ben.
 Efter Socialistisk Folkepartis opfattelse burde alle  

 virksomheder, offentlige som private, forpligtes til at sikre alle  

 medarbejdere efteruddannelse gennem en uddannelses- og  

 personaleplanlægning koblet sammen med gode jobrotationsordninger.  

 Herigennem kunne det sikres, at virksomhedernes arbejdskraft blev  

 opkvalificeret, og samtidig kunne der skabes ordinære job til  

 arbejdsløse.
 Socialistisk Folkeparti ønsker også  

 indført en ordning, som vil øge de private virksomheders  

 incitament til at bidrage til jobskabelse, efter principper, som svarer til  

 arbejdsgivernes elevrefusion (AER). Til gengæld skal der så ydes  

 tilskud til de arbejdsgivere, der ansætter folk i et aktiveringsjob med  

 garanti for efterfølgende ordinær beskæftigelse i mindst  

 seks måneder.
Socialistisk Folkeparti ønsker, at det offentlige  

 stopper trafikken med at omdanne ordinære job til aktiveringsjob,  

 puljejob og fleksjob.
Det offentlige skal i stedet gå den modsatte vej  

 og afvikle støttede job til fordel for ordinære arbejdspladser.  

 Det må ligeledes sikres, at folk i aktiveringsjob, puljejob og fleksjob  

 sikres af overenskomstmæssige og faglige rettigheder.
 Dette vil Socialistisk Folkeparti senere fremsætte  

 beslutningsforslag om.
 Socialistisk Folkeparti vender sig skarpt mod alle de  

 initiativer til øget kontrol og skærpede restriktioner over for  

 de ledige:
forringelse for unge ledige med en kompetencegivende uddannelse, nedprioriteringen af hensynet til den lediges egne ønsker ved  

 afgivelse af aktiveringstilbud, muligheden for at lade sprogtest/evaluering af danskundervisning for  

 ledige med anden etnisk baggrund end dansk indgå som element i en  

 rådighedsvurdering.
 En anden del af mindretallet (Enhedslistens medlem af udvalget) finder, at  

 arbejdsmarkedsstramninger grundlæggende bygger på den misvisende  

 forudsætning, at Danmark vil opleve økonomisk opsving og  

 stigende beskæftigelse i mange år frem.
 Forkortelsen af dagpengeperioden skaffer ikke i sig selv  

 en eneste arbejdsplads, men kan i værste fald betyde en større  

 udstødning fra a-kasserne og dermed tilknytning til  

 arbejdsmarkedet.
 Den manglende sikring af de 50-54-årige, så de  

 fremover kan risikere at ryge på bistandshjælp, er en asocial  

 stramning, som ikke skaffer denne gruppe bedre muligheder på et  

 arbejdsmarked præget af aldersdiskrimination.
 Den særligt fremrykkede aktivering på lavere  

 sats for unge under 25 år er en stærk diskriminerende  

 foranstaltning, der ikke tjener noget beskæftigelsesmæssigt  

 formål.
Den fremrykkede mulighed for tilbud er positiv, men  

 Enhedslisten har grund til at frygte, at manglende ressourcer og satsningen  

 på kvantitet frem for kvalitet reelt bliver »aktivering for  

 aktiveringens egen skyld«.
Enhedslisten vender sig imod de  

 perspektivløse puljejob, som fastholder folk i ledighed og fratager  

 dem deres overenskomstmæssige og faglige rettigheder.
 Ved at fremrykke aktiveringen skaber man desuden nogle  

 uhensigtmæssige problemer for folk med løsarbejde eller bare  

 mindre fast ansættelse - disse er slet ikke løst  

 tilstrækkeligt, selv om referenceperioden er gjort længere.
Lovforslagene indeholder en begrænsning af lediges  

 mulighed for at søge uddannelse efter eget valg, idet den skæres  

 ned fra 52 uger til 6 uger.
Og den kan ikke bruges i aktivperioden - dvs. kun  

 inden for det første år.
De arbejdsløse har brug for  

 uddannelse - loven er derfor et skridt i den gale retning.
 Enhedslisten er modstander af, at korte sygdomsperioder nu  

 skal gælde som arbejdsløshed.
Enhedslisten finder, at virksomhedernes vilje til at sikre medarbejderne systematisk efter-  

 og videreuddannelse er uhyre ringe, jobrotationen på det private arbejdsmarked er gået i  

 stå, der trods arbejdsgivernes vedvarende påstande om begyndende  

 flaskehalse oprettes alt for få praktikpladser inden for  

 erhvervsuddannelserne, og at arbejdsgiverne konsekvent unddrager sig ethvert medansvar for at  

 integrere langtidsledige og medlemmer med særlige problemer på  

 arbejdsmarkedet.
 Disse alvorlige problemer forholder arbejdsmarkedsreformen  

 sig ikke til, og derfor kan Enhedslisten ikke stemme for.
Ændringsforslag Til § 1 Af	arbejdsministeren, tiltrådt af et flertal  

 (udvalget med undtagelse af SF og EL):
 1) Efter nr. 6 indsættes som nye numre:
 »01. I § 17, stk. 2, indsættes som 3.  

 pkt.:
»For unge under 25 år, der er optaget i en  

 arbejdsløshedskasse i henhold til § 41, stk. 1, nr. 3, litra  

 b, i lov om arbejdsløshedsforsikring m.v., udgør  

 uddannelsesgodtgørelsen dog 82 pct. af højeste dagpenge.« 02. I § 17, stk. 6, indsættes efter  

 »arbejdsformidlingen«: »og arbejdsløshedskasserne«.
 03. § 17, stk. 7, 1. pkt., affattes  

 således:
»Ledige under 25 år omfattet af § 32 a og  

 § 32 c har ved deltagelse i tilbud om uddannelse, bortset fra  

 uddannelser, der berettiger til uddannelsesstøtte fra statens  

 uddannelsesstøtte, og uddannelser, der berettiger til optagelse i en  

 arbejdsløshedskasse, jf. § 41 i lov om  

 arbejdsløshedsforsikring m.v., ret til det i stk. 2 nævnte  

 beløb for unge henholdsvis uden og med en kompetencegivende  

 uddannelse.«« Af	arbejdsministeren, tiltrådt af udvalget:
 2) I den under nr. 9 foreslåede affattelse af  

§ 19 a, stk. 1, udgår »særlige«.
3) I den under nr. 10 foreslåede ændring af  

§ 23, stk. 3, indsættes efter »lov om  

 arbejdsløshedsforsikring m.v.«: », og som ikke efter uddannelsens  

 afslutning har haft 52 ugers beskæftigelse inden for de sidste 3  

 år, jf. § 53, stk. 2, litra a, i lov om  

 arbejdsløshedsforsikring m.v.« 4) I den under nr. 12 foreslåede ændring af  

§ 24 a, stk. 5, 1. pkt., indsættes efter »lov om  

 arbejdsløshedsforsikring m.v.«: », og som ikke efter uddannelsens  

 afslutning har haft 52 ugers beskæftigelse inden for de sidste 3  

 år, jf. § 53, stk. 2, litra a, i lov om  

 arbejdsløshedsforsikring m.v.« 5) I den under nr. 13 foreslåede ændring af  

§ 27, stk. 2, ændres », i et puljejob eller er i  

 jobtræning hos offentlige arbejdsgivere i aktivperioden« til: », i et  

 puljejob, i jobtræning hos offentlige arbejdsgivere i aktivperioden  

 eller deltager i en uddannelse efter § 19 a uden en  

 handlingsplan«.
 Af	arbejdsministeren, tiltrådt af et flertal  

(udvalget med undtagelse af SF og EL):
 6) Efter nr. 13 indsættes som nyt nummer:
»04. § 27 a ophæves.« 7) Efter nr. 14 indsættes som nyt nummer:
 »05. Efter § 27 b indsættes som nyt kapitel med  

 tilhørende paragraf:
»Kapitel 10 a Iværksættelse af særlige  

 initiativer § 27 c.
Arbejdsministeren kan fastsætte regler for  

 iværksættelse af nye og videreførelse eller  

 permanentgørelse af særlige initiativer i  

 arbejdsmarkedsindsatsen rettet mod en løsning af manglende  

 arbejdskraft på enkelte områder på arbejdsmarkedet.
Stk. 2. Arbejdsministeren indhenter en udtalelse fra  

 Landsarbejdsrådet før iværksættelse af de i  

 stk. 1 nævnte initiativer.«« Af	arbejdsministeren, tiltrådt af udvalget:
 8) I den under nr. 16 foreslåede affattelse af  

§ 29 udgår »særlige«.
 9) I den under nr. 20 foreslåede ændring af  

§ 32 b, stk. 1, ændres »kapitlerne 5-7 og 9-10« til:  

 »kapitlerne 3, 5-7 og 9 og 10«.
 10) Efter nr. 20 indsættes som nyt nummer:
»06. § 32 b, stk. 2 og 3,  

 ophæves.« 11) I den under nr. 21 foreslåede affattelse af  

§ 32 c ændres »kapitlerne 5-7 og 9-10« til: »kapitlerne 3,  

 5-7 og 9 og 10«.
 Af	arbejdsministeren, tiltrådt af et flertal  

(udvalget med undtagelse af SF og EL):
 12) Efter nr. 21 indsættes som nyt nummer:
»07. I § 32 d, stk. 2, indsættes efter  

 »arbejdsformidlingen«: »og arbejdsløshedskasserne«, og efter  

 »§ 32 a« indsættes: »eller har fået tilbud om uddannelse  

 efter § 32 c«.« Af	arbejdsministeren, tiltrådt af udvalget:
 13) Nr. 24 affattes således:
 »24. I § 34, stk. 1, indsættes efter 1. pkt.  

 som nyt punktum:
»Til ledige under 25 år, der er optaget i en  

 arbejdsløshedskasse i henhold til § 41, stk. 3, litra b, i  

 lov om arbejdsløshedsforsikring m.v., og som ikke efter uddannelsens  

 afslutning har haft 52 ugers beskæftigelse inden for de sidste 3  

 år, jf. § 53, stk. 2, litra a, i lov om  

 arbejdsløshedsforsikring m.v., må ydelsen ikke overstige 82 pct.  

 af højeste dagpenge.«« 14) Nr. 26 affattes således:
 »26. I § 34, stk. 2, indsættes efter 1. pkt.  

 som nyt punktum:
»Til ledige under 25 år, der er optaget i en  

 arbejdsløshedskasse i henhold til § 41, stk. 1, nr. 3, litra  

 b, i lov om arbejdsløshedsforsikring m.v., og som ikke efter  

 uddannelsens afslutning har haft 52 ugers beskæftigelse inden for de  

 sidste 3 år, jf. § 53, stk. 2, litra a, i lov om  

 arbejdsløshedsforsikring m.v., udgør beløbet 82 pct. af  

 højeste dagpenge.«« Af	et mindretal (SF og EL):
 15) Efter nr. 29 indsættes som nyt nummer:
 »08. Efter § 34 a indsættes i kapitel 12 a som ny  

 paragraf:
»§ 34 c.
Havnearbejdere, lastoptagere og  

 lignende, der i dagpengeperioden, jf. § 52 a, stk. 1, og § 55,  

 stk. 1, i lov om arbejdsløshedsforsikring m.v., 1)	har haft mindst 650 timers beskæftigelse, 2)	har modtaget supplerende dagpenge, jf. § 59 i lov om  

 arbejdsløshedsforsikring m.v., i mindst 26 uger og 3)	har haft ordinær beskæftigelse inden for deres fag de  

 seneste 26 uger, har ved overgangen til aktivperioden, jf. § 52 a, stk. 2, og  

 § 55, stk. 2, ret til tilbud om aktivering.
Stk. 2. Havnearbejderen, lastoptageren eller lignende skal ved  

 udarbejdelsen af den individuelle handlingsplan eller uddannelsesplan forud  

 for overgangen til aktivperioden meddele arbejdsformidlingen, om retten til  

 tilbud ønskes benyttet.«« Af	arbejdsministeren, tiltrådt af udvalget:
 16) Nr. 31 affattes således:
 »31. § 38, stk. 4, affattes således:
»Stk. 4. (Amts)kommunen kan formidle arbejde til personer, der  

 modtager eller søger støtte efter lov om aktiv socialpolitik,  

 til førtidspensionister, til personer med fysisk eller psykisk  

 handicap eller særlige sociale problemer, jf. lov om social  

 service.«« 17) Efter nr. 33 indsættes som nyt nummer:
»09. I § 50, stk. 4, indsættes efter  

 »Finansministeriet«: », 1 repræsentant for  

 Socialministeriet«.« Af	et mindretal (SF og EL):
Til § 2 18) Datoen »1. januar« ændres til: »1. april«.
 Af	arbejdsministeren, tiltrådt af udvalget:
Til § 3 19) I stk. 1, ændres »inden for 9 måneder  

 regnet fra lovforslagets fremsættelse« til: »inden for 18 måneder  

 regnet fra den 8. oktober 1998«.
 20) I stk. 2, ændres »lovens fremsættelse«  

 til: »den 8. oktober 1998«.
 21) Stk, 4, 1. pkt., udgår.
Bemærkninger Til nr. 1 Ad nr. 01 Forslaget er en følge af  

 Fælleskonklusionspapiret af 29. september 1998 og aftalen mellem  

 regeringspartierne, V, KF, CD og KRF, hvorefter uddannelsesgodtgørelse  

 til unge med en kompetencegivende uddannelse skal være på 82 pct.  

 af højeste dagpenge.
Ad nr. 02 Forslaget er et led i indsatsen med opfølgning over  

 for ledige, der sygemeldes under deltagelse i uddannelse.
Forslaget betyder,  

 at der bliver hjemmel til at pålægge uddannelsesinstitutionerne  

 at underrette og afgive oplysninger til arbejdsløshedskassen, hvor der  

 efter gældende regler alene skal gives oplysninger til  

 arbejdsformidlingen.
 Forslaget betyder, at det bliver muligt hurtigere at  

 følge op over for ledige, der sygemeldes under deltagelse i  

 uddannelse, idet arbejdsformidlingen og a-kassen, evt. i samarbejde med  

 kommunen, skal vurdere, om sygemeldingen giver grundlag for en særlig  

 indsats over for den ledige.
Ad nr. 03 Forslaget betyder, at unge, der er omfattet af § 32  

 c, ligesom unge, der er omfattet af 32 a, sikres en ydelse under uddannelse,  

 svarende til uddannelsesgodtgørelsen nævnt i § 17,  

 stk. 2, for unge med en kompetencegivende uddannelse, i de situationer,  

 hvor der til uddannelsen er knyttet en lovbestemt ydelse, der er mindre end  

 uddannelsesgodtgørelsen.
Til nr. 2 Der er tale om en redaktionel ændring med henblik  

 på at tydeliggøre bestemmelsen.
Til nr. 3, 4, 13 og 14 Med ændringsforslagene præciseres det, at  

 unge, der har en kompetencegivende uddannelse, men også opfylder det  

 almindelige beskæftigelseskrav i arbejdsløshedsforsikringslovens  

 § 53, stk. 2, litra a, (beskæftigelse i fagets fulde,  

 sædvanlige arbejdstid i mindst 52 uger inden for de sidste 3 år)  

 ikke er omfattet af bestemmelsen om, at ydelsen under aktivering svarer til  

 dimittendsatsen.
Til nr. 5 Ændringsforslaget betyder, at der også bliver  

 hjemmel til at yde befordringsgodtgørelse til ledige, der uden en  

 handlingsplan deltager i de erhvervsrettede uddannelsesforløb, som  

 arbejdsmarkedsrådene kan indgå aftale med  

 uddannelsesinstitutionerne om, jf. forslaget til § 19 a.
Til nr. 6 Bestemmelsen om regler for refusion af kommunernes  

 lønudgifter ved udvidelse af antallet af ansatte inden for kommunernes  

 ældreservice kom ind i loven i december 1994 og blev afløst af  

 puljejobordningen, der trådte i kraft den 1. januar 1996. Der  

 har ikke siden udgangen af 1995 kunnet ske ansættelser efter  

 bestemmelsen.
Det forslås derfor, at bestemmelsen ophæves.
Til nr. 7 Forslaget giver hjemmel til, at arbejdsministeren på  

 landsplan kan iværksætte nye og videreføre eller  

 permanentgøre eksisterende særlige initiativer på  

 flaskehalsområdet.
 Det er hensigten at anvende bemyndigelsen på  

 initiativer, der har samme særlige karakter som f.eks.  

 voksenlærlingeordningen og særlige IT-uddannelsesforløb  

 for højtuddannede.
 Den regionale indsats vil fortsat bestå i  

 målrettede initiativer rettet mod løsning af regionale problemer  

 på arbejdskraft med brug af de redskaber, som AF har til  

 rådighed, herunder uddannelsesinitiativer, rotationsprojekter m.v.
 Arbejdsministeren skal forud for sådanne  

 særlige initiativer indhente en udtalelse fra Landsarbejdsrådet  

 samt drøfte initiativerne med V, KF, CD og KRF.
Til nr. 8 Ændringsforslaget er en konsekvens af  

 ændringsforslag nr. 2.
Til nr. 9 og 11 Af lovforslaget fremgår det, at alle tilbud om  

 aktivering skal kunne anvendes for unge omfattet af § 32 b og § 32  

 c.
Med ændringsforslagene sikres dette, idet det herefter også  

 bliver muligt at anvende kapitel 3, Information og vejledning.
Til nr. 10 Der er tale om en konsekvensændring, idet  

 bestemmelserne er blevet overflødige i forbindelse med, at  

 aktivperioden for ledige under 25 år er fremrykket til efter 6  

 måneders ledighed.
Herefter foregår aktivering efter de generelle  

 regler, der er fastsat i lovens kapitel 12.
Til nr. 12 Ændringsforslaget er identisk med det under  

 ændringsforslag nr. 1 foreslåede nr. 02.
Til nr. 15 Ændringsforslaget indebærer, at  

 havnearbejdere, lastoptagere og andre, som opfylder de opregnede betingelser  

 i stk. 1, har ret til tilbud om aktivering ved overgangen til  

 aktivperioden, men de får adgang til at fravælge pligten til  

 aktivering ved den forudgående vejledningssamtale.
Til nr. 16 Der er tale om en redaktionel ændring, idet  

 bestemmelsen herved bringes helt i overensstemmelse med den tidligere  

 bestemmelse og omfatter de samme persongrupper.
Til nr. 17 Ændringsforslaget betyder, at Socialministeriet  

 bliver tilforordnet Landsarbejdsrådet.
Herved bliver der mulighed for  

 en større grad af samarbejde om arbejdsmarkeds- og socialpolitikken.  

 Arbejdsministeriet er ligeledes blevet repræsenteret i Det Centrale  

 Koordinationsudvalg.
Til nr. 18 Ændringsforslaget udskyder lovens ikrafttræden  

 til den 1. april 1999.
 Ændringsforslaget er stillet i forlængelse af  

 Folketingets lovkvalitetskonference, hvor der bl.a. blev ytret ønske  

 om bedre tid til implementering af lovgivning, således at  

 administrative fejl kunne undgås.
Lovforslagene har været til høring i  

 Landsarbejdsrådet og adskillige a-kasser, der har påpeget  

 fortolkningsmuligheder i bestemmelserne.
A-kasserne, som ikke bare skal  

 administrere lovgivningen, men også vejlede deres medlemmer, har brug  

 for tid til at sætte sig ind i ændringerne, som lovforslaget  

 indeholder.
Ud over lovforslaget, som er fremsat den 8. oktober 1998, har  

 arbejdsministeren stillet omfattende ændringsforslag den 1. december  

 1998, og betænkningen afgives den 2. december.
Det levner ingen  

 mulighed for hverken Landsarbejdsrådet eller a-kasserne til at forholde  

 sig til de yderligere ændringer.
Inden bekendtgørelser og cirkulærer er  

 udarbejdet, er der yderligere gået tid, og resultatet er, at a-kasserne  

 skal administrere og vejlede i en lovgivning, de ikke kender til bunds.
En  

 frist fra vedtagelse til ikrafttræden på 3 måneder er det  

 minimum, der skal til for en kvalificeret implementering af lovgivningen.
Til nr. 19 og 20 Der er alene tale om en præcisering af teksten, idet  

 datoen for lovforslagets fremsættelse nu indsættes i  

 lovteksten.
Til nr. 21 De nærmere bestemmelser om overflytning fra  

 dagpengeperioden til aktivperioden indsættes i ændringsforslaget  

 til lov om arbejdsløshedsforsikring m.v.
L 32, hvorfor bestemmelsen i  

 1. pkt. udgår.
Carsten Hansen (S)  

  Poul Erik Dyrlund (S) fmd.  

  Bjarne Laustsen (S)    Anne-Marie Meldgaard (S)  

  Ole Vagn Christensen (S)  

 Ole Sohn (SF) nfmd.    Susanne Clemensen (CD)  

    Anders Samuelsen (RV)    Jette Gottlieb (EL)  

  Charlotte Antonsen (V)    Eva Kjer Hansen (V)  

 Ulla Tørnæs (V)    Jens Vibjerg (V)  

  Knud Erik Kirkegaard (KF)    Bendt Bendtsen (KF)  

  Mogens Andreasen (DF)    Ole M.
Nielsen (KRF) Fremskridtspartiet havde ikke medlemmer i udvalget.
Bilag I Nogle af udvalgets spørgsmål til  

 arbejdsministeren og dennes svar herpå Spørgsmål nr. 9:
Vil ministeren redegøre for, hvilke nærmere  

 regler ministeren påtænker at fastsætte for den  

 særskilte bevilling, afgrænset fra aktivbevillingen, som  

 arbejdsmarkedsrådene kan administrere, jf. § 1, nr. 35? Svar:
 Det fremgår af bemærkningerne til  

 lovforslaget, at det er hensigten med den særskilte bevilling, at  

 arbejdsmarkedsrådene kan anvende midlerne forholdsvis frit til f.eks.  

 nyskabende og offensive initiativer.
Der vil derfor ikke blive udarbejdet en særlig  

 bekendtgørelse med konkrete retningslinjer for midlernes anvendelse.
I  

 stedet fastlægges nogle overordnede rammer, der udmeldes til de enkelte  

 arbejdsmarkedsråd af Arbejdsmarkedsstyrelsen.
I styringen af puljen forventes indført en  

 retningslinje om, at de regionale arbejdsmarkedsråd i forbindelse med  

 plan- og budgetplanlægningen for det kommende finansår skal  

 beskrive de enkelte projekter, den øremærkede pulje vil blive  

 anvendt til.
Hvert forslag skal indeholde en begrundelse for, at aktiviteten  

 opfylder lovens krav om særlige initiativer med henblik på at  

 sikre et vefungerende arbejdsmarked inden for det arbejdsmarkedspolitiske  

 område, samt overvejelser om aktivitetens arbejdsmarkedspolitiske  

 effekter.
Midlerne vil ikke kunne anvendes til finansiering af  

 udgifter knyttet til arbejdsformidlingens ordinære drift, men for  

 eksempel gerne til samfinansierede initiativer, hvor blandt andet parterne i  

 de regionale arbejdsmarkedsråd kan bidrage.
Der må dog ikke  

 indgå midler fra andre offentlige støtteordninger.
 Spørgsmål nr. 38:
Er det efter ministerens opfattelse muligt at indfase  

 arbejdsmarkedsreformen i det i lovforslagene beskrevne tempo og samtidig  

 sikre den forudsatte kvalitet i de forskellige aktiveringsformer? Svar:
 Idet jeg skal henvise til besvarelsen af  

 spørgsmål nr. 36 kan jeg oplyse, at regeringen vil  

 fremsætte et ændringsforslag, som indebærer en ændret  

 model for indfasningen af og fremrykningen af aktivperioden fra 1999.
Det er min opfattelse, at der med lovforslagene til 3.  

 fase af arbejdsmarkedsreformen er tale om en reform, som fokuserer på  

 kvalitet og målrettethed i den arbejdsmarkedspolitiske indsats.
For  

 blot at nævne nogle af de indsatsområder, som vil blive styrket  

 med reformen, kan jeg pege på det styrkede kontaktforløb i  

 forhold til de ledige, en hurtigere og bedre grundregistrering, særlige  

 initiativer og samarbejde i forhold til de svagere ledige samt en styrket  

 indsats i forhold til de over 50-årige.
 Samtidigt fokuseres med reformen i yderligere grad  

 på sammenhængen mellem aktiveringsindsatsen og den ordinære  

 indsats og på nødvendigheden af en aktiveringsindsats, som har  

 tæt tilknytning til behovene på de regionale arbejdsmarkeder.  

 Hensigten er således en tidligere og mere individuelt tilpasset indsats  

 målrettet mod arbejdsmarkedets behov, og målene er at skabe det  

 bedst mulige grundlag for at forebygge langtidsledighed samt skabe de bedst  

 mulige betingelser for ordinær beskæftigelse, dvs. gennem effekt  

 af aktiveringsindsatsen og kvalitet i tilbudene.
 Som nævnt vil der blive fremsat et  

 ændringsforslag, som indebærer en ændret model for  

 fremrykningen af aktivperioden fra 1999. Med denne model gennemføres  

 fremrykningen af aktiveringsindsatsen i et lidt langsommere tempo i forhold  

 til modellen i de fremsatte lovforslag, dog fortsat således, at ledige  

 vil blive omfattet af ret og pligt til tilbud i aktivperioden efter et  

 års ledighed, når fremrykningen er fuldt gennemført.
 Den ændrede model vil samtidig betyde en mindre  

 administrativ merbelastning af AF-regionerne i forhold til modellen i de  

 fremsatte lovforslag.
 Det er min klare opfattelse, at det er muligt at  

 gennemføre en gradvis fremrykning af aktiveringsindsatsen gennem de  

 kommende par år, samtidig med at der sikres kvalitet i og effekt af  

 aktiveringsindsatsen i henhold til intentionerne bag reformen.
 Spørgsmål 41:
Ministeren bedes oplyse, hvorledes han vil sikre  

 opnåelse af det måltal for antallet af  

 voksenlærlingepladser, som fremgår af  

 fælleskonklusionspapiret.
Herunder bedes det oplyst, hvilke  

 incitamenter (»pisk« og »gulerod«) ministeren overvejer at give  

 arbejdsgiverne.
 Svar:
Med henvisning til besvarelsen af spørgsmål  

 nr. 40 kan jeg oplyse, at der siden voksenlærlingeordningens  

 indførelse er indgået et meget stort antal  

 voksenlærlingeaftaler.
Den oprindelige målsætning om at  

 indgå i alt 2.000 voksenlærlingeaftaler inden år 2000 er  

 således for længst indfriet.
Jeg kan oplyse, at ordningen er  

 meget populær i AF-regionerne, og man vurderer ordningen som et  

 målrettet redskab i forbindelse med at modvirke flaskehalsproblemer  

 på det private arbejdsmarked.
Og tallene viser også, at ordningen  

 er populær i virksomhederne.
Erfaringerne med ordningen viser  

 således, at der ikke er behov for justeringer af den gældende  

 tilskudsordning i forhold til virksomhederne.
Jf. det fælles konklusionspapir med arbejdsmarkedets  

 parter om 3. fase af arbejdsmarkedsreformen er det målsætningen  

 at udvide den nuværende ordning, som primært er rettet mod det  

 private arbejdsmarked, til i alt 4.000 voksenlærlingeforløb.
Som  

 det fremgår af mit svar på spørgsmål nr. 40, er  

 dette mål allerede indfriet.
Men det er vigtigt at understrege, at  

 regionerne fortsat har muligheder for at oprette forløb ud over  

 måltallet på 4.000 forløb, og som vil blive finansieret af  

 aktiveringsbevillingen.
 Jeg kan i den forbindelse oplyse, at regionerne med den  

 foreliggende planlægning af arbejdsmarkedsindsatsen for 1999 fortsat  

 prioriterer ordningen højt set i lyset af de gode erfaringer med  

 ordningen, og at der planlægges med en fortsat betydelig tilgang til  

 ordningen.
 Det er således min forventning, at ordningen  

 også i 1999 vil være et højt prioriteret redskab i  

 løsningen og forebyggelsen af flaskehalsproblemer på det private  

 arbejdsmarked.
Jf. konklusionspapiret er det hensigten at udvide  

 ordningen til også at gælde uddannelser, som primært  

 anvendes på det offentlige arbejdsmarked, med en målsætning  

 om oprettelse af 1.000 forløb.
Udvidelsen af ordningen er under  

 nærmere tilrettelæggelse, og ordningen vil blive tilrettelagt  

 således, at den skal medvirke til at reducere eventuelle udækkede  

 efterspørgselsbehov på det offentlige arbejdsmarked samt  

 indeholde incitamenter i forhold til arbejdsgiverne om oprettelse af  

 voksenlærlingeaftaler.
 Spørgsmål nr. 54:
Overvejer ministeren at ændre  

 opgørelsesmetoden, hvorefter udbetalte dagpenge (dvs. antal ugentlige  

 timer ned til 7,4 timer) bliver talt som en uges ledighed, for at undgå  

 de utilsigtede virkninger for løsarbejderes aktiveringsbetingelser,  

 som påpeget af bl.a. havnearbejderne? Svar:
Et af hovedelementerne i 3. fase af arbejdsmarkedsreformen  

 er at styrke den lediges muligheder for at finde fast, varig  

 beskæftigelse ved generelt at give aktiveringstilbudene tidligere end i  

 dag.
Dette gøres ved at fremrykke overgangen til aktivperioden til  

 allerede ved 12 måneders ledighed.
Som en naturlig konsekvens heraf vil  

 nogle ledige, herunder grupper af ledige, skulle aktiveres tidligere end  

 efter de nugældende regler.
 En ændring af dagpengesystemet, således at  

 ledighed opgøres i timer i stedet for uger, er ikke en del af de  

 fremsatte lovforslag og må kræve, at konsekvenserne af en  

 sådan omlægning nøje overvejes.
 Jeg er imidlertid indstillet på, at der først  

 i 1999 nedsættes en arbejdsgruppe under LAR-AU, der nærmere  

 overvejer, om en ændring af opgørelsen af ledighed kan  

 løse de evt. problemer, der måtte opstå for ledige med en  

 løsere tilknytning til arbejdsmarkedet.
 Spørgsmål nr. 59:
Ad § 1, nr. 32 Har ministeren til hensigt at benytte bemyndigelsen til  

 centralt at iværksætte forsøg med inddragelse af andre  

 aktører, eller vil bemyndigelsen udelukkende blive anvendt til at give  

 AF-regionerne mulighed for efter indhentet udtalelse fra RAR regionalt at  

 iværksætte sådanne forsøg? Svar:
 Jeg vil bruge bemyndigelsen til at overveje og eventuelt  

 gennemføre, at tilmelding ved ledighed overgår fra AF til de  

 a-kasser, der vil være i stand til at løfte opgaven.
Derudover vil jeg overveje at give adgang til et mindre  

 antal afgrænsede forsøg, hvor grundregistreringen forestås  

 af udvalgte (lokale) a-kasser.
De involverede regionale  

 arbejdsmarkedsråd vil blive inddraget.
Forsøgene overvejes med  

 henblik på at få undersøgt, om kvaliteten af  

 grundregistreringen kan hæves.
 Jeg vil høre LAR om de nærmere  

 retningslinjer, jeg fastsætter vedrørende kvalitet m.v., ligesom  

 LAR vil blive inddraget i det omfang, jeg herudover eventuelt måtte  

 vurdere det hensigtsmæsssigt at udlægge opgaver eller  

 iværksætte forsøg hos en bestemt aktør.
 Jeg vil også overveje, på hvilke områder  

 det vil være hensigtsmæssigt at fastsætte generelle  

 retningslinjer for, hvorledes andre aktører kan inddrages i, medvirke  

 ved og samarbejde med AF om varetagelsen af bestemte opgaver.
 Retninglinjerne skal sikre, at der stilles bestemte krav  

 til andre aktørers inddragelse, herunder bl.a. kvalitetskrav.
 Jeg vil indhente en udtalelse fra LAR om disse  

 retningslinjer.
På baggrund af retningslinjerne åbnes der  

 mulighed for, at AF på regionalt niveau kan inddrage andre  

 aktører, hvilket forudsætter, at der indgås en konkret  

 aftale om samarbejdet.
AF vil i alle tilfælde forelægge  

 sådanne forslag til aftaler til udtalelse i det regionale  

 arbejdsmarkedsråd.
 Spørgsmål nr. 65:
 Der ønskes en specificeret opgørelse over  

 regeringens skønnede mer- og mindreudgifter som følge af de  

 enkelte elementer i reformen opgjort for hvert af årene 1999, 2000 og  

 2001.
 Svar:
 Lovforslagene indebærer samlede merudgifter til  

 aktivering af ledige.
 Der er to hovedårsager til de stigende udgifter til  

 aktivering:
1. Fremrykningen af aktiveringsindsatsen medfører,  

 at flere ledige skal placeres i tilbud, og udgifterne til aktivering stiger  

 derfor.
Det skønnes, at der i 1999 skal aktiveres i gennemsnit ca.  

 5.000 flere som følge af fremrykningen.
2. Ledige under uddannelse af mere end 6 ugers varighed,  

 som hidtil har modtaget uddannelsesorlovsydelse eller AMU-godtgørelse,  

 skal fremover modtage uddannelsesgodtgørelse.
Det betyder, at en del  

 af de lovbundne orlovs- og AMU-godtgørelsesmidler overflyttes til den  

 rammebelagte aktivbevilling.
 Aktiveringsudgifterne i forbindelse med fremrykningen af  

 aktiveringsindsatsen vil vokse frem til år 2001 som følge af den  

 gradvise indfasning.
 Lovforslagene skønnes i det store hele at  

 være neutrale i forhold til de samlede offentlige udgifter, idet  

 merudgifterne til aktivering modsvares af mindreudgifter til dagpenge, orlov  

 og AMU-godtgørelse.
 De samlede økonomiske konsekvenser af  

 arbejdsmarkedsreformen indgår i aftalen om finansloven for 1999, hvoraf  

 det fremgår, at styrkelsen af den aktive arbejdsmarkedspolitik  

 indebærer merudgifter i forhold til finanslovforslaget på ca. 0,5  

 mia. kr.
 Spørgsmål nr. 66:
 Der ønskes en udtømmende liste over  

 ministerbemyndigelser i lovforslaget.
 Svar:
 Der er følgende ministerbemyndigelser i L 31:
 1. § 18, stk. 2, hvorefter ministeren kan  

 fastsætte nærmere regler om tilbud om sproglig vurdering,  

 sprogundervisning og sprogtest efter stk. 1.
 2. § 19 a, stk. 2. Ny affattelse  

 af eksisterende bestemmelse, hvorefter ministeren fastsætter de  

 nærmere rammer for anvendelsen af stk. 1, hvorefter  

 arbejdsmarkedsrådene kan indgå aftaler med  

 uddannelsesinstitutioner om særlige erhvervsrettede  

 uddannelsesforløb.
 3. § 28, stk. 3, hvorefter  

 ministeren kan fastsætte nærmere regler om tilbud efter kapitel  

 11 (kapitlet om rettigheder i dagpengeperioden).
 4. § 33, stk 2. Ny affattelse af eksisterende  

 bestemmelse, hvorefter ministeren kan fastsætte regler om, at retten og  

 pligten til tilbud, jf. stk. 1, nedsættes eller bortfalder,  

 når ledige selv finder ordinær beskæftigelse.
 5. § 34, stk. 3, hvorefter  

 ministeren fastsætter nærmere regler om tilbud efter kapitel 12  

 (kapitlet om rettigheder og tilbud i aktivperioden), herunder regler, der  

 sikrer, at ledige kan påbegynde et tilbud umiddelbart ved  

 aktivperiodens begyndelse.
 Bemyndigelsen er en præcisering af den eksisterende  

 bemyndigelse i den nugældende § 34, stk. 3.
 6. § 34 b, stk. 2. Ny  

 bemyndigelsesbestemmelse, hvorefter ministeren fastsætter nærmere  

 regler om anvendelse af stk. 1 (om ret og pligt til tilbud for ledige,  

 der modtager dagpenge efter § 55, stk. 4, i lov om  

 arbejdsløshedsforsikring m.v.).
7. § 39 a.
Ny bemyndigelsesbestemmelse,  

 hvorefter ministeren kan iværksætte forsøg med og regler  

 for samarbejde med arbejdsformidlingen om tilmelding, grundregistrering  

 osv.
8. § 57, stk. 6, 2. punktum.
Ny  

 bemyndigelsesbestemmelse, hvorefter ministeren fastsætter de  

 nærmere regler for Arbejdsmarkedsrådenes mulighed for at  

 iværksætte initiativer for at sikre et velfungerende  

 arbejdsmarked.
 Spørgsmål nr. 67:
 Der ønskes en udtømmende liste over  

 elementer i aftalen, som ikke er medtaget i de 3 lovforslag, men som  

 ministeren efterfølgende agter at sætte i værk gennem  

 bekendtgørelser/cirkulærer m.v.
 Svar:
Det skal indledningsvis bemærkes, at der ved  

 udarbejdelse af lovforslag må foretages en afvejning af, om der er tale  

 om bestemmelser, der skal indsættes i loven eller i en  

 bekendtgørelse.
Det fremsatte lovforslag er udarbejdet i  

 overensstemmelse med sædvanlig praksis herfor.
 Der er herved bl.a. taget hensyn til, at der naturligvis  

 ikke er behov for at indsætte nye bestemmelser i loven i  

 tilfælde, hvor elementer i fællespapiret kan udmøntes og  

 gennemføres inden for rammerne af den eksisterende lovgivning.
 Det skal endvidere bemærkes, at elementerne i  

 fællespapiret er beskrevet i de almindelige bemærkninger til  

 lovforslag L 31.
 Det skal endelig understreges, at alle udkast til  

 bekendtgørelse efter lov om en aktiv arbejdsmarkedspolitik og lov om  

 arbejdsløshedsforsikring m.v. skal forelægges for LAR inden  

 udsendelse.
Ad L 30 Der ses ikke umiddelbart at være elementer i  

 fællespapiret, som berører lov om orlov og lov om  

 arbejdsmarkedsuddannelser, som ikke er medtaget i L 30.
 Som følge af de foreslåede nye regler vil der  

 være behov for, at de eksisterende bekendtgørelser på  

 både orlovs- og arbejdsmarkedsuddannelsesområdet gennemgås  

 og tilpasses.
 Desuden vil bestemmelserne i lov om en aktiv  

 arbejdsmarkedspolitik om lediges adgang til selvvalgt uddannelse på  

 flaskehalsområder m.m. medføre et afledet behov for at  

 fastsætte bestemmelser i bekendtgørelsesform om  

 uddannelsesinstitutionernes opgaver.
 Der vil formentlig også være behov for en  

 revision af Arbejdsministeriets bekendtgørelse nr. 135 af 13. marts  

 1996 om uddannelsesaktivitet og indberetningspligt i forbindelse med  

 uddannelser, der følges med uddannelsesgodtgørelse eller med  

 uddannelsesorlovsydelse m.v.
Ad L 31 Følgende elementer er ikke medtaget i lovforslaget,  

 men vil blive udmøntet administrativt med udgangspunkt i lovens  

 forarbejder, i dette tilfælde fællespapiret samt lovens  

 bemærkninger.
Elementerne er i muligt omfang listet i den  

 rækkefølge, de er nævnt i fællespapiret.
 1.	Venteperioder mellem tilbud i aktivperioden.
 2.	Præcisering af a-kassernes indberetningspligt.
 3.	Kvalitet og effekt af aktiveringsindsatsen.
 4.	Det samlede aktiveringsomfang for den enkelte skal udgøre  

 mindst 75 pct. af aktivperioden.
 5.	Tilmelding første ledighedsdag, grundregistrering inden for 4  

 uger, lediges pligt til at give fyldestgørende og korrekte oplysninger  

 samt udmøntning/præcisering af AF s virksomhedskontakt og den  

 tværregionale formidling.
 6.	Udpegning af personer til den tidlige fleksible indsats.
 7.	Visitationssamtale hos AF efter senest 3 måneders  

 ledighed.
 8.	Vejlednings- og afklaringsforløb efter ½ års  

 ledighed.
 9.	Indsatsen for svagere ledige.
 10.	Virksomhedernes ansvar for at melde ubesatte job og for at meddele  

 formidlingsudfald.
 11.	Styringen, herunder LAR s og RAR s rolle som rådgivende, i  

 udmelding af mål- og resultatkrav, i budget og  

 planlægningsprocessen af bl.a. den ordinære indsats.
Det skal herudover nævnes, at det fremgår af  

 fællespapiret, at jobrotation og  

kombinationsforløb ønskes defineret som  

 selvstændige redskaber i den aktive arbejdsmarkedspolitik.
Det kan  

 herom oplyses, at overvejelserne om udformning og udmøntning af  

 jobrotation og kombinationsforløb som selvstændige redskaber  

 endnu ikke er afsluttet.
De ønskede ændringer kan derfor ikke  

 indarbejdes i det foreliggende lovforslag.
Ad L 32 Følgende elementer er ikke medtaget i lovforslaget,  

 men vil blive udmøntet administrativt med udgangspunkt i lovens  

 forarbejder:
 1.	Præcisering af, hvilke sygdomsperioder der skal omfattes af  

 6-ugers-reglen.
 2.	Skærpet rådighedsvurdering når den ledige 2 gange  

 har sygemeldt sig i forbindelse med formidling/aktivering.
 3.	Administrationen af reglen om overgang fra passende til rimeligt  

 arbejde efter 3 måneders ledighed inden for 6 måneder.
 4.	Direktoratet for Arbejdsløshedsforsikringen skal vurdere,  

 hvordan begreberne passende og rimeligt arbejde matcher udviklingen på  

 arbejdsmarkedet bedst.
 5.	Effektiv og professionel administration af rådighedsreglerne.  

 Udarbejde model for tværgående sammenligning af  

 arbejdsløshedskasserne (bench-marking).
 6.	Præcisering af a-kassernes indberetningspligt.
 Spørgsmål nr. 68:
Hvordan agter ministeren at udmønte aftaletekstens  

 forudsætning om forbedring af AF s virksomhedskontakt? Svar:
 Arbejdet med forbedring af arbejdsformidlingens  

 virksomhedskontakt har været i særlig fokus det seneste år.  

 Siden efteråret 1997 har der således været iværksat  

 en række initiativer til effektivisering af arbejdsformidlingens  

 ordinære indsats - herunder i forhold til virksomhederne.
 Den tidligere arbejdsminister fremlagde i efteråret  

 1997 en handlingsplan for effektivisering af arbejdsformidlingens  

 ordinære indsats.
På denne baggrund blev der i december 1997  

 udarbejdet et idékatalog over perspektivrige initiativer i  

 virksomhedsindsatsen i AF-regionerne.
Hensigten med idékataloget var  

 at udbrede oplysninger om gode måder at angribe det  

 virksomhedsrelaterede arbejde i AF-regionerne på.
 I januar og starten af februar 1998 blev der afholdt en  

 dialogkampagne med offentlige og private virksomheder i alle AF-regionerne.  

 Regionerne indbød virksomheder til en åben dialog om gensidige  

 ønsker og krav til et samarbejde mellem virksomheder og  

 arbejdsformidlingen.
 Som input til metodeudviklingen af den ordinære  

 indsats har konsulentfirmaet Lisberg Management undersøgt  

 arbejdsformidlingens virksomhedsservice.
 Der er iværksat en række initiativer som  

 opfølgning på de anbefalinger, som Lisberg Management fremkom  

 med i sin rapport fra januar 1998.
 Blandt de iværksatte initiativer kan nævnes  

 etableringen af den landsdækkende CV bank, som blev iværksat den  

 9. juni 1998.
 Arbejdet med effektivisering og styrkelse af  

 arbejdsformidlingens virksomhedskontakt er stadigt meget centralt, og der vil  

 løbende blive taget initiativer til at optimere kontakten til  

 virksomhederne, således at arbejdsformidlingen i størst muligt  

 omfang kan formidle arbejdskraft, der matcher virksomhedernes behov.
 De initiativer, som allerede er igangsat i forbindelse med  

 effektiviseringen af Arbejdsformidlingens virksomhedskontakt,  

 understøtter i vidt omfang konklusionspapirets forudsætning om  

 en forbedring af arbejdsformidlingens virksomhedskontakt.
På nuværende tidspunkt overvejes det,  

 hvorledes der løbende kan sikres en udbredelse af metoder, der i  

 større omfang inddrager virksomhederne i den arbejdsmarkedspolitiske  

 indsats.
Dette kunne f.eks. ske ved udarbejdelse af landsdækkende  

 projektkataloger med beskrivelser af gode måder at inddrage  

 virksomheder på, eller f.eks. i form af idéseminarer i  

 AF-regionerne.
I forbindelse med de videre overvejelser vil det blive sikret,  

 at iværksættelsen af nye initiativer til understøttelse af  

 virksomhedskontakten vil indgå som en del af de allerede igangsatte  

 initiativer.
 Spørgsmål nr. 69:
Hvordan agter ministeren at udmønte aftaletekstens  

 formulering om, at det kan overvejes, om RAR s rådgivende opgaver skal  

 udvides til andre arbejdsmarkedsrelaterede temaer samt den ordinære  

 formidlingsindsats? Svar:
Jeg finder ikke, at der i fællespapirets formulering  

 er grundlag for, at jeg på dette tidspunkt kommer nærmere ind  

 på, hvorledes dette kan ske.
Jeg vil finde det mest  

 hensigtsmæssigt, at udmøntningen finder sted efter centrale og  

 regionale drøftelser heraf.
Som eksempel på nogle politikområder og  

 institutioner/politiske organer med berøringsflade til den regionale  

 arbejdsmarkedspolitik kunne jeg nævne uddannelsespolitikken og de  

 regionale uddannelsesinstitutioner i forhold til omfanget og udbudet af  

 uddannelsespladser, der er af betydning for prioriteringen af redskaberne i  

 aktiveringsindsatsen, men også socialpolitikken og kommunerne i forhold  

 til evt. afvikling af fælles aktiveringstilbud for kontanthjælps-  

 og dagpengemodtagere og i forhold til kontanthjælpmodtageres  

 inddragelse i AF's formidlingsindsats.
Ligeledes erhvervspolitikken og  

 erhvervsråd m.v. i forhold til fælles linjer i den regionale  

 erhvervs- og arbejdsmarkedspolitik.
Det kan på den baggrund overvejes, om RAR som  

 rådgivende på det arbejdsmarkedspolitiske område kan  

 inddrages i forhold til det uddannelses-, erhvervs- og socialpolitiske  

 system.
Det er dog vigtigt, at dette, som også anført i  

 fællespapiret, sker under hensyn til arbejdet i de organer, som  

 allerede eksisterer.
 Vurderingen af, om og hvordan RAR's rådgivende rolle  

 kan udvides, må derfor i vidt omfang ske på baggrund af en  

 regional vurdering, bl.a. ud fra de samarbejdsstrukturer, der allerede  

 eksisterer i den pågældende region.
Hvad angår den ordinære formidlingsindsats kan  

 henvises til lovforslagets bemærkninger, hvor det præciseres, at  

 RAR fremlægger dels forslag til budget for den del af bevillingen til  

 driften af arbejdsformidlingen, som vedrører arbejdsformidlingens  

 ordinære drift, dels forslag til dimensionering og prioritering af  

 arbejdsformidlingens ordinære aktiviteter.
I forlængelse heraf  

 vil RAR's rådgivning/vurdering f.eks. kunne indgå i  

 prioriteringen i den ordinære indsats i forbindelse med den  

 årlige regionale planlægning.
Det vil være regionschefens opgave at  

 fremlægge de administrative forudsætninger for at  

 gennemføre RAR's forslag med henblik på at opnå en  

 fælles forståelse for det mulige omfang og prioriteringen af den  

 ordinære indsats.
Regionschefen skal regelmæssigt redegøre  

 for omfanget af den ordinære indsats samt balancen og  

 sammenhængen mellem den ordinære indsats og  

 aktiveringsindsatsen.
 Ansvaret for anvendelsen af AF's bevilling og de  

 personalemæssige ressourcer vil fortsat være regionschefens med  

 reference til Arbejdsministeriet/Arbejdsmarkedsstyrelsen.
 Spørgsmål nr. 70:
Hvordan vil ministeren sikre, at AF's ordinære  

 jobformidling ikke bliver klemt af de mange nye aktiveringsopgaver ? Svar:
 Som anført i bemærkningerne til L 31 vurderes  

 iværksættelsen af 3. fase af arbejdsmarkedsreformen samlet at  

 medføre en betydelig merbelastning af administrationen i  

 arbejdsformidlingen.
 Arbejdsformidlingen vil derfor blive tilført  

 yderligere ressourcer på i alt 60 mio. kr. i 1999 med henblik på  

 løsningen af den øgede mængde opgaver.  

 Ressourceforøgelsen vil blandt andet bidrage til at sikre, at der  

 fortsat er plads til en effektiv ordinær formidlingsindsats i  

 arbejdsformidlingen.
 Spørgsmål nr. 79:
Kan man modtage supplerende dagpenge i tilfælde af  

 deltidsarbejde i aktivperioden, hvis man har haft supplerende dagpenge i 52  

 uger, og gælder det også, hvor supplerende aktivering evt.  

 bortfalder, jf. den foreslåede § 33, stk. 2? Svar:
 Jeg kan oplyse, at der med de fremsatte lovforslag L 31 og  

 L 32 ikke sker ændringer i reglerne om supplerende dagpenge.
 Det vil således fortsat være muligt at modtage  

 supplerende dagpenge i aktivperioden, forudsat at den ledige opfylder  

 betingelserne herfor.
Dette indebærer, at ledige, der er ansat med et  

 opsigelsesvarsel, vil kunne modtage supplerende dagpenge i op til 52 uger  

 inden for 70 uger, mens fuldtidsforsikrede ledige, der er ansat uden et  

 opsigelsesvarsel (typisk timelønnede, løsarbejdere og lign.),  

 vil kunne modtage supplerende dagpenge uden tidsbegrænsning.
Det er i  

 den forbindelse uden betydning, om den ledige befinder sig i dagpenge- eller  

 aktivperioden.
 Spørgsmål nr. 81:
 Ministeren bedes oplyse, hvordan fremrykningen af  

 aktiveringsindsatsen vil blive tilrettelagt.
 Svar:
 I henhold til indfasningsmodellen i lovforslagene vil  

 fremrykningen af aktiveringsindsatsen ske på følgende  

 måde:
I 1999 vil alle ledige med mere end 18 måneders  

 ledighed overgå til aktivperioden.
I 1998 overgår alle ledige til  

 aktivperioden efter 2 års ledighed.
 I 1. halvår af 1999 vil de ledige, der efter 18  

 måneders ledighed overgår til aktivperioden, blive aktiveret  

 hurtigst muligt og senest 6 måneder efter overgangen til aktivperioden.  

 I 2. halvår af 1999 vil de ledige, der efter 18 måneders ledighed  

 overgår til aktivperioden, blive aktiveret straks ved overgangen til  

 aktivperioden.
 Samme forløb forudsættes ifølge  

 lovforslagene at ske i år 2000, dog således at ledige  

 overgår til aktivperioden efter ét års ledighed.  

 Ifølge lovforslagene indebærer modellen, at alle ledige fra 2.  

 halvår af år 2000 vil blive aktiveret efter ét års  

 ledighed.
 Idet der henvises til besvarelsen af  

 spørgsmål nr. 36, har Landsarbejdsrådet rejst en  

 række problemstillinger i relation til lovforslagenes indfasningsmodel.  

 Landsarbejdsrådet har således foreslået en lempeligere  

 indfasningsmodel, som regeringen har taget til efterretning.
 Jf. besvarelsen af spørgsmål nr. 36 vil  

 regeringen fremsætte et ændringsforslag til lovforslagene  

 vedrørende indfasningen af og fremrykningen af aktivperioden.
 Med ændringsforslaget vil fremrykningen af  

 aktivperioden i 1999 blive gennemført efter følgende model:
Indfasningsgruppe 1: Personer med mellem 21 og 24  

 måneders ledighed vil overgå til aktivperioden d. 1. januar 1999.  

 Disse personer skal senest aktiveres efter 24 måneders ledighed, jf. de  

 gældende regler for aktivering i aktivperioden.
Så vidt muligt  

 fremrykkes aktiveringstidspunktet til ved 21 måneders ledighed, dvs. i  

 umiddelbar forlængelse af overgangen til aktivperioden.
Indfasningen  

 sker med de længst ledige først.
Indfasningsgruppe 2: Personer, der i 1. halvår 1999  

 opnår 21 måneders ledighed, overgår til aktivperioden  

 samtidig hermed og aktiveres senest efter 24 måneders ledighed, dog  

 fortsat således, at indfasningen sker med længst ledige  

 først.
Alle i gruppen forudsættes i aktivering senest 1. oktober  

 1999.
 Indfasningsgruppe 3: Personer, der i 2. halvår 1999  

 opnår 21 måneders ledighed, aktiveres ved overgangen til  

 aktivperioden, dvs. efter 21 måneders ledighed.
 Fremrykningen af aktivperioden vil i år 2000 blive  

 gennemført efter en tilsvarende model med følgende  

 indfasningsgrupper:
Indfasningsgruppe 4: Personer med mellem 15 og 21  

 måneders ledighed vil overgå til aktivperioden d. 1. januar 2000.  

 Disse personer skal senest aktiveres efter 21 måneders ledighed, men  

 så vidt muligt fremrykkes aktiveringstidspunktet til i umiddelbar  

 forlængelse af overgangen til aktivperioden.
Alle i gruppen  

 forudsættes i aktivering senest 1. juli 2000.
Indfasningsgruppe 5: Personer, der i 1. halvår 2000  

 opnår 15 måneders ledighed, overgår til aktivperioden  

 samtidig hermed og aktiveres senest efter 21 måneders ledighed.
Alle i  

 gruppen forudsættes i aktivering senest ved udgangen af år  

 2000.
 Indfasningsgruppe 6: Personer, der i 2. halvår 2000  

 opnår 15 måneders ledighed, aktiveres ved overgangen til  

 aktivperioden, dvs. efter 15 måneders ledighed.
 Den 1. januar 2001 vil alle personer med mellem 12 og 15  

 måneders ledighed overgå til aktivperioden og påbegynder  

 aktivering i umiddelbar forlængelse af overgangen til  

 aktivperioden.
 Personer, der efter 1. januar 2001 opnår 12  

 måneders ledighed, aktiveres ved overgangen til aktivperioden, dvs.  

 efter 12 måneders ledighed.
 Spørgsmål nr. 82:
 Ministeren bedes oplyse, hvordan behovet for aktive tilbud  

 vil udvikle sig i de kommende år, hvis det antages, at ledigheden  

 forbliver på det nuværende niveau.
 Svar:
 I den indfasningsmodel, der følger af  

 lovforslagene, skønnes det, at der i 1999 bliver behov for ekstra  

 5.000 helårstilbud, i år 2000 for ca. 15.000 ekstra  

 helårstilbud og i år 2001 for ca. 20.000 ekstra  

 helårstilbud.
 Regeringen vil fremsætte et ændringsforslag,  

 der ændrer denne indfasningsmodel, jf. besvarelsen af  

 spørgsmål nr. 36 og nr. 81.
 Med den indfasningsmodel, der følger af  

 ændringsforslaget, skønnes det, at der blive behov for ca.  

 2.000-3.000 ekstra helårstilbud i 1999, ca. 10.000 ekstra  

 helårstilbud i år 2000 og ca. 20.000 ekstra helårstilbud i  

 år 2001, når fremrykningen er fuldt indfaset.
 Til sammenligning vil der i 1998 skønsmæssigt  

 være ca. 57.000 helårspersoner i aktivering.
 Spørgsmål nr. 83:
Vil arbejdsministeren garantere, at AF-systemet og  

 a-kasserne har de nødvendige edb-systemer, der gør dem i stand  

 til at løfte de opgaver, som de har ansvaret for at løse -  

 herunder de nye opgaver, som lovforslagene lægger op til? Svar:
 Arbejdsmarkedsstyrelsen er ved at analysere de  

 edb-mæssige konsekvenser af lovforslagene for såvel det  

 nuværende som det kommende edb-system i AF (AF-MATCH og AMANDA) med  

 henblik på tilretninger af systemerne.
Arbejdsmarkedsstyrelsen har indledt drøftelser med  

 Direktoratet for Arbejdsløshedsforsikringen og A-kassernes Samvirke om  

 de nye opgaver med henblik på at drøfte, hvilke konsekvenser de  

 har for relationerne mellem AF og a-kasserne.
I dette arbejde indgår  

 overvejelser om gensidige tilretningsbehov i den elektroniske  

 informationsudveksling mellem AF og a-kasserne.
 Spørgsmål nr. 84:
Det fremgår af aftalen mellem arbejdsmarkedets  

 parter, at der løbende skal gennemføres kvalitetsmåling  

 af aktiveringsindsatsen med vægt på effekten af indsatsen,  

 målretningen mod arbejdsmarkedets behov og den lediges tilfredshed.
Det  

 fremgår også af aftalen, at »LAR stiller forslag om supplerende  

 analyser i denne forbindelse.« Ministeren bedes oplyse, hvordan det vil blive  

 sikret, at LAR bliver inddraget i både at foreslå supplerende  

 analyser, men også bliver inddraget i tilrettelæggelsen af  

 målingerne og formidlingen af resultaterne.
 Ministeren anmodes om løbende at oversende  

 resultaterne af målingerne til Folketingets Arbejdsmarkedsudvalg.
 Svar:
Siden gennemførelsen af arbejdsmarkedsreformen i  

 1994 har der været foretaget en række såvel effektanalyser  

 af aktiveringsindsatsen og brugerundersøgelser om bl.a. de lediges  

 tilfredshed med handlingsplanerne og processen med forberedelse og  

 udarbejdelse af handlingsplanerne.
Siden 1997 er der desuden foretaget  

 undersøgelser af sammenhængen mellem handlingsplanernes  

 beskæftigelsesmål og arbejdsmarkedets behov, jf. også  

 besvarelsen af spørgsmål 29.
Kvalitetsmålinger, herunder  

 brugerundersøgelser, er en del af AF s landsdækkende  

 kvalitetsstyringssystem.
Som led i kvalitetsstyringssystemet er der  

 udarbejdet en kvalitetshåndbog, hvori der er beskrevet en række  

 kvalitetskrav, som AF skal leve op til i forhold til AF s centrale  

 serviceydelser.
Der gennemføres regelmæssige målinger med  

 henblik på at undersøge, om AF lever op til kravene.  

 Kvalitetsmålingerne omfatter ud over brugerundersøgelser  

 også statistikudtræk og stikprøvegennemgange.
 Disse kvalitetsmålinger vil blive fastholdt som AF s  

 redskab til at foretage løbende forbedringer af AF s service i forhold  

 til brugernes behov og forventninger.
AF og Arbejdsmarkedsstyrelsen har desuden besluttet at  

 videreudvikle kvalitetsstyringen i AF i overensstemmelse med det  

 såkaldte EFQM-koncept, som er det internationale koncept, der ligger  

 bag kvalitetsprisen for den offentlige sektor.
Det indgår i  

 øvrigt også i konklusionspapiret fra  

 trepartsdrøftelserne, at EFQM-modellen foreslås overført  

 til alle regioner.
 I lyset af de foreliggende lovforslag vil det blive  

 overvejet, om der er behov for nye analyser og målinger af brugernes  

 tilfredshed og af kvaliteten og effekten af indsatsen.
Landsarbejdsrådet orienteres efter fast praksis om  

 resultaterne af kvalitets- og effektmålingerne.
Det fremgår af  

 konklusionspapiret, at såfremt Landsarbejdsrådet finder behov for  

 supplerende eller særlige analyser   f.eks. udført af eksterne  

 forskere   kan de (fortsat) stille forslag herom.
Det forventes, at udgifter  

 til sådanne undersøgelser vil kunne afholdes af den centrale  

 pulje til en særlig arbejdsmarkedsindsats.
 Spørgsmål nr. 88:
Ministeren bedes redegøre for, om det er i  

 overensstemmelse med reglerne, at personer, der kommer i jobtilbud i et  

 busselskab, fungerer som ene buschauffør og indgår i den  

 ordinære busdrift? Svar:
 Jeg kan oplyse, at jeg som arbejdsminister ikke kan tage  

 stilling til konkrete sager, og jeg kan således heller ikke foretage en  

 vurdering af, om konkrete jobtræningsforløb er i  

 overensstemmelse med de gældende regler.
Bilag II Arbejdsmarkedsreform, fase III, november 1998 Der er mellem S, RV, V, KF, CD og Kr.F.  

 enighed om de den 8. oktober 1998 fremsatte lovforslag L 30-32 med de  

 fremsatte ændringsforslag og nedenfor anførte  

 præciseringer.
I det omfang præciseringerne kræver  

 lovændringer, er disse medtaget i ændringsforslagene.
Der nedsættes først i 1999 en arbejdsgruppe under LAR-AU,  

 der nærmere overvejer, om en ændring af opgørelsen af  

 ledigheden kan løse problemerne for dem, der har en løsere  

 tilknytning til arbejdsmarkedet.
Arbejdsministeren er indstillet på at  

 drøfte arbejdsgruppens konklusioner med V, KF, CD og Kr.F.
 Satsen for unge med kompetencegivende uddannelse + 52 ugers arbejde  

 fastsættes til indiv. sats ved offentlig jobtræning og  

 puljejob.
 Satsen for unge med kompetencegivende uddannelse (uanset  

 beskæftigelse på 523 uger eller ej) fastsættes til  

 dimittendsatsen ved uddannelse.
 Befordringsgodtgørelse ydes til ledige under  

 RAR-uddannelsesaktiviteter, samt under offentlig jobtræning i  

 aktivperioden.
 Ved lediges brug af 6 ugers selvvalgt uddannelse er reglerne om  

 passiv rådighed gældende.
 Det præciseres, at ønsker fra ledige i dagpengeperioden  

 om supplerende uddannelse ud over de 6 uger vurderes på baggrund af den  

 lediges ønsker og behov   og under hensyntagen til arbejdsmarkedets  

 behov.
Kompetence til ministeren i forbindelse med inddragelse af andre  

 aktører.
Efter lovforslaget kan arbejdsministeren fastsætte  

 nærmere retningslinjer for, hvorledes andre aktører kan  

 inddrages i, medvirke ved og samarbejde med AF om varetagelsen af bestemte  

 opgaver.
Det forudsættes, at arbejdsministeren indhenter en udtalelse  

 fra LAR om disse retningslinjer.
 Retningslinjerne skal sikre, at der stilles bestemte krav til andre  

 aktørers inddragelse, herunder bl.a. kvalitetskrav.
 Arbejdsministeren vil bruge bemyndigelsen til at overveje og evt.  

 gennemføre, at tilmelding ved ledighed overgår fra AF til de  

 a-kasser, der vil være i stand til at løfte opgaven.
Derudover overvejer arbejdsministeren at give adgang til et mindre  

 antal afgrænsede forsøg, hvor grundregistreringen forestås  

 af udvalgte (lokale) a-kasser.
De berørte RAR inddrages.  

 Forsøgene overvejes med henblik på at få undersøgt,  

 om kvaliteten af grundregistreringen kan hæves.
 Arbejdsministerens udlæggelse af opgaver eller  

 iværksættelse af forsøg herudover hos en bestemt  

 aktør forudsætter, at LAR inddrages.
 Arbejdsministeren er indstillet på efter en periode på 24  

 måneder at vurdere erfaringerne med initiativerne og drøfte  

 disse med V, KF, CD og Kr.F., forinden bemyndigelsen eventuelt anvendes til  

 iværksættelse af andre initiativer og videreførelse af  

 igangværende forsøg.
 Der er enighed om, at ændringer i ovenstående kræver  

 enighed mellem aftaleparterne.
På baggrund af arbejdsministerens retningslinjer åbnes der  

 mulighed for, at AF på regionalt niveau kan inddrage andre  

 aktører, hvilket forudsætter, at der indgås en konkret  

  aftale om samarbejdet.
AF forelægger i alle tilfælde  

 sådanne forslag til aftaler til udtalelse i RAR.
 I relation til regionernes inddragelse af andre aktører vil det  

 være naturligt, at man regionalt overvejer at inddrage andre  

 aktører i f.eks. følgende typer opgaver:
 Styrket indsats for svagere forsikrede ledige.
 Gennemførelse af vejlednings- og udviklingsforløb  

 efter senest 6 måneders ledighed, herunder forberedelse af AF s  

 udarbejdelse eller revision af individuelle handlingsplaner.
 Forsøg med opfølgning på indsatsen i  

 aktivperioden i form af udviklingssamtaler hvert halve år i et  

 samarbejde mellem relevante aktører.
 Formidling af særlige grupper.
 Overgangsordning for ledige, der bliver 50 år i 1999, og hvis  

 dagpengeperiode udløber i 1999.
 Indfasningen for unge u/25 år med kompetencegivende uddannelse.  

 Lovforslaget fastholdes, så ledighed tælles efter 08-10-98  

 (lovforslagets fremsættelse)   og aktiveringen indledes fra april  

 måned 1999  (modellen svarer til ungeindsatsen pr. 01-01-96).
 Tilmelding på 1. ledighedsdag.
 Vejrligspersoner tilmeldes på 1. ledighedsdag, og også  

 personer, der modtager G-dagsbetaling skal tilmeldes på 1.  

 ledighedsdag.
 Fremrykning af grundregistrering.
 Grundregistreringen fremrykkes, således at den finder sted  

 så tidligt som muligt, dog inden der er gået 4 uger.
 På de områder, der af RAR udpeges som  

 flaskehalsområder/potentielle flaskehalsområder, skal  

 grundregistreringen såvidt muligt ske inden for max. 2 uger.
 Styrket grundregistrering.
Grundregistreringen afsluttes med en udskrift af de registrerede  

 oplysninger.
Udskriften forsynes med følgende tekst:
»Jeg er gjort bekendt med, at grundregistreringsoplysningerne er af  

 største betydning for rådighed, jobformidling og målrettet  

 aktivering.
Jeg erklærer hermed, at ovenstående oplysninger er  

 korrekte og fyldestgørende.
(dato og underskrift) Der er enighed om, at kravet om, at det samlede aktiveringsomfang for  

 den enkelte ledige udgør mindst 75% af aktivperioden, fastsættes  

 i bekendtgørelse.
 Bestemmelsen vil blive formuleret således, at det  

 pålægges AF ved afgivelse af tilbud at påse, at den samlede  

 aktivering for den enkelte ledige udgør mindst 75% af aktivperioden.  

 Til brug herfor opgør AF med passende mellemrum den enkelte lediges  

 aktiveringgrad.
 Der er enighed om, at retten til 3-måneders visitationssamtale  

 fastsættes i bekendtgørelse.
Der er enighed om at afgive et betænkningsbidrag om de  

 yderligere overvejelser, herunder vedrørende EU-godkendelsen, om  

 fastlæggelse af jobrotation og kombinationsredskab som  

 selvstændige nye redskaber.
Det præciseres, at  

 udmøntningen skal ske efter aftale med V, KF, CD og Kr.F.
 Vedrørende »skjulte ledighedsperioder« (opsigelsesperioder) er  

 der enighed om, at problemstillingen vil indgå i de nærmere  

 regler om inddragelse af individuelle kriterier for tidlig aktivering i  

 bekendtgørelsen.
 Der er enighed om, at der vedrørende den styrkede indsats for  

 svagere forsikrede ledige ikke er behov for regelændringer, jf.  

 konklusionerne i Rapport fra teknikergruppen om svagere forsikrede ledige,  

 oktober 1998.
 Vedrørende anvendelsen af RAR s 60 mio. kr.s pulje (til  

 offensive og nyskabende initiativer) er der enighed om, at midlerne kan  

 anvendes til de særlige initiativer og ikke til AF s ordinære  

 drift.
 LAR s rolle som rådgivende for arbejdsministeren  

 præciseres og kommer til at gælde alle spørgsmål i  

 relation til den arbejdsmarkedspolitiske indsats.
LAR knyttes tættere til arbejdsministeren gennem 3-4  

 årlige møder.
Møderne skal f.eks. omhandle prioriteringer  

 for arbejdsmarkedsindsatsen det kommende år, herunder udmelding af mål og resultatkrav, opfølgning på den planlagte indsats i AF-regionerne, eventuelle behov for centralt initierede flaskehalsinitiativer udviklingen på arbejdsmarkedet i øvrigt samt bredere arbejdsmarkedspolitiske emner.
 LAR bliver efter fast praksis løbende orienteret om resultatet  

 af f.eks. effektanalyser af aktiveringsindsatsen og  

 brugerundersøgelser i tilknytning til arbejdet med individuelle  

 handlingsplaner.
 LAR har derfor et godt grundlag for at vurdere behovet for   og kan  

 foreslå, at der iværksættes supplerede eller nye analyser,  

 f.eks. udført af eksterne forskere.
 Drøftelser optages med LAR herom.
 For så vidt angår styrkelsen af AF s virksomhedskontakt  

 og af virksomhedernes medansvar for arbejdsmarkedsindsatsen, er der enighed  

 om, at dette allerede er omfattet af initiativer iværksat af  

 Arbejdsmarkedsstyrelsen, og at denne indsats vil blive yderligere  

 styrket.
Straksopfølgning i forbindelse med sygemelding under  

 aktivering.
Uddannelsesinstitutionen eller aktiveringsstedet får pligt  

 til også at underrette a-kassen, således at a-kassen, kommunen og  

 AF kan foretage straksopfølgning i samarbejde.
 Arbejdsministeren bemyndiges til at indføre nye og  

 videreføre eller permanentgøre eksisterende  

 flaskehalsinitiativer.
 Bemyndigelsen omhandler alene centralt initierede særlige  

 flaskehalsinitiativer   og arbejdsministeren skal forud for sådanne  

 særlige initiativer indhente en udtalelse fra LAR samt drøfte  

 initiativerne med V, KF, CD og Kr.F.
 Bemyndigelsen tænkes anvendt på situationer, der har samme  

 alvorlige og særlige karakter som f.eks. voksenlærlingeordningen  

 og særlige IT-uddannelsesforløb for højtuddannede.
 Den regionale indsats på flaskehalsområdet vil fortsat  

 bestå i målrettede initiativer rettet mod løsning af  

 regionale flaskehalsproblemer med brug af de redskaber, som AF har til  

 rådighed, herunder uddannelsesinitiativer, rotationsprojekter m.v.
 Arbejdsministeren har oplyst, at han i løbet af 1999 agter at  

 indgå resultatkontrakter med Arbejdsmarkedsstyrelsen   ligesom der  

 indgås kontrakter med de enkelte AF-regioner.
Kontrakterne fastsætter de overordnede mål for indsatsen i  

 årene fra 2000 og frem.
Endvidere fastlægges i kontrakterne  

 konkrete krav til målopfyldelsen, herunder krav til udviklingen i  

 effektivitet og produktivitet.
 Aftaleparterne orienteres om kontrakternes indgåelse samt om  

 målopfyldelsen i kontraktperioden.
