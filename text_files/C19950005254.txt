(Til kommunerne og de kommunale  

 revisorer) Adskillige kommuner har fået meget alvorlige revisionsbemærkninger  

 vedrørende de nævnte områder.
Det gælder ikke mindst anvendelsen af § 43,  

 stk. 6. Dette har medført, at kommunerne har måtte tilbagebetale væsentlige  

 refusionsbeløb.
 På denne baggrund har Socialministeriet fundet det nødvendigt her at  

 præcisere de gældende regler.
 AD ANVENDELSEN AF § 43, STK. 6, TIL FORREVALIDERINGSPROJEKTER.
 Indledningsvis finder Socialministeriet anledning til at fastslå, at det  

 ikke er muligt at oprette og drive en egentlig institution med hjemmel i  

 bistandslovens § 43. Det kan kun ske efter lovens § 91.
 Hjælp efter bistandslovens § 43 er subsidiær i forhold til anden hjælp.
 Mere generelt om hjælp efter bistandslovens § 43 kan det oplyses, at der  

 kan ydes hjælp til revalideringsprojekter, når både projektbetingelserne og §  

 43-betingelserne i øvrigt er opfyldt i det enkelte tilfælde.
 Betingelserne for projektetablering er beskrevet i Socialministeriets  

 vejledning om den faste bruttorevalideringsydelse m.v. af 30. november 1994,  

 pkt. 17 og pkt. 47, nr. 8.
 I den enkelte sag må der foreligge en konkret beslutning om, at pågældende  

 opfylder betingelserne for tildeling af revalideringshjælp efter § 43, stk.  

 1. Herefter må der tages stilling til, om der 1) er tale om forrevalidering,  

 eller om der 2) er tale om iværksættelse af en forud fastlagt erhvervsplan.
Aktiviteter med et erhvervsmodnende eller afklarende sigte hører under  

 forrevalidering.
I denne fase bevarer revalidenden det hidtidige  

 forsørgelsesgrundlag, fx kontanthjælp, samtidig med at der ydes hjælp til  

 uddannelses- og handicapbetingede udgifter efter § 43, stk. 6. I dette  

 tilfælde fordres - på grund af det afklarende eller erhvervsmodnende sigte -  

 ikke, at der i alle tilfælde foreligger en erhvervsplan.
Der skal dog i sagen  

 være en konkret vurdering af, hvorfor (visitationsgrundlaget) den pågældende  

 henvises til forrevalidering, inden der kan fastlægges en erhvervsplan.
 Hvis aktiviteten er et led i en fastlagt erhvervsplan, jf. § 43, stk. 2,  

 og bestemmelsens betingelser i øvrigt er opfyldt, modtager revalidenden den  

 faste revalideringsydelse, og uddannelses- og handicapbetingede udgifter  

 afholdes efter § 43, stk. 2, sidste punktum.
 I sager om revalidering bør kommunen løbende følge forløbet, jf.  

 Socialministeriets vejledning af 30. november 1994, pkt. 32.
Udgifterne efter § 43 skal løbende personbogføres/registrantføres på den  

 enkelte revalidend, jf.
Socialministeriets bekendtgørelse nr. 927 af 2.  

 december 1993 om kommunernes regnskabsaflæggelse og statsrefusion mv. på  

 visse dele af det sociale område.
Der henvises til §§ 8-11.
Socialministeriet har ikke hjemmel til generelt at refundere  

 projektudgifter.
Socialministeriet kan kun refundere udgifter vedrørende  

 enkeltpersoner.
Refusion udbetales således kun af de udgifter, der er  

 forbundet med den enkelte klients deltagelse i projektet.
Refusion  

 forudsætter, at lovgivningen og bestemmelser mv udstedt i medfør heraf er  

 opfyldt i hvert enkelt tilfælde.
 I det omfang, der i projektet er ledige pladser, kan udgiften hertil ikke  

 anmeldes til refusion.
 Udgifterne til rådgivning og administration kan ikke indgå i de  

 refusionsberettigende udgifter til projektet, jf. bistandslovens § 133. I det  

 omfang, der i projekterne - dels generelt dels i forbindelse med den enkelte  

 klient - er ydet konsulentbistand over for A-kasser,  

 uddannelsesinstitutioner, arbejdsgivere mv., er der ligeledes tale om en  

 administrativ udgift uden adgang til statsrefusion.
Det kan yderligere tilføjes, at såfremt der i projekterne administreres  

 tilbud efter anden lovgivning, kan udgifter hertil allerede derfor ikke  

 refunderes efter bistandslovens regler.
Det kan i den forbindelse nævnes, at  

 det af pkt. 11 i Socialministeriets revalideringsvejledning fremgår, at  

 almindelig danskundervisning mv. af voksne indvandrere i første række er en  

 amtskommunal forpligtelse, jf. lov nr. 355 af 4. juni 1986.
 Herimod er udgifterne til fx instruktører, materialer og andre  

 driftsudgifter vedrørende et budgetmæssigt afgrænset projekt  

 uddannelsesudgifter, der kan anmeldes til refusion, når betingelserne for  

 projektetablering i øvrigt er opfyldt.
Socialministeriet skal yderligere om rådgivning og vejledning bemærke, at  

 der siden bistandslovens ikrafttræden er sket en markant udvikling med hensyn  

 til, såvel omfanget som tilrettelæggelsen af rådgivning og vejledning i de  

 enkelte kommuner.
Herunder kan der, afhængig af de lokale forhold, være sket  

 en større eller mindre specialisering.
 Det har imidlertid altid været - og er fortsat - et gennemgående princip i  

 den sociale lovgivning, at (amts)kommunerne selv bærer deres  

 administrationsudgifter, herunder udgifter til rådgivning og vejledning.
 Uanset graden af specialisering, herunder eksempelvis målrettet rådgivning  

 og vejledning om den enkelte bestemmelse eller i forhold til en særlig  

 gruppe, kan dette ikke i sig selv føre til, at der er etableret et særligt  

 retsgrundlag for at hjemtage statsrefusion af kommunens udgifter.
Udgifter til de administrative funktioner må således udskilles til  

 kommunal finansiering.
Dette gælder også en forholdsmæssig andel af en  

 eventuel husleje.
 AD SAGSOPFØLGNING AF KONTANTHJÆLPSSAGER.
 For at sikre, at udgifterne til statsrefusion ikke stiger på grund af  

 manglende sagsopfølgning, er det fastsat i Socialministeriets bekendtgørelse  

 nr. 927 af 2. december 1993 om kommunernes regnskabsaflæggelse og  

 statsrefusion mv, jf. § 3 stk. 5, at der i sager om kontanthjælp - som en  

 forudsætning for at få statsrefusion - skal ske sagsopfølgning med højst 3  

 måneders mellemrum.
 Ved opfølgningen skal klientens/familiens forhold tages op til bedømmelse  

 for at vurdere, om der fortsat er grundlag for at yde løbende hjælp, eller om  

 der er behov for anden hjælp, fx vejledning og rådgivning, tilbud om  

 revalidering eller aktivering efter lov om kommunal aktivering.
 I tilfælde, hvor det ved fremtagelsen af en sag er forvaltningens  

 vurdering, at der ikke er mulighed for iværksættelse af alternative  

 foranstaltninger og det derfor ikke findes nødvendigt at indkalde klienten  

 til samtale, skal det af sagen/journalen fremgå, at sagen har været fremtaget  

 og vurderet med det resultat.
 Socialministeriet skal således anbefale, at kommunerne dels af hensyn til  

 økonomien og også af hensyn til klienterne - hvis det ikke allerede er gjort  

 - indfører en forretningsgang, der sikrer en korrekt sagsopfølgning.
 AD DE ADMINISTRATIVE REGLER VEDRØRENDE FLYGTNINGE.
Flere kommuner har fået revisionsanmærkniger på dette område.
Det skyldes  

 ofte, at dokumentationskravet for anvendelse af de særlige refusionsregler  

 ikke er overholdt, men også at udgifterne er konteret forkert fx på konti for  

 kontanthjælp til ikke flygtninge.
Hertil kommer at udgifterne til  

 daginstitutioner, jf. regnskabsbekendtgørelsen § 16, ikke er opgjort korrekt  

 eller måske helt er glemt.
 En efterfølgende opretning af sagerne har medført, at nogle kommuner har  

 måtte tilbagebetale refusion, men også at flere kommuner har kunnet anmelde  

 endog betydelige yderligere beløb til refusion.
 Det fremgår af den foreløbige restafregning, at kommunerne på dette område  

 i 1994 har anmeldt knap 70 mill. kr. for lidt til refusion.
 Socialministeriet skal derfor anbefale, at man på flygtningeområdet er  

 særlig opmærksom på de administrative regler, således at der løbende kan  

 hjemtages den korrekte refusion.
