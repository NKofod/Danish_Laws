I henhold til kgl. resolution af 11. februar 1994 har Danmark ratificeret  

 en i New York den 15. december 1989 vedtagen anden valgfri protokol til den  

 internationale konvention om borgerlige og politiske rettigheder, der sigter  

 mod afskaffelse af dødsstraf, jf.
Udenrigsministeriets bekendtgørelse nr. 30  

 af 29. marts 1976 og efterfølgende bekendtgørelser, senest nr. 76 af 20.  

 august 1992, Lovtidende C.
 Protokollen har følgende ordlyd (den arabiske, kinesiske, russiske og  

 spanske tekst er udeladt her):
Anden valgfri protokol til den internationale konvention om borgerlige  

 og politiske rettigheder, der sigter mod afskaffelse af dødsstraf De  

 i denne protokol deltagende stater, som mener, at afskaffelse af dødsstraf bidrager til at forøge  

 menneskeværdighed og til at videreudvikle menneskerettighederne, som minder om artikel 3 i verdenserklæringen om  

 menneskerettighederne, der blev vedtaget den 10. december 1948, og artikel 6  

 i den internationale konvention om borgerlige og politiske rettigheder, der  

 blev vedtaget den 16. december 1966, som konstaterer, at artikel 6 i den internationale konvention om  

 borgerlige og politiske rettigheder omtaler afskaffelse af dødsstraf på en  

 måde, som stærkt antyder, at afskaffelse er ønskelig, som er overbevist om, at alle skridt til afskaffelse af dødsstraf  

 bør betragtes som fremskridt, når det gælder retten til livet, som ønsker herved at påtage sig en international forpligtelse til  

 at afskaffe dødsstraf, er blevet enige om følgende:
Artikel 1 1. Ingen kan henrettes inden for jurisdiktionen til en  

 i denne protokol deltagende stat.
 2. Enhver deltagerstat skal tage alle nødvendige  

 skridt til at afskaffe dødsstraf inden for sin jurisdiktion.
Artikel 2 1. Intet forbehold kan tages over for denne protokol,  

 undtagen et forbehold, der fremsættes ved ratifikationen eller tiltrædelsen,  

 og som hjemler anvendelse af dødsstraf i krigstid i medfør af en domfældelse  

 for en yderst alvorlig forbrydelse af militær art begået i krigstid.
 2. Den deltagerstat, der fremsætter et sådant  

 forbehold, skal ved ratifikationen eller tiltrædelsen meddele De Forenede  

 Nationers generalsekretær de relevante bestemmelser i sin nationale  

 lovgivning, der gælder i krigstid.
 3. Den deltagerstat, der har fremsat et sådant  

 forbehold, skal underrette De Forenede Nationers generalsekretær om enhver  

 krigstilstand, som indledes eller afsluttes på dens territorium.
Artikel 3 De i denne protokol deltagende stater skal i de rapporter, som de i  

 overensstemmelse med artikel 40 i konventionen fremlægger for  

 Menneskerettighedskomiteen, inkludere oplysninger om de skridt, de har taget  

 for at gennemføre denne protokol.
Artikel 4 Hvad angår de i konventionen deltagende stater, som har afgivet en  

 erklæring i henhold til artikel 41, skal Menneskerettighedskomiteens  

 kompetence til at modtage og behandle meddelelser, når en deltagerstat  

 hævder, at en anden deltagerstat ikke opfylder sine forpligtelser, også  

 omfatte bestemmelserne i denne protokol, medmindre vedkommende deltagerstat  

 er fremkommet med en udtalelse om det modsatte ved ratifikationen eller  

 tiltrædelsen.
Artikel 5 Hvad angår de stater, der deltager i den første valgfri protokol til den  

 internationale konvention om borgerlige og politiske rettigheder, der blev  

 vedtaget den 16. december 1966, skal Menneskerettighedskomiteens kompetence  

 til at modtage og behandle meddelelser fra enkeltpersoner, der er underlagt  

 dens jurisdiktion, også omfatte bestemmelserne i denne protokol, medmindre  

 vedkommende deltagerstat er fremkommet med en udtalelse om det modsatte ved  

 ratifikationen eller tiltrædelsen.
Artikel 6 1. Bestemmelserne i denne protokol skal gælde som  

 tillægsbestemmelser til konventionen.
 2. Uden at udelukke muligheden for et forbehold i  

 henhold til artikel 2 i denne protokol skal den rettighed, som sikres i  

 artikel 1, stk. 1, i denne protokol, ikke kunne fraviges i henhold til  

 artikel 4 i konventionen.
Artikel 7 1. Denne protokol kan undertegnes af enhver stat, som  

 har undertegnet konventionen.
2. Denne protokol skal ratificeres af enhver stat, som  

 har ratificeret eller tiltrådt konventionen.
Ratifikationsinstrumenter skal  

 deponeres hos De Forenede Nationers generalsekretær.
 3. Denne protokol kan tiltrædes af enhver stat, som  

 har ratificeret eller tiltrådt konventionen.
 4. Tiltrædelse sker ved deponering af et  

 tiltrædelsesinstrument hos De Forenede Nationers generalsekretær.
 5. De Forenede Nationers generalsekretær underretter  

 alle de stater, som har undertegnet eller tiltrådt denne protokol, om  

 deponeringen af ethvert ratifikations- eller tiltrædelsesinstrument.
Artikel 8 Denne protokol træder i kraft tre måneder efter datoen for deponeringen af  

 det tiende ratifikations- eller tiltrædelsesinstrument hos De Forenede  

 Nationers generalsekretær.
 2. For enhver stat, der ratificerer eller tiltræder  

 denne protokol efter deponeringen af det tiende ratifikations- eller  

 tiltrædelsesinstrument, træder denne protokol i kraft tre måneder efter  

 datoen for deponeringen af dens eget ratifikations- eller  

 tiltrædelsesinstrument.
Artikel 9 Bestemmelserne i denne protokol finder uden begrænsning eller undtagelse  

 anvendelse på alle dele af forbundsstater.
Artikel 10 De Forenede Nationers generalsekretær underretter alle de i konventionens  

 artikel 48, stk. 1, omhandlede stater om:
Artikel 11 1. Denne protokol, hvis arabiske, engelske, franske,  

 kinesiske, russiske og spanske tekst har samme gyldighed, skal deponeres i De  

 Forenede Nationers arkiv.
 2. De Forenede Nationers generalsekretær skal  

 fremsende bekræftede kopier af denne protokol til alle de i konventionens  

 artikel 48 omhandlede stater.
 Protokollen trådte i medfør af artikel 8, stk. 1, i kraft den 11. juli  

 1991.
 Danmarks ratifikationsinstrument blev deponeret hos De Forenede Nationers  

 generalsekretær den 24. februar 1994 og trådte i henhold til artikel 8, stk.  

 2, herefter i kraft for Danmark den 24. maj 1994.
 Foruden Danmark har følgende lande med virkning fra de anførte datoer  

 ratificeret eller tiltrådt protokollen:
 Der er ved ratifikationen eller tiltrædelsen taget forbehold som følger:
 Spanien har i henhold til artikel 2 taget forbehold for retten til at  

 anvende dødsstraf for yderst alvorlige forbrydelser af militær art begået i  

 krigstid.
