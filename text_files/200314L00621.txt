Betænkning afgivet af Udvalget vedrørende Grønlandske  

 Forhold den 26. maj 2004 Betænkning over Forslag til lov om  

 tilskud til Grønlands hjemmestyre for 2005-2007 [af finansministeren (Thor Pedersen)] 1. Udvalgsarbejdet Lovforslaget blev fremsat den 23. marts 2004 og var til 1.  

 behandling den 30. april 2004. Lovforslaget blev efter 1. behandling henvist  

 til behandling i Udvalget vedrørende Grønlandske Forhold.
Møder Udvalget har behandlet lovforslaget i 2 møder.
Spørgsmål Udvalget har stillet 1 spørgsmål til finansministeren til  

 skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Venstre, Det Konservative Folkeparti, Siumut og Inuit  

 Ataqatigiits medlemmer af udvalget har følgende kommentarer:
Staten yder i 2005-2007 et tilskud til Grønlands hjemmestyre på  

 3.069,2 mio. kr. i 2005-pris- og lønniveau.
Dette bloktilskud gives i  

 solidaritet med et område af rigsfællesskabet, som på grund af særlige  

 geografiske, befolkningsmæssige og erhvervsmæssige forhold står over for en  

 mindre gunstig økonomisk situation end andre dele af riget.
Disse partier finder det rigtigt, at bloktilskuddet gives som et  

 samlet, generelt tilskud, som hjemmestyret selv sørger for at prioritere og  

 fordele på de forskellige udgiftsområder.
Af hensyn til det grønlandske ønske  

 om øget økonomisk selvstændighed og bæredygtighed ville det være at  

 foretrække,  

 hvis hjemmestyret selv kunne finansiere de forskellige opgaver.
Derfor er det  

 vigtigt, at arbejdet med udviklingen af den grønlandske økonomi i mere  

 selvbærende retning fortsættes med inddragelse af alle gode kræfter.
 I den forbindelse finder partierne det positivt, at der som en  

 udløber af det dansk-grønlandske erhvervsudvalgs arbejde årligt afsættes 50  

 mio. dkr. af bloktilskuddet til uddannelse og erhvervsudvikling, som kan  

 bidrage til ny vækst i Grønland.
Dansk  

 Folkepartis medlemmer af udvalget støtter lovforslaget, men har det  

 synspunkt,  

 at der bør føres et øget tilsyn med, hvordan de 3 mia. kr., som Danmark giver  

 i  

 bloktilskud til Grønland, bruges.
Indtil videre har bloktilskuddet været  

 givet  

 hjemmestyret ukritisk til hjemmestyrets frie prioritering,  

    

 men det er Dansk Folkepartis opfattelse, at  

 der bør føres et mere effektivt tilsyn med, at midlerne forvaltes bedst  

 muligt  

 og efter en hensigt om, at der skal arbejdes på en aftrapning af tilskuddet.
Dansk  

 Folkeparti er opmærksom på, at revisionsfirmaet Deloitte og Touche gennem en  

 årrække har foretaget en revision, der supplerer hjemmestyrets egen revision,  

 og at revisionsfirmaets opgaver for hjemmestyret i et vist omfang kan  

 sammenlignes med Rigsrevisionens opgaver rfor den danske stat.
Dog er  

 Deloitte  

 og Touche naturligvis ikke nogen myndighed og råder derfor ikke over de samme  

 effektive værktøjer til at udtrykke kritik og til at meddele resultaterne af  

 sine revisionshandlinger til den bevilgende myndighed, Folketinget, som  

 Rigsrevisionen ville kunne.
Dansk  

    

 Folkeparti  

    

 mener  

    

 derfor,  

    

 at  

    

 Rigsrevisionen  

    

 skal have  

    

 indseende  

    

 med, at forvaltningen af bloktilskuddet er varetaget på en økonomisk  

 hensigtsmæssig måde, og vil arbejde for, at der etableres en lovhjemmel, der  

 gør dette muligt.
Dansk Folkeparti vil opfordre ministeren til at gennemføre  

 en  

 ændring af hjemmestyreloven, så Rigsrevisionen får adgang til at bedømme, om  

 de  

 samlede opgaver, enkeltdispositioner og  

    

 aktiviteter  

    

 udført  

    

 for  

    

 bloktilskudsmidler  

    

 er  

    

 gennemført  

    

 på  

    

 en  

    

 økonomisk hensigtsmæssig måde, og om  

 resultaterne svarer til de opstillede mål.
 Tjóðveldisflokkurin var på tidspunktet for betænkningens  

 afgivelse ikke repræsenteret med medlemmer i udvalget og havde dermed ikke  

 adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)  

    

 Pia Larsen (V)  

    

 Helga Moos (V)  

    

 Henrik Vestergaard (V)  

    

 Pia Kjærsgaard (DF)  

    

 Christian H.
Hansen (DF)  

    

 Gitte Seeberg (KF)  

    

 Kaj Ikast (KF)  

    

 Tove Videbæk (KD)  

    

 Frank Jensen (S)  

    

 Jette Bergenholz Bautrup (S)  

    

 Jørn Pedersen (S)  

    

 Kristen Touborg (SF)  

    

 Niels Helveg Petersen (RV)  

    

 Keld Albrechtsen (EL)  

    

 Lars‑Emil Johansen (SIU)  

  

  nfmd.  

  

    

 Kuupik Kleist (IA)  

  

  fmd.
 Tjóðveldisflokkurin havde ikke medlemmer i udvalget.
