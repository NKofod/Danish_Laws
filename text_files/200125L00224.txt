Tillægsbetænkning afgivet af  

 Kommunaludvalget den 15. marts 2002 Tillægsbetænkning over Forslag til lov om sammenlægning af de  

 bornholmske kommuner 1. Udvalgsarbejdet Lovforslaget blev fremsat den 30. januar 2002 og var til  

 1. behandling den 20. februar 2002. Lovforslaget blev efter 1. behandling  

 henvist til behandling i Kommunaludvalget.
Udvalget afgav betænkning  

 den 1. marts 2002. Lovforslaget var til 2. behandling den 12. marts 2002,  

 hvorefter det blev henvist til fornyet behandling i Kommunaludvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 2 møder.
Samråd Udvalget har stillet 3 spørgsmål til  

 indenrigs- og sundhedsministeren til mundtlig besvarelse.
Ministeren har  

 besvaret spørgsmålene i et samråd med udvalget den 13.  

 marts 2002. Ministeren har efterfølgende sendt udvalget det talepapir,  

 der lå til grund for ministerens besvarelse af  

 spørgsmålene.
Udvalget har stillet 2 spørgsmål til  

 miljøministeren og indenrigs- og sundhedsministeren til mundtlig  

 besvarelse.
Miljøministeren har besvaret disse spørgsmål  

 skriftligt.
Spørgsmålene og miljøministerens svar  

 herpå er optrykt i bilag 2 til tillægsbetænkningen.
Spørgsmål Udvalget har under den fornyede behandling af lovforslaget  

 stillet 3 spørgsmål til indenrigs- og sundhedsministeren og 2  

 til miljøministeren til skriftlig besvarelse, som disse har besvaret.  

 1 af udvalgets spørgsmål og indenrigs- og sundhedsministerens  

 svar herpå er optrykt i bilag 2 til  

 tillægsbetænkningen.
Studietur Udvalget drøftede den 11. marts 2002  

 kommunesammenlægningen på Bornholm med formandskabet for  

 sammenlægningen, repræsentanter for de politiske partier på  

 Bornholm og repræsentanter for Erhvervscentret under 2 møder  

 på Bornholm.
2. Indstillinger og politiske bemærkninger For udvalget har det været afgørende, at  

 Bornholm får det bedst mulige afsæt til den spændende, men  

 vanskelige proces det er at samle fem kommuner og et amt til en  

 regionskommune.
Udvalget har været glad for de mange kontakter og det  

 tætte samarbejde med bornholmske politikere, der har været frem  

 til lovens tilblivelse.
 Senest havde udvalget et særdeles positivt  

 møde på Bornholm mandag den 11. marts 2002 for endnu engang at  

 drøfte lovgivningen inden færdiggørelsen i Folketinget.  

 Under mødet fremkom en række spørgsmål, som  

 udvalget efterfølgende har drøftet   også i et  

 samråd med indenrigs- og sundhedsministeren.
 For udvalget er det vigtigt, at der er fundet  

 tilfredsstillende løsninger på en række  

 spørgsmål:
 Indenrigs- og sundhedsministeren har tilkendegivet, at en enig  

 henvendelse fra regionsrådet om en etårig dispensation fra en ens  

 vandafledningsafgift vil blive imødekommet.
 At der lægges afgørende vægt på, at den  

 repræsentant, som miljøministeren udpeger til  

 fredningsnævnet, er en lokalforankret person bosiddende på  

 Bornholm.
 At den nye regionskommune ikke pålægges mere  

 vidtgående forpligtelser i forhold til revision af regionsplan og  

 kommuneplan end det, der er gældende tilsammen for øvrige amter  

 og kommuner.
 Udvalget vil endvidere undersøge mulighederne for  

 større åbenhed på udvalgsmøder generelt på  

 det kommunale område.
 Udvalget indstiller lovforslaget til vedtagelse  

 uændret.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Thor Gunnar Kofoed (V)  

  Gudrun Laub (V)  Anders Møller (V)  

  Marianne Pedersen (V) nfmd.  Jens Vibjerg (V)  

  Poul Nødgaard (DF) fmd.
Uno Larsson (DF)  

  Knud Erik Kirkegaard (KF)  Helle Sjelle (KF)  

  Arne Toft (S)  Inger Bierbaum (S)  

  Jørn Pedersen (S)  Karen J.
Klint (S)  

  Ole Stavad (S)  Kristen Touborg (SF)  

  Marianne Jelved (RV)  Line Barfod (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 65 omdelt efter  

 afgivelse af betænkning Bilagsnr.
Titel 13 Betænkning 14 Samrådsspm.
A om, hvordan ministeren vil sikre, at erfaringerne fra  

 Bornholm opsamles, så andre kan bruge dem som eventuelt grundlag for en  

 lignende beslutning, til indenrigs- og sundhedsministeren Samrådsspm.
B om, hvilke udgifter ministeren forventer, at staten  

 skal afholde som følge af sammenlægningen, til indenrigs- og  

 sundhedsministeren 15 Spm. 6 om udpegning af medlemmer til fredningsnævnet, til  

 miljøministeren Spm. 7 om hjælp til teknisk bistand, til miljøministeren 16 Udkast til tillægsbetænkning 17 Samrådsspm.
C om vandafledningsafgift, til indenrigs- og  

 sundhedsministeren 18 Svar på spm. 6 om udpegning af medlemmer til fredningsnævnet,  

 fra miljøministeren Svar på spm. 7 om hjælp til teknisk bistand, fra  

 miljøministeren 19 Spm. 8 om oversendelse af talepapir, til indenrigs- og sundhedsministeren Spm. 9 om ansøgning om dispensation i forbindelse med  

 vandafledningsafgift, til indenrigs- og sundhedsministeren Spm. 10 om fordeling af statens udgifter, til indenrigs- og  

 sundhedsministeren 20 Samrådsspm.
D om medlemmer i fredningsnævnet, til  

 miljøministeren og indenrigs- og sundhedsministeren Samrådsspm.
E om kommuneplaner, til miljøministeren og  

 indenrigs- og sundhedsministeren 21 2. udkast til tillægsbetænkning 22 Svar på spm. 8 om oversendelse af talepapir, fra indenrigs- og  

 sundhedsministeren Svar på spm. 9 om ansøgning om dispensation i forbindelse med  

 vandafledningsafgift, fra indenrigs- og sundhedsministeren Svar på spm. 10 om fordeling af statens udgifter, fra indenrigs- og  

 sundhedsministeren 23 Skriftlig besvarelse af samrådsspørgsmål D og E, fra  

 miljøministeren Bilag 2 3 af udvalgets spørgsmål og  

 miljøministerens henholdsvis indenrigs- og sundhedsministerens svar  

 herpå Spørgsmål og svar er optrykt efter  

 ønske fra udvalget.
 Samrådsspørgsmål D:
Under henvisning til miljøministerens besvarelse af  

 spørgsmål 6, jf.
L 65   bilag 18, bedes redegjort for  

 bestemmelsens indhold, herunder hvad der vil blive lagt vægt på  

 ved miljøministerens udpegning af det ene medlem til  

 fredningsnævnet i Bornholms Kommune.
 Miljøministerens skriftlige besvarelse:
Miljøministeren nedsætter et  

 fredningsnævn for hvert amt, jf. § 35 i lov om naturbeskyttelse.
For  

 Københavns Amt, Københavns Kommune og Frederiksberg Kommune  

 nedsættes et fælles fredningsnævn.
Fredningsnævnet  

 består af en formand, der vælges af ministeren, og som skal  

 være dommer, et medlem, der vælges af amtsrådet, og et  

 medlem, der vælges af kommunalbestyrelsen i den kommune, hvor det  

 pågældende areal er beliggende.
 I forbindelse med nedlæggelsen af  

 Hovedstadsrådet i 1989 blev det ved lov nr. 192 om ændring af  

 forskellige lovbestemmelser som følge af nedlæggelsen af  

 Hovedstadsrådet besluttet, at det medlem af fredningsnævnet i  

 Københavns og Frederiksberg Kommuner, som hidtil blev udpeget af  

 Hovedstadsrådet, udpeges af miljøministeren, medens det andet  

 medlem udpeges af de to kommunalbestyrelser.
 Baggrunden for denne konstruktion var at sikre, at  

 fredningsnævnets sammensætning bliver så bred som muligt,  

 samt at imødegå en eventuel kritik, der ville kunne rejses  

 vedrørende spørgsmålet om nævnet som uvildig  

 instans, hvis man i Københavns og Frederiksberg Kommuner efter  

 Hovedstadsrådets nedlæggelse skulle udpege hver 2 medlemmer til  

 fredningsnævnet.
Forslaget til lov om sammenlægning af de bornholmske  

 kommuner vil medføre, at Bornholms Kommune får beføjelser  

 både som sekundær- og primærkommune på tilsvarende  

 måde, som det er tilfældet for Københavns og Frederiksberg  

 Kommuner.
Der gør sig derfor den samme begrundelse gældende for  

 ikke at lade Bornholms Kommune udpege 2 medlemmer til fredningsnævnet.
 Fredningsnævnet for Bornholms Kommune ville med en  

 sådan sammensætning være det eneste fredningsnævn i  

 Danmark, der, ud over formanden, består af to medlemmer, der er udpeget  

 af samme myndighed.
 Jeg vil ved udpegningen af det medlem, der efter  

 lovforslaget skal udpeges af miljøministeren, finde, at det er en  

 naturlig forudsætning, at vedkommende er bosiddende på Bornholm  

 og har et godt kendskab til området.
 Samrådsspørgsmål E:
Ministrene bedes redegøre for, om det forholder sig  

 således, at regionsplanen og kommuneplanen forhindrer en fortsat brug  

 af den emneopdelte planlægning, som kommunerne hidtil har kunnet  

 benytte med henvisning til planloven.
Der bedes herudover redegjort for  

 baggrunden herfor.
 Miljøministerens skriftlige besvarelse:
 Jeg går ud fra, at baggrunden for  

 spørgsmålet er forslaget om, at der på Bornholm i stedet  

 for én regionplan og én kommuneplan skal tilvejebringes  

 én region- og kommuneplan, og at denne plan skal revideres efter  

 reglerne for regionplaner, dvs. hvert fjerde år.
 Dette forslag skyldes, at Miljøministeriet har  

 vurderet, at det ville være en forenkling, at der på Bornholm kun  

 skulle tilvejebringes én plan i stedet for to planer.
Forslaget har som konsekvens, at kommuneplandelen af  

 planen ikke kan revideres efter de procedureregler som gælder for  

 kommuneplaner.
Det vil sige, at hele region- og kommuneplanen skal tages op  

 til revision hvert fjerde år, men bestemmelser i planen, som det ikke  

 er nødvendigt at ændre, kan naturligvis videreføres i  

 planen for den nye fireårsperiode.
For kommuneplaner gælder, at kommunalbestyrelsen  

 hvert fjerde år skal offentliggøre en strategi for  

 kommuneplanlægningen.
I denne strategi beslutter kommunalbestyrelsen,  

 om kommuneplanen skal revideres helt eller delvis eller om planen kan  

 genvedtages for en ny 4-års-periode.
Den delvise revision kan bestå i revision af  

 planbestemmelserne for enkelte emner eller områder i kommunen.
Ved  

 genvedtagelse videreføres hele planen uændret.
 Jeg har bemærket mig, at formandskabet for  

 sammenlægningen i en henvendelse til Kommunaludvalget af 21. februar  

 2002 har udtrykt ønske om, at regionskommunen for så vidt  

 angår de kommuneplanrelaterede emner bliver omfattet af de  

 procedureregler, der gælder for revisionen af kommuneplaner, jf.  

 planlovens §§ 23 a-f.
En mulighed er derfor, at forslaget om én region-  

 og kommuneplan for Bornholm udelades, og at de gældende regler  

 bibeholdes.
Det vil sige, at der for Bornholms Regionskommune skal udarbejdes  

 både en regionplan og en kommuneplan, og at de to planer tilvejebringes  

 og revideres efter de regler, der gælder for henholdsvis regionplaner  

 og kommuneplaner.
 Den nye regionskommune pålægges herved ikke  

 mere vidtgående forpligtelser i forhold til revision af regionplan og  

 kommuneplan, end det der er gældende tilsammen for øvrige amter  

 og kommuner.
 De gældende regler forhindrer ikke, at Bornholms  

 Regionskommune kan vælge samtidighed i offentlighedsfaserne.
 Spørgsmål 9:
 Under henvisning til ministerens besvarelse af  

 samrådsspørgsmål C bedes det oplyst, om ministeren vil se  

 velvilligt på en ansøgning fra et enigt regionsråd  

 på Bornholm om dispensation fra opkrævning af ens  

 vandledningsafgifter i 1 år.
 Indenrigs- og sundhedsministerens svar:
 Ja.
