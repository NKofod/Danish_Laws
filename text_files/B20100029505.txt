Kapitel 1   Indledende bestemmelser Kapitel 2   Ydelser med fast gebyr Kapitel 3   Ydelser med variabelt gebyr Kapitel 4   Betaling for andre ydelser Kapitel 5   Ikrafttræden Bekendtgørelse om betaling for Lodstilsynets ydelser I medfør af § 26 i lodslov, jf. lov nr. 567 af 9. juni 2006, fastsættes:
Kapitel 1 Indledende bestemmelser § 1. For ydelser leveret af Lodstilsynet betales et gebyr.
 Stk. 2. Gebyrerne reguleres ved ændringer i beregningsgrundlaget, således at Lodstilsynet til enhver tid hviler økonomisk i sig selv.
 § 2. Gebyrerne nævnt i denne bekendtgørelse forfalder til betaling 30 dage efter fakturadato.
 Stk. 2. Hvis betaling for Lodstilsynets ydelser ikke sker rettidigt i henhold til stk. 1, forrentes det skyldige beløb, fra sidste rettidige betalingsdag til betaling sker, med den rentesats, der er fastsat i lov om renter ved forsinket betaling m.v.
Kapitel 2 Ydelser med fast gebyr § 3. For udstedelse af lodsaspirant-idkort betales et gebyr på 1.067,00 kr.
 § 4. For udstedelse af lodscertifikat betales et gebyr på 2.134,00 kr.
 Stk. 2. For ændring af lodscertifikat betales et gebyr på 1.067,00 kr.
 § 5. For udstedelse af højsøcertifikat betales et gebyr på 2.134,00 kr.
 Stk. 2. For ændring af højsøcertifikat betales et gebyr på 1.067,00 kr.
 § 6. For udstedelse af lodsfritagelsesbevis betales et gebyr på 2.134,00 kr.
 Stk. 2. For ændring af lodsfritagelsesbevis betales et gebyr på 1.067,00 kr.
 § 7. For årligt tilsyn, foretaget på baggrund af oplysninger opgivet til Lodstilsynet, betales et årligt gebyr på henholdsvis 5.335,00 kr. pr. lodseri og 17.072,00 kr. pr. lods tilknyttet lodseriet.
 § 8. Hvis et af ovennævnte legitimationskort er bortkommet, blevet slidt i et sådant omfang, at foto og tekst, herunder kortnummer, ikke kan aflæses eller kortet i øvrigt er blevet beskadiget, kan man få udstedt et duplikatkort.
 Stk. 2. Kortindehaveren kan få udstedt et duplikatkort ved ændringer af personoplysninger.
 Stk. 3. For udstedelse af duplikatkort betales et gebyr på 1.067,00 kr.
Kapitel 3 Ydelser med variabelt gebyr § 9. For ydelser nævnt i dette kapitel betales et gebyr på 1.067,00 kr. pr. time.
§ 10. For 1) gennemførelse af egnethedsprøve i forbindelse med ansøgning om lodscertifikat, 2) gennemførelse af egnethedsprøve i forbindelse med ansøgning om lodsfritagelsesbevis, 3) foretagelse af ét udgående årligt tilsyn, og 4) foretagelse af tilsyn som følge af mangelfuld egenkontrol, Stk. 2. Det påhviler Lodstilsynet, over for den betalingspligtige, at specificere samtlige omkostninger, der anmodes dækket.
 § 11. Udebliver en ansøger fra en berammet egnethedsprøve uden at have meldt fra senest kl. 12.00 tre hverdage før prøvens afholdelse, skal Lodstilsynets omkostninger i forbindelse hermed betales, før en ny prøve kan berammes.
 § 12. Kan et planlagt udgående tilsyn ikke gennemføres på grund af lodseriets forhold, og har lodseriet ikke aflyst dette senest kl. 12.00 tre hverdage før, skal lodsvirksomheden betale Lodstilsynets omkostninger i forbindelse hermed.
Kapitel 4 Betaling for andre ydelser § 13. For afskrifter, udskrifter, fotokopier eller lignende, der på begæring udfærdiges af Lodstilsynet, betales gebyr efter reglerne i Justitsministeriets bekendtgørelse om betaling for afskrifter og fotokopier, der udleveres i henhold til lov om offentlighed i forvaltningen.
 Stk. 2. Anmodes ovenstående dokumenter om at blive verificeret eller på anden vis bekræftet af Lodstilsynet, betales et gebyr på 175,00 kr. pr. dokument.
 § 14. For ydelser, der ikke er beskrevet ovenfor og som kræver sagsbehandling, betales et gebyr pr. time, jf. § 9.
 Stk. 2. Det påhviler Lodstilsynet, over for den betalingspligtige, at specificere samtlige omkostninger, der anmodes dækket.
Kapitel 5 Ikrafttræden § 15. Bekendtgørelsen træder i kraft den 1. april 2010 og ophæver samtidig bekendtgørelse nr. 1150 af 1. december 2008 om betaling for Lodstilsynets ydelser.
