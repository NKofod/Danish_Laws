Vagtlæge observerede ikke patient efter behandling for astma og  

 nedskrev ikke hvilken medicin der blev givet.
Patientklagenævnet fandt, at  

 vagtlægen havde udvist manglende omhu ved ikke at være blevet hos patienten  

 til der var bedring i tilstanden, og ved at undlade at give skriftlig  

 oplysning om behandlingens karakter.
5.3.5. Vagtlæge contra indlæggelse Patient med astmaanfald behandles med injektion af vagtlæge, som forlader  

 patienten efter få minutter. 48 min. senere indlægges patienten på sygehus  

 pga. status astmaticus.
Patienten klager over vagtlægens behandling og manglende observation af  

 virkningen af behandlingen.
Klagen omfatter følgende klagepunkter: vagtlægen  

 har ikke nedskrevet, hvilken medicin der blev givet, der blev ikke givet  

 information angående tiltag i tilfælde af utilfredsstillende effekt af  

 behandlingen.
Endelig kom vagtlægen ikke straks, da der blev kaldt anden gang  

 umiddelbart før indlæggelsen på sygehus.
 Sundhedsstyrelsens udtalelse bygger på udtalelse fra vagtlægen,  

 vagtlægesedler, ambulancetransportseddel samt hospitalsjournal.
Sundhedsstyrelsen udtaler, at vagtlægen efter at have givet behandling for  

 astmaanfald burde være forblevet hos patienten, indtil der med sikkerhed  

 kunne konstateres bedring i tilstanden.
Ved denne undladelse har vagtlægen  

 ikke vist fornøden omhu jfr.
Lægelovens § 6. Sundhedsstyrelsens mener, at det  

 havde været mest korrekt om vagtlægen havde efterladt skriftlige oplysninger  

 om behandlingen, som var givet i stedet for at efterlade den tomme ampul.
 Med hensyn til de andre klagepunkter er der modstridende udtalelser og  

 andre uklarheder, som betyder, at Sundhedsstyrelsen ikke nærmere kan tage  

 stilling.
Patientklagenævnet tilsluttedee sig den første del af Sundhedsstyrelsens  

 udtalelse, men fandt for så vidt angår den anden del af udtalelsen, at det  

 var udtryk for manglende omhu at undlade at give skriftlig oplysning om  

 behandlingens karakter specielt i dette tilfælde, hvor der var tale om et  

 astmaanfald, idet visse astmapræparater kun må gives med bestemte  

 intervaller.
Det kan derfor være af betydning for eventuelle efterfølgende  

 vagtlæger eller hospitalspersonale at få nøjagtig information om den givne  

 behandling.
