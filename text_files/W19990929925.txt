Nyt fra Ankestyrelsen - fleksjob - af ankechef Karin Rasch og  

 fuldmægtig Ellen Tofte Larsen Dagpengeloven På sygedagpengeområdet har Ankestyrelsen senest behandlet 2  

 principielle sager om, hvorvidt fleksjob kan sidestilles med revalidering  

 efter  

 dagpengeloven.
Det blev slået fast, at revalidering i dagpengelovens forstand  

 alene sigter mod at bringe den sygemeldte tilbage på arbejdsmarkedet på  

 normale  

 vilkår.
Forinden havde Dagpengeudvalget behandlet en sag om samme spørgsmål.
 Efter dagpengelovens § 22, stk. 1, nr. 1, kan  

 dagpengeperioden forlænges udover varighedsbegrænsningen på 52 uger, hvis  

 revalidering, herunder arbejdsprøvning, er overvejende sandsynlig.
Dagpengeudvalget traf afgørelse om, at fleksjob ikke kunne  

 sidestilles med revalidering.
Udbetalingen af dagpenge kunne derfor ikke  

 fortsætte i ventetiden på etablering af fleksjob.
 Afgørelsen er offentliggjort som SM D-6-99.
 I den nævnte sag var den sygemeldte umiddelbart klar til at  

 påtage sig et fleksjob.
 Ankestyrelsen antog senere en sag til principiel behandling,  

 hvor der i en afklarende/forberedende fase skulle iværksættes  

 foranstaltninger  

 i form af arbejdsprøvning inden fleksjobbet kunne etableres.
I pkt. 327 i vejledningen til aktivloven er det anført, at  

 lovens revalideringsbestemmelser kan bruges med henblik på at sætte en person  

 i  

 stand til at påtage sig et fleksjob, og efter aktivlovens § 47, stk. 4,  

 beholder revalidenden det hidtidige forsørgelsesgrundlag under  

 forrevalidering.  

 Kunne det medføre, at dagpengene kunne fortsætte efter bestemmelsen i  

 dagpengelovens § 22, stk. 1, nr. 1? Ankestyrelsen kom frem til, at dagpengeperioden ikke kunne  

 forlænges i en sådan situation.
 Ankestyrelsen tog udgangspunkt i, at dagpengelovens § 22,  

 stk. 1, nr. 1, altid har været fortolket således, at forlængelse forudsatte,  

 at  

 der var tale om revalidering/arbejdsprøvning med henblik på  

    

 tilbagevenden til arbejdsmarkedet på normale  

 vilkår.
 Ankestyrelsen tog endvidere udgangspunkt i aktivlovens trinvise  

 opbygning: først regler om støtte til personer, der umiddelbart er klar til  

 arbejdsmarkedet (kapitel 4), derefter bestemmelser om støttemuligheder med  

 henblik på at gøre en person i stand til at blive selvforsørgende (kapitel 6)  

 og endelig regler om fleksjob og skånejob til personer med nedsat  

 erhvervsevne  

 (kapitel 7).
 Ankestyrelsen lagde desuden vægt på, at alle muligheder for  

 revalidering til beskæftigelse på normale vilkår ifølge aktivlovens § 71  

 skal være udtømte, før der kan tilbydes fleksjob.
 Afgørelsen er udsendt som SM D-7-99.
 En anden sag blev antaget til principiel behandling med henblik  

 på afklaring af, om fleksjob kan sidestilles med revalidering i henhold til  

 den  

 dagældende bestemmelse i § 53, stk. 2, i dagpengebekendtgørelsen (nu  

 § 41, stk. 4, i Socialministeriets bekendtgørelse nr. 442 af 23. juni  

 1998). Efter denne bestemmelse, som mest bruges inden varighedsbegrænsningens  

 indtræden, skal udbetalingen af dagpenge ophøre, når helbredstilstanden er  

 stationær, og kommunen ikke skønner, at sikrede er berettiget til social  

 pension eller revalidering.
 I denne sag blev der - ikke overraskende - på tilsvarende måde  

 truffet afgørelse om, at fleksjob ikke kunne sidestilles med revalidering.  

 Ankestyrelsen lagde vægt på, at kommunens revalideringsskøn efter  

 bekendtgørelsen § 53, stk. 2, ifølge praksis forudsatte, at der var tale  

 om revalidering, herunder arbejdsprøvning, med sigte på at vende tilbage til  

 arbejdsmarkedet på normale vilkår, og på at mulighederne for revalidering til  

 beskæftigelse på normale vilkår skal være udtømte, før der kan tilbydes  

 fleksjob.
 Afgørelsen er udsendt som SM D-8-99.
Pensionsloven Ansøgeren havde af kommunen fået afslag på førtidspension og i  

 stedet tilbud om et fleksjob med 50% løntilskud.Ansøgeren ankede for at få  

 førtidspension og anførte, at når kommunen havde anset ham for berettiget til  

 et fleksjob med 50% løntilskud, måtte det samtidig betyde, at kommunen havde  

 vurderet, at hans erhvervsevne var nedsat med mindst halvdelen.
Han mente  

 derfor, at kommunen burde havde givet ham mulighed for at vælge mellem  

 fleksjob  

 og førtidspension.
 Ankestyrelsen var enig med kommunen og det sociale nævn i, at  

 ansøgerens helbredstilstand ikke berettigede ham til førtidspension, idet han  

 skønnedes at have mulighed for at påtage sig et erhvervsarbejde, hvor der  

 blev  

 taget hensyn til skånebehov som følge af helbredstilstanden.
 Det forhold, at kommunen havde godkendt ansøgeren til et  

 fleksjob med 50% løntilskud bevirkede ikke, at han dermed også opfyldte  

 betingelserne for at få førtidspension.
 Ankestyrelsen lagde vægt på, at varighedsbegrebet i relation til  

 fleksjob ikke forudsætter, at arbejdsevnen er stationær, men at det er en  

 betingelse, at arbejdsevnen ikke kan øges gennem revalidering, og at  

 nedsættelsen ikke er rent forbigående.Tilkendelse af førtidspension på rent  

 helbredsmæssigt grundlag forudsætter, at erhvervsevnen er  

  

 varigt  

  

 nedsat på grund af  

  

 fysisk  

 eller psykisk invaliditet  

  

 , og at der ikke er mulighed for at iværksætte  

 foranstaltninger, der kan antages mere varigt at forbedre erhvervsevnen.
 Ankestyrelsen bemærkede i afgørelsen, at styrelsen forudsatte,  

 at kommunen fulgte det givne tilbud om et fleksjob op med et konkret tilbud  

 herom.
 Afgørelsen er udsendt som SM P-3-99.
