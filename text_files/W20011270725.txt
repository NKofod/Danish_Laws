 Der blev klaget over, at lægerne i forbindelse med operationen ikke  

 var tilstrækkeligt omhyggelige, at de undlod at tilkalde en mere  

 erfaren læge til trods for, at der var besvær med at clipse  

 galdevejene, og at lægerne først 3 dage efter operationen  

 overførte patienten til andet sygehus.
Klage over kikkert galdevejsoperation Patientklagenævnet fandt ikke grundlag for at kritisere  

 lægernes behandling af patienten.
Patientklagenævnet lagde vægt på, at der ved en  

 ultralydsscanning i september 1998 var fundet en lille skrumpet  

 galdeblære indeholdende galdesten.
Levertallene forud for operationen  

 var normale.
Nævnet fandt, at der ikke forelå oplysninger, der  

 tydede på kræft i galdeblæren, men der var fundet sten i  

 den dybe galdegang.
Nævnet fandt herefter, at det var velindiceret at  

 foretage operation med fjernelse af galdeblæren.
Nævnet lagde  

 videre vægt på, at galdeblæren ved operationen blev fundet  

 fortykket af arvæv, og at der under indgrebet opstod et hul på  

 denne.
Nævnet oplyste, at det er en kendt komplikation, at der kan ske en  

 afglidning af clips, hvilket medfører galdeudsivning i bughulen.  

 Nævnet oplyste videre, at utæthed i galdevejene er en kendt  

 komplikation til galdevejsoperationer.
Nævnet fandt, at operationen var  

 udført i overensstemmelse med almindelig anerkendt faglig standard.
At  

 der under operationen gik hul på galdeblæren, måtte  

 betegnes som hændeligt.
For så vidt angik klagen over, at patienten først 3 dage  

 efter operationen blev overført til andet sygehus, lagde nævnet  

 vægt på, at hun havde diffuse smerter, men uden tegn på  

 muskelværn.
Hun havde let feber.
Ultralydscanning og CT-scanning havde  

 ikke vist tegn på væskeansamling i bughusen.
Ved en  

 kikkertundersøgelse (ERCP) lykkedes det ikke at fotogrefere de dybe  

 galdeveje.
På fortsat mistanke om, at galden sivede ud i bughulen, blev  

 hun overflyttet til andet sygehus.
