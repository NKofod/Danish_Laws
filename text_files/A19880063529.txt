 Herved bekendtgøres lov om afgift af vin og frugtvin m.m.,  

 jf. lovbekendtgørelse nr. 473 af 15. juli 1986, med de ændringer, der følger  

 af § 4 i lov nr. 925 af 19. december 1986.
Afgift af vin og frugtvin Afgiftspligtigt vareområde § 1.  Af følgende varer svares afgift til statskassen:
1. varer, der hører under toldtariffens pos.  

 22.04-22.06 (druevin m.v.), med et ethanolindhold på højst 23 rumfangsprocent  

 (pct. vol.) og en vægtfylde på højst 1,07 ved 2 C, 2. varer, der hører under toldtariffens pos. 22.07  

 (frugtvin m.m.), med et ethanolindhold på højst 20 rumfangsprocent (pct. vol.) og - bortset fra mjød fremstillet uden tilsætning af ethanol - en vægtfylde på højst 1,06 ved 2 C og 3. andre varer med et ethanolindhold på højst 23  

 rumfangsprocent (pct. vol.) og en vægtfylde på højst 1,07 ved 2 C, såfremt  

 varerne er drikkelige og er fremstillet med anvendelse af vin eller frugtvin  

 m.v. hørende under toldtariffens pos. 22.04-22.07.
 Stk. 2.  Fritaget for afgift efter kapitel 1 er:
1. varer med et ethanolindhold på højst 2,5  

 rumfangsprocent (pct. vol.), 2. varer, der ikke er fremstillet af gæret saft  

 o.lign. eller af gæret honning, 3. varer, der er tilsat andre spiritusafgiftspligtige  

 varer end ethanol, og 4. varer, der, fordi de indeholder bitter- eller  

 aromastoffer, sukker m.v., har karakter af spiritus.
Afgiftssatser § 2.  Afgiften udgør pr. liter:
 Stk. 2.  For varer, der har et overtryk på mindst 3 bar  

 ved 2 C, opkræves en tillægsafgift på 10 kr. 80 øre pr. liter.
 Stk. 3.  For varer, der indføres i flasker og lignende  

 beholdere, opkræves efter nærmere af skatteministeren fastsatte regler et  

 udligningstillæg på 1,5 pct. af afgiften efter stk. 1 og 2.
 § 3.  Skatteministeren fastsætter regler om, hvorledes  

 de afgiftspligtige varers mængde bestemmes.
Stk. 2.  Skatteministeren kan fastsætte regler,  

 hvorefter afgiftspligtige varer kun må forhandles i beholdere, der er  

 godkendt af toldvæsenet.
Indtil sådanne regler gennemføres, kan  

 skatteministeren tillade, at afgiften af banderolerede varer berigtiges efter  

 et indhold af 72 cl for almindelige 3/4-flasker og for andre beholdere i  

 forhold hertil, således at efterregulering af afgiften finder sted  

 kvartalsvis.
Registrerede virksomheder § 4.  Den, der med henblik på salg her i landet  

 fremstiller eller indfører varer, der er afgiftspligtige efter § 1, skal  

 anmelde sin virksomhed til registrering hos toldvæsenet.
 Stk. 2.  Efterbehandling af afgiftspligtige varer,  

 herunder eftergæring og tilsætning af kulsyre til varerne, anses for  

 fremstilling, såfremt behandlingen medfører, at varens afgiftsmæssige  

 klassificering efter § 2, stk. 1, ændres.
 Stk. 3.  Til de registrerede virksomheder udstedes et  

 bevis for registreringen.
 § 5.  Registrerede virksomheder er berettiget til at  

 indføre varer, der er afgiftspligtige efter § 1, uden at berigtige afgiften  

 ved indførslen.
 Stk. 2.  Virksomhederne er endvidere berettiget til,  

 uden at afgiften er berigtiget, at modtage ubanderolerede varer, der  

 overføres fra andre virksomheder, jf. § 4, stk. 2, i lov om kontrol med  

 omsætningen af spiritus og vin.
Opgørelse af de afgiftspligtige varers mængde § 6.  De registrerede virksomheder skal for hver  

 afgiftsperiode på en måned opgøre mængden af afgiftspligtige varer, hvoraf  

 afgift skal betales.
Toldvæsenet fastsætter de nærmere regler for opgørelsen.
 § 7.  Opgørelsen foretages enten:
1. på grundlag af mængden af varer, som virksomheden  

 har banderoleret i perioden, med fradrag af banderolerede varer, som omfattes  

 af § 8, stk. 1, nr. 3, eller 2. på grundlag af mængden af varer, som virksomheden  

 har banderoleret i perioden, med tillæg af den formindskelse eller fradrag af  

 den forøgelse, der i perioden er sket i lagerbeholdningen af sådanne varer,  

 og med fradrag af banderolerede varer, der omfattes af § 8, stk. 1, nr. 3,  

 eller 3. på grundlag af mængden af varer, som virksomheden  

 har banderoleret, og som virksomheden har udleveret i perioden.
Stk. 2.  Ved opgørelsen efter stk. 1, nr. 2, medregnes  

 varer i detailudsalg eller restaurationer, der ejes af virksomheden, ikke til  

 dennes lagerbeholdning.
Ved opgørelsen efter stk. 1, nr. 3, medregnes varer,  

 som overføres til sådanne udsalg eller restaurationer, til de udleverede  

 varer.
 Stk. 3.  Virksomheder, der foretager den månedlige  

 opgørelse efter stk. 1, nr. 3, skal tillige opgøre mængden for hvert kvartal  

 efter stk. 1, nr. 2. Hvis mængden efter denne opgørelse overstiger summen af  

 de månedlige opgørelser for kvartalet, betales der afgift af forskellen.
 Stk. 4.  Virksomhederne skal ved registreringen anmelde  

 til toldvæsenet, hvilken af de i stk. 1 nævnte opgørelsesmåder, der agtes  

 benyttet. Ændring af opgørelsesmåde kan kun ske med virkning fra et kvartals  

 begyndelse og skal anmeldes senest en måned i forvejen.
 Stk. 5.  Registrerede virksomheder skal for hvert  

 kvartal opgøre tilgangen af ubanderolerede varer, hvoraf afgiften ikke er  

 berigtiget, med tillæg af den formindskelse eller fradrag af den forøgelse,  

 der er sket i kvartalet i lagerbeholdningen af sådanne varer, og med fradrag  

 af ubanderolerede varer, der omfattes af § 8, stk. 1. Hvis mængden efter  

 denne opgørelse overstiger mængden af de af virksomheden i kvartalet  

 banderolerede varer, betales der afgift af forskellen.
 Stk. 6.  Virksomheder, der fremstiller vin eller  

 frugtvin, skal som tilgang efter stk. 5 medregne mængden af de fremstillede  

 varer.
 § 8.  Registrerede virksomheder skal ikke betale  

 afgift af:
1. varer, der leveres til en anden registreret  

 virksomhed efter § 5, 2. varer, der udføres i ubanderoleret stand, 3. varer, der i den registrerede virksomhed eller  

 under transport til og fra denne er gået tabt ved indbrud, brand eller  

 forlis, eller 4. varer, der fritages for afgift efter § 9.
 Stk. 2.  Toldvæsenet kan i særlige tilfælde give  

 afgiftsfritagelse for afgiftspligtige varer, der borthældes eller går tabt  

 ved brækage.
 Stk. 3.  Skatteministeren kan fastsætte nærmere regler  

 for afgiftsfritagelse efter stk. 1 og stk. 2.
Afgiftsfritagelse § 9.  Skatteministeren kan fastsætte regler om  

 afgiftsfrihed for varer, der af registrerede virksomheder leveres til de i  

 toldlovens § 22 omhandlede diplomatiske repræsentationer, internationale  

 institutioner m.v. samt de hertil knyttede personer.
 Stk. 2.  Skatteministeren kan, når forholdene taler  

 derfor, tillade, at afgiftspligtige varer fritages for afgift, når de i  

 ubanderoleret stand anvendes til:
1. teknisk, videnskabeligt, medicinsk formål o.lign.  

 eller til 2. erhvervsmæssig fremstilling af varer, som ikke er  

 afgiftspligtige efter § 1, og som ikke i forbindelse med indførsel er  

 afgiftspligtige efter § 18, stk. 1, nr. 1.
Stk. 3.  Tilladelse efter stk. 2 kan ikke gives, hvis  

 kontrolmæssige hensyn i særlig grad taler derimod.
Tilladelsen kan betinges  

 af, at varerne tilsættes stoffer, der gør dem uegnet til drikkebrug eller til  

 fremstilling af drikkevarer.
 § 10.  Skatteministeren kan godtgøre afgift af varer,  

 der anvendes til fremstilling af afgiftsfri varer, som udføres.
 Stk. 2.  Skatteministeren kan i særlige tilfælde yde  

 virksomheder, der ikke er registreret, afgiftsgodtgørelse for varer, som  

 virksomheden genudfører.
Afgift af varer, der indføres fra udlandet § 11.  Af varer, der indføres, svares afgiften i  

 forbindelse med indførslen, medmindre varerne indføres efter § 5, stk. 1.  

 Afgiften afregnes efter reglerne i toldlovens kapitel 8.
 Stk. 2.  Ved indførsel af varer i ikke-erhvervsmæssigt  

 øjemed på flasker og lignende beholdere kan toldvæsenet fastsætte den  

 afgiftspligtige mængde på grundlag af gængse flaskestørrelser.
 § 12.  Ved indførsel af varer indrømmes afgiftsfrihed  

 i samme omfang og under tilsvarende betingelser som fastsat for afgiftsfrihed  

 efter merværdiafgiftslovens § 29, stk. 3.
Regnskabsbestemmelser § 13.  Registrerede virksomheder skal føre regnskab  

 over fremstillingen af afgiftspligtige varer og over tilgangen af varer samt  

 over udleveringen af de nævnte varer.
Stk. 2.  Toldvæsenet fastsætter nærmere regler om de  

 registrerede virksomheders udlevering af varer, hvoraf afgiften ikke  

 berigtiges, om fakturaudstedelse og om regnskabsførelse og kan herunder  

 foreskrive, at forretningsbøgerne føres på en sådan måde, at de for  

 kontrollen nødvendige oplysninger er til rådighed.
Kopi af fakturaer skal  

 opbevares af leverandøren i 5 år efter udleveringen af varerne.
Afregning af afgiften § 14.  Registrerede virksomheder skal efter udløbet af  

 hver afgiftsperiode og senest den 15. i den følgende måned til toldvæsenet  

 angive mængden af afgiftspligtige varer efter § 7, stk. 1. Angivelsen, der  

 skal være underskrevet af virksomhedens ansvarlige ledelse, skal afgives på  

 en særlig blanket, hvori toldvæsenet kan kræve andre af hensyn til kontrollen  

 nødvendige oplysninger.
 Stk. 2.  I angivelsen for den sidste måned i hvert  

 kvartal skal tillige angives de mængder, hvoraf der skal betales afgift efter  

 § 7, stk. 3 og 5.
 Stk. 3.  Afgives angivelsen ikke inden udgangen af den  

 nævnte frist, kan toldvæsenet inddrage registreringen af virksomheden, indtil  

 den manglende angivelse er toldvæsenet i hænde.
 § 15.  Afgiften af mængden af afgiftspligtige varer  

 for en måned forfalder til betaling ved udgangen af den følgende måned og  

 skal indbetales senest 20 dage derefter.
 Stk. 2.  Afgift efter § 7, stk. 3 og stk. 5, forfalder  

 til betaling samtidig med afgiften for den sidste måned i hvert kvartal og  

 skal indbetales sammen med denne.
 Stk. 3.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra forfaldstidspunktet at  

 regne, dog mindst 10 kr. for en afgiftsperiode.
 Stk. 4.  Skatteministeren fastsætter de nærmere regler  

 for afgiftens indbetaling.
 § 16.  Toldvæsenet kan pålægge en virksomhed, der ikke  

 betaler afgift rettidigt, at afgive den i § 14, stk. 1, omhandlede angivelse  

 for kortere perioder end en måned.
 Stk. 2.  Toldvæsenet kan endvidere pålægge en  

 virksomhed, der ikke betaler afgift rettidigt, en kortere betalingsfrist end  

 den i § 15, stk. 1, angivne eller kræve, at der stilles sikkerhed for  

 afgiftens betaling.
 Stk. 3.  Betales forfalden afgift ikke senest den 14.  

 dag efter betalingsfristens udløb, kan toldvæsenet inddrage registreringen af  

 virksomheden, indtil de forfaldne afgifter er betalt.
 § 17.  Såfremt det konstateres, at en virksomhed har  

 afgivet urigtig angivelse af afgiftstilsvaret, således at virksomheden har  

 betalt for lidt i afgift, afkræves virksomheden det skyldige beløb til  

 betaling senest 14 dage efter påkrav.
 Stk. 2.  Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan toldvæsenet foretage en skønsmæssig ansættelse af afgiftstilsvaret.  

 Afgørelsen skal indeholde oplysning om den i stk. 3 nævnte klageadgang.
Stk. 3.  Virksomheden kan indbringe ansættelsen for det  

 efter § 37 i lov om almindelig omsætningsafgift (merværdiafgift) nedsatte  

 nævn.
Begæring om indbringelse for nævnet skal være fremsat over for  

 toldvæsenet senest 4 uger efter, at virksomheden er gjort bekendt med  

 ansættelsen.
 Stk. 4.  Betales den skyldige afgift ikke rettidigt,  

 skal der betales 1,3 pct. i månedlig rente for hver påbegyndt måned fra den  

 1. i den måned, i hvilken beløbet skal betales af virksomheden, dog mindst 10  

 kr.
Dækningsafgift § 18.  Af følgende varer svares en dækningsafgift i  

 forbindelse med indførsel:
1. limonader, mineralvand o.lign., der er tilsat  

 varer, som er afgiftspligtige efter § 1, og 2. varer, der hører under toldtariffens kapitel 4,  

 kapitel 16 eller kapitel 19-21, og som har indhold af varer, der er  

 afgiftspligtige efter § 1.
 Stk. 2.  Dækningsafgiften afregnes efter reglerne i  

 toldlovens kapitel 8.
 Stk. 3.  De i stk. 1, nr. 2, nævnte varer fritages for  

 dækningsafgift, såfremt der i medfør af § 9, stk. 2, nr. 2, er meddelt  

 afgiftsfritagelse for afgiftspligtige varer, som her i landet anvendes til  

 fremstilling af samme eller tilsvarende varer.
 Stk. 4.  Skatteministeren kan fritage de i stk. 1, nr.  

 2, nævnte varer for dækningsafgift, såfremt samme eller tilsvarende varer  

 ikke fremstilles her i landet, eller såfremt afgiften er af uvæsentlig  

 betydning for konkurrencen med samme eller tilsvarende danske varer.
 § 19.  Dækningsafgiften beregnes efter afgiftssatserne  

 i § 2, stk. 1, af den mængde afgiftspligtige varer, der er medgået til  

 fremstillingen.
 Stk. 2.  Ved fortoldningen af varer, hvoraf  

 dækningsafgift skal betales, skal mængden og arten af de medgåede  

 afgiftspligtige varer angives, og erklæring herom fra fabrikanten skal  

 fremlægges.
 Stk. 3.  Skatteministeren kan i særlige tilfælde yde  

 afgiftsgodtgørelse for varer, der genudføres.
Fællesbestemmelser Kontrolbestemmelser § 20.  Toldvæsenet er berettiget til at foretage  

 eftersyn i de virksomheder, der omfattes af loven, og til at efterse  

 virksomhedernes varebeholdninger, forretningsbøger, øvrige regnskabsmateriale  

 samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde toldvæsenet fornøden vejledning  

 og hjælp ved foretagelsen af de i stk. 1 omhandlede eftersyn.
 Stk. 3.  Detailhandlere og restauratører skal på  

 begæring meddele toldvæsenet oplysninger om deres indkøb af afgiftspligtige  

 varer til virksomheden.
 Stk. 4.  Toldvæsenet er berettiget til at foretage  

 eftersyn af varebeholdninger og regnskaber m.v. hos de i stk. 3 omhandlede  

 virksomheder.
 § 21.  Politiet yder toldvæsenet bistand efter regler,  

 der fastsættes efter forhandling mellem skatteministeren og  

 justitsministeren.
 § 22.  Skatteministeren kan fastsætte de bestemmelser  

 om kontrolforanstaltninger, der er nødvendige til lovens gennemførelse.
Straffebestemmelser § 23.  Med bøde straffes den, der forsætligt eller  

 groft uagtsomt:
1. afgiver urigtige eller vildledende oplysninger til  

 brug for afgiftskontrollen, 2. overtræder § 4, stk. 1, § 13, stk. 1 eller stk. 2,  

 2. pkt., § 14, stk. 1 eller stk. 2, § 20, stk. 2 eller stk. 3, § 29 eller §  

 30, 3. tilsidesætter vilkår, der er fastsat i tilladelser  

 efter § 9, 4. undlader at efterkomme et i medfør af § 16, stk. 1,  

 meddelt påbud, 5. fortsætter driften af en afgiftspligtig virksomhed,  

 hvis registrering toldvæsenet har inddraget i medfør af § 14, stk. 3, eller §  

 16, stk. 3, eller 6. overdrager, erhverver eller tilegner sig varer,  

 hvoraf der ikke er betalt afgift, som skulle have været betalt efter loven,  

 eller forsøger herpå.
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
 Stk. 4.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 24.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 23 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
Andre bestemmelser § 25.  Det efter § 37 i lov om almindelig  

 omsætningsafgift (merværdiafgift) nedsatte nævn træffer den endelige  

 administrative afgørelse af:
1. spørgsmål om varers afgiftspligt, 2. spørgsmål om, efter hvilken afgiftssats en vare  

 skal afgiftsberigtiges, 3. klager over toldvæsenets skønsmæssige ansættelser  

 efter § 17, stk. 2, og 4. spørgsmål om, hvorvidt betegnelser, etiketter,  

 reklamer o.lign. er i overensstemmelse med bestemmelserne i § 29, stk. 3.
 § 25 a.  (* 1) Skatteministeren kan fastsætte  

 bestemmelser om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 25.
 Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse.
 § 26.  For betaling af afgift efter bestemmelserne i  

 denne lov hæfter den, der som ejer, forpagter eller lignende driver  

 virksomheden for egen regning.
 § 27.  Såfremt varer, der efter § 9 er fritaget for  

 afgift, anvendes til andet formål end det, hvortil varerne er bestemt, kan  

 toldvæsenet inddrage vedkommendes adgang til at indkøbe afgiftsfri varer.
 § 28.  Den, der helt eller delvis fjerner tilsatte  

 denatureringsmidler, jf. § 9, stk. 3, skal svare afgift af varerne.
 Stk. 2.  Den, der overdrager, erhverver eller tilegner  

 sig varer, hvoraf der ikke er betalt afgift, som skulle have været betalt  

 efter denne lov, skal svare afgift af varerne.
 § 29.  Afgiftspligtige varer, der er fremstillet her i  

 landet, må ikke uden toldvæsenets tilladelse i erhvervsmæssigt øjemed  

 underkastes behandling efter at varerne er udleveret fra  

 fremstillingsvirksomheden.
 Stk. 2.  Afgiftspligtige varer, der er indført her til  

 landet, må ikke uden toldvæsenets tilladelse i erhvervsmæssigt øjemed  

 tilsættes varer, der er afgiftspligtige efter lov om afgift af spiritus.
 Stk. 3.  Ved forhandlingen af afgiftspligtige varer må  

 ikke benyttes betegnelser, etiketter, reklamer o.lign., der kan give køberen  

 opfattelsen af, at varen er spiritus, eller at den er af anden art,  

 oprindelse m.v. end svarende til den afgiftssats, hvorefter afgiften efter  

 denne lov er berigtiget.
 § 30.  Fremstilling af afgiftspligtige varer af  

 frugter, bær o.lign., som ikke er almindeligt avlede her i landet, må kun  

 finde sted i virksomheder, der er registreret efter § 4.
 § 31.  Med udlandet sidestilles med hensyn til  

 bestemmelserne i denne lov Færøerne og Grønland samt Københavns Frihavn.
Overgangs- og ikrafttrædelsesbestemmelser § 32.  Loven træder i kraft den 1. juni 1971.
Stk. 2.  (Udeladt) § 33.  (Udeladt) § 34.  (Udeladt) § 35.  Loven gælder ikke for Færøerne og Grønland.
Skatteministeriet, den 20. oktober 1988 Anders Fogh Rasmussen / Jan Lyager Olsen (* 1) Lov nr. 925 af 19. december 1986 (ændring af rumfangsprocenter i §  

 2, stk. 1, nr. 1 og 2, samt indsættelse af § 25 a) trådte i kraft den 1.  

 januar 1988.
