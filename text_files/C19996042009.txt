Cirkulære om Aftale om nyt lønsystem for tjenestemænd og  

 tjenestemandslignende ansatte socialrådgivere i staten (Fmst. 054-99) INDHOLD CIRKULÆRE Generelle bemærkninger Bemærkninger til de enkelte  

 bestemmelser AFTALE OM NYT LØNSYSTEM §  

    

 1. Løn §  

    

 2. Basisløn §  

    

 3. Tillæg §  

    

 4. Lønregulering §  

    

 5. Pension §  

    

 6. Forhandlinger og indgåelse af aftaler mv.
§  

    

 7. Overgangsordning for allerede ansatte §  

    

 8. Overgang til det nye lønsystem §  

    

 9. Ikrafttræden mv.
Bilag A Centralt aftalte tillæg Bilag B Kvalifikationstillæg og  

 kompetenceudvikling Bilag C Forhandlingssystemet Generelle bemærkninger Finansministeriet og Dansk  

 Socialrådgiverforening har den 15. juli 1999 indgået vedlagte aftale om nyt  

 lønsystem for tjenestemænd og tjenestemandslignende ansatte socialrådgivere i  

 staten.
Bestemmelserne i aftalen  

 erstatter en række bestemmelser i klassificerings- og arbejdstidsaftaler mv.  

 i  

 forbindelse med implementering af et nyt lønsystem.
Bestemmelserne gælder for  

 alle, der ansættes 1. januar 2000 eller senere, samt ansatte, der overgår til  

 det nye lønsystem efter 1. januar 2000. Øvrige ansatte omfattes fortsat af de  

 hidtidige regler.
Bemærkninger til de enkelte bestemmelser Til § 3 om tillæg Tillæggene i det nye  

 lønsystem består af:
*  

    

 	  

    

  

 Centralt  

 aftalte tillæg, stk. 1 Disse tillæg, der fremgår af  

 bilag A, er aftalt mellem Finansministeriet og DS/COII.
*  

 	  

    

  

 Lokalt aftalte funktions- og kvalifikationstillæg til enkeltpersoner,  

 stillingsgrupper stk. 2-4 Disse tillæg aftales lokalt  

 og er knyttet til den enkelte ansattes eller stillingsgruppens særlige  

 funktioner eller den enkelte ansattes eller stillingsgruppens  

 kvalifikationer.
 Der kan indgås  

 forhåndsaftaler om ydelse af sådanne tillæg.
Tillæggene skal ikke  

 puljefinansieres.
Tillæggene kan ydes såvel i forbindelse med ansættelsen som  

 under ansættelsen, ligesom der under ansættelsen kan ske forhøjelser af  

 eksisterende tillæg.
 For så vidt angår  

 sammenhængen mellem kompetenceudvikling og kvalifikationstillæg henvises til  

 bilag B.
*  

 	  

    

  

 Resultatløn, stk. 5 Resultatløn skal som alle  

 andre lønelementer afholdes inden for institutionens budget.
 I de tilfælde, hvor  

 resultatlønsordninger indgår som led i en effektivisering, der resulterer i  

 en  

 besparelse på driftsbevillingen, vil der imidlertid i overensstemmelse med  

 budgetvejledningens regler herom kunne overføres midler fra driftsbevillingen  

 til lønsumsbevillingen.
Til § 5 om pension Ad stk. 1-3 Efter § 5, stk. 1,  

 indplaceres de ansatte med en tjenestemands pensionsordning i pensionsmæssig  

 henseende i det lønrammeforløb, der var gældende forud for overgangen til det  

 nye lønsystem.
Dette "skyggeforløb" lægges til grund for  

 pensionsberegningen.
Som led i implementeringen  

 af det nye lønsystem bør de lokale parter på grundlag af gældende  

 klassificeringsaftaler udarbejde en oversigt over den hidtidige  

 klassificering  

 af de stillinger, der omfattes af det nye lønsystem.
Personlige  

 klassificeringer markeres med *).
 Hvis der i forbindelse med  

 lønændringer indgås aftale om pensionsmæssig indplacering i højere lønramme,  

 jf. § 6, stk. 3, revideres oversigten i overensstemmelse hermed.
 Ved oprettelse af  

 nye/genbesættelse af ledige stillinger skal der tilsvarende - af hensyn til  

 fastlæggelsen af den pensionsmæssige status - indgås aftale om den  

 "bagvedliggende" klassificering i det hidtidige lønsystem.  

 Oversigten  

 ajourføres i overensstemmelse hermed.
Ad stk. 4 Kompetencen til - som  

 supplement til tjenestemandspensionsordningen - at aftale pensionsbidrag af  

 varige og midlertidige tillæg i det nye lønsystem er delegeret til de lokale  

 aftaleparter.
 I forbindelse med eventuelle  

 overvejelser om indbetaling af pensionsbidrag af  

  

 midlertidige  

  

 tillæg til tjenestemænd, for hvem der ikke i forvejen  

 er oprettet en forsikringsmæssig pensionsordning, henledes opmærksomheden på,  

 at de hermed forbundne administrationsomkostninger - specielt for så vidt  

 angår  

 mindre og korterevarende tillæg - kan være relativt store i forhold til  

 pensionsbidragsindbetalingens størrelse og dermed kan reducere  

 pensionsordningens værdi uforholdsmæssigt.
 Arbejdsgiverbidraget kan kun  

 aftales for så vidt angår varige og midlertidige tillæg, og der kan ikke  

 aftales pensionsbidrag af udligningstillæg efter aftalens § 7, stk. 4.
Ad stk. 5-7 Aftaler om at gøre tillæg  

 efter stk. 1 og 2 pensionsgivende kan kun indgås mellem de parter, der har  

 aftalt det pågældende tillæg.
Nye tillæg efter § 3, stk.  

 2, der træder i stedet for tidligere centralt aftalte tillæg, kan gøres  

 pensionsgivende.
Det forudsættes, at de fornødne puljemidler er afsat hertil.
Decentrale tillæg efter § 3,  

 stk. 2, der træder i stedet for tidligere centralt aftalte tillæg, kan gøres  

 pensionsgivende.
Det forudsættes, at de fornødne puljemidler er afsat hertil.
 Til § 6 om forhandlinger og indgåelse af aftaler mv.
Et væsentligt element i det  

 nye og decentralt orienterede lønsystem er, at den lokale lønfastsættelse  

 integreres i den lokale personalepolitik.
Det er derfor en forudsætning, at  

 der  

 er den fornødne aftalekompetence til stede på det lokale niveau.
Finansministeriet bemyndiger  

 hermed  

    

 ministerierne til at føre  

 forhandlinger om og indgå lokale aftaler.
Finansministeriet forudsætter, at  

 ministerierne videredelegerer denne kompetence i videst muligt omfang med  

 henblik  

 på, at samtlige aftaler, der alene vedrører tillæg til ansatte ved den  

 pågældende institution mv., kan indgås af den lokale ledelse.
 Tilsvarende forudsættes det,  

 at Dansk Socialrådgiverforening i videst muligt omfang delegerer kompetencen  

 til det lokale niveau.
 Der  

    

 henvises til bilag C om forhandlingssystemet,  

 som tillige indeholder retningslinier vedr. rets- og interessetvister.
Til § 7 om overgangsordning for allerede ansatte Ved umiddelbar overgang  

 forstås overgang til anden stilling inden for aftalens dækningsområde inden  

 for  

 en periode af højest to måneder mellem de to ansættelser.
I  

    

 forbindelse med stillingsskift  

    

 inden for aftalens dækningsområde afgør de  

 konkrete forhandlinger den samlede løn i den nye stilling.  

 Udligningstillægget  

 efter stk. 4 videreføres ikke.
Hvis stillingsskiftet skyldes ressortomlægning  

    

 eller uansøgt forflyttelse i øvrigt, bevares  

 udligningstillægget dog.
 Der er tale om  

 stillingsskift i følgende situationer:
-  

 	  

    

 når en medarbejder  

 efter ansøgning  

  

 skifter  

  

 ansættelsesområde -  

 	  

    

 når en medarbejder  

 efter ansøgning ansættes i en ny stillings  

  

 kategori  

  

 inden for ansættelsesområdet.
AFTALE OM NYT  

 LØNSYSTEM FOR OVERENSKOMSTANSATTE SOCIALRÅDGIVERE I STATEN Løn § 1.  

  

 Lønsystemet består af en basisløn og en tillægsdel.  

 Tillægsdelen omfatter funktionstillæg, kvalifikationstillæg samt resultatløn,  

 jf. § 3.
 (Bestemmelserne i § 2 træder i stedet for hidtil  

 gældende klassificeringsaftaler).
Basisløn § 2.  

  

    

 Socialrådgivere i  

 basisstillinger indplaceres på følgende basisløntrin:
 Basisløntrin 1:
210.128 kroner Basisløntrin 2:
213.216 kroner Basisløntrinene er 1-årige.  

 Oprykning til basisløntrin 2 kan ikke modregnes i eventuelle funktions- og  

 kvalifikationstillæg.
 Stk. 2.  

  

 Konsulenter og koordinerende socialrådgivere indplaceres i  

 basisløn inden for følgende interval:
222.837 - 251.255 kroner Stk. 3.  

  

 Ledende socialrådgivere indplaceres i basisløn inden for  

 følgende interval:
262.582 - 282.063 kroner Stk. 4.  

  

 Basislønnen for centerledere og sekretariatsledere udgør  

 følgende:
325.902 kroner Stk. 5.  

  

 Beløbene er angivet i grundbeløb pr. 1. oktober 1997.
Tillæg  

  

 1 § 3.  

  

 Der kan mellem finansministeriet og DS/COII aftales funktions-  

 og kvalifikationstillæg til særlige stillingsgrupper.  

  

 2 ________________________ 1  

  

 	  

    

 Der  

 henvises til bilag B om kvalifikationstillæg og kompetenceudvikling 2  

  

 	  

    

 Der  

 henvises til bilag A.
 Der kan mellem det  

 pågældende ministerium eller den, der er bemyndiget hertil, og den  

 forhandlingsberettigede organisation eller den, der er bemyndiget hertil,  

 aftales kvalifikations- og funktionstillæg til grupper af socialrådgivere  

 inden  

 for det pågældende ministerområde.
 Stk. 2.  

  

 Der kan endvidere lokalt aftales funktionstillæg til  

 enkeltpersoner for varetagelse af særlige funktioner.
 Stk. 3.  

  

 Tilsvarende kan der lokalt aftales tillæg til  

 enkeltpersoner for kvalifikationer mv., dvs. på grundlag af faglige eller  

 personlige kvalifikationer, kompetenceudvikling, kvaliteten i  

 opgavevaretagelsen, balancen i forhold til tilsvarende stillinger på det  

 øvrige  

 arbejdsmarked eller af hensyn til rekruttering og fastholdelse.
 Stk. 4.  

  

 Tillæg efter stk. 1-3 kan aftales som varige tillæg,  

 midlertidige tillæg eller engangsvederlag.
 Stk. 5.  

  

 Der kan aftales supplerende resultatbaserede lønordninger,  

 efter hvilke der udbetales resultatløn i form af tillæg for den pågældende  

 måleperiode, i det omfang de på forhånd definerede kvantitative og  

 kvalitative  

 mål er opnået.
 Stk. 6.  

  

    

 Der ydes  

 arbejdstidsbestemte tillæg efter de hidtil gældende regler, medmindre andet  

 aftales lokalt.
Lønregulering § 4.  

  

 Basislønnen, funktions- og kvalifikationstillæg efter § 3,  

 stk. 1-3 samt eventuelle tillæg efter § 7, stk. 4, reguleres med de generelle  

 stigninger, der aftales centralt ved overenskomstfornyelserne eller udmøntes  

 via en generel reguleringsordning.
 Stk. 2.  

  

 Tilsvarende gælder for kvalifikationstillæg efter § 3, stk.  

 3, medmindre andet aftales.
Pension § 5.  

  

 Tjenestemænd indplaceres i pensionsmæssig henseende i det  

 lønrammeforløb, der var gældende forud for den ansattes overgang til det nye  

 lønsystem med oprykning i overensstemmelse med de hidtil gældende  

 anciennitetsregler.
 Stk. 2.  

  

 Ved pensionering beregnes tjenestemandspensionen herefter  

 på grundlag af den pensionsgivende løn på det skalatrin, hvorpå den  

 pågældende  

 på pensioneringstidspunktet var indplaceret i henhold til stk. 1.
 Stk. 3.  

  

 Som supplement kan der lokalt aftales pensionsbidrag af  

 varige og midlertidige tillæg, efter § 3, stk. 3 og 4. Den ansatte betaler 5  

 pct. i egetbidrag og arbejdsgiveren betaler 10 pct. i pensionsbidrag.
 Stk. 4.  

  

 Følgende tillæg kan aftales pensionsgivende:
 *  

    

 	  

    

 centralt aftalte tillæg, jf. § 3, stk. 1, i  

 det omfang det fremgår af bilag A.
 *  

    

 	  

    

 funktions- og kvalifikationstillæg efter § 3,  

 stk. 2.
 *  

    

 	  

    

 varige tillæg efter § 3, stk. 3 og stk. 4.
 *  

    

 	  

    

 midlertidige tillæg efter § 3, stk. 3. og  

 stk. 4.
 Stk. 5.  

  

 Ansættelsesmyndigheden indbetaler det supplerende  

 pensionsbidrag til Pensionskassen for Socialrådgivere og socialpædagoger.  

 Vedtægter og regulativer for pensionsordningen samt ændringer heri skal  

 godkendes af overenskomstens parter.
 Tilbagekøb uden forbindelse  

 med pensionsbegivenhedens indtræden kan ikke finde sted.
 Stk. 6.  

  

 Efter anvisning af pensionsordningen og med  

 Finansministeriets forudgående godkendelse kan bidragene indbetales til en  

 anden pensionsordning, hvis indhold kan godkendes af parterne, jf. stk. 2.
 Forhandlinger og indgåelse af aftaler mv.
 § 6.  

  

 For så vidt angår forhandlingsystemet, herunder procedure og  

 løsning af tvister samt opsigelse af decentrale aftaler, henvises til bilag  

 B.
Overgangsordning for allerede ansatte § 7.  

  

 Overgang til basislønsystemet er frivillig for ansatte, der er  

 ansat før 1. januar 2000.
 Stk. 2.  

  

 Ansatte, der ikke overgår til basislønsystemet, aflønnes  

 fortsat efter det hidtidige lønsystem.
 Aflønning efter det  

 hidtidige lønsystem opretholdes ved umiddelbar overgang til anden stilling  

 inden for organisationsaftalens område.
 Stk. 3.  

  

 Ansatte, der overgår til basislønsystemet, indplaceres på  

 grundlag af den hidtidige samlede faste løn, ekskl. eventuelle varige tillæg,  

 som videreføres i det nye lønsystem efter § 3. Indplaceringen sker herefter  

 på  

 basislønnen/løngruppen.
 Den pågældende oppebærer  

 herudover eventuelle tillæg, som videreføres efter § 3, stk. 1, samt  

 eventuelle  

 nye tillæg, som i forbindelse med overgangen måtte blive aftalt efter § 3,  

 stk.  

 2 og 3.
Stk. 4.  

  

 Hvis den samlede løn ved indplacering på slutløn i  

 basislønsystemet, inkl. eventuelle varige tillæg efter § 3, er lavere end den  

 hidtidige samlede faste løn, ydes et tillæg til udligning af forskellen.
Der  

 ydes pension af tillægget.
Overgang til det nye lønsystem §  

    

 8.  

  

 Allerede ansatte kan  

 vælge at overgå til det nye lønsystem pr. 1. januar 2000 og pr. 1. januar  

 følgende år.
 Stk. 2.  

  

 Overgang til det nye lønsystem kan herudover kun ske i  

 forbindelse med, at der aftales tillæg til en ansat efter § 3, stk. 2 og 3.
 Ikrafttræden mv.
 §  

    

 9.  

  

 Aftalen har virkning  

 fra den 1. januar 2000, og kan af parterne opsiges skriftligt med 3 måneders  

 varsel til en 31. marts, dog tidligst den 31. marts 2002.
København, den 15. juli 1999 Dansk  

 Socialrådgiverforening Finansministeriet  

  

 P.M.V.  

  

 E.B.
Anne Worning Grethe Wolgast Økonomistyrelsen, den 17. september  

 1999 Grethe Wolgast Bilag A Protokollat om  

 tillæg mv., der i henhold til § 3, stk. 1 forhandles og aftales centralt  

 mellem  

 Finansministeriet og DS/COII.
 For socialrådgivere ved  

 statsamterne, der udfører familierådgivning og overvåget samvær i henhold til  

 lov af 14. juni 1995 om forældremyndighed og samvær samt for socialrådgivere,  

 der yder frivillig rådgivning af ægtefæller i henhold til ægteskabslovens §  

 43,  

 stk. 2 udgør timelønnen 227,69 kr.  

    

 (1.  

 oktober 1997 niveau).
Bilag B Kvalifikationstillæg  

 og kompetenceudvikling Kvalifikationstillæg  

 omfatter både kvalifikationstillæg, som aftales for grupper af medarbejdere  

 og  

 kvalifikationstillæg til enkeltpersoner og dækker således alle tillæg, som er  

 baseret på de ansattes kvalifikationer og kompetenceudvikling i relation til  

 de  

 krav, der er knyttet til stillingerne.
Kompetenceudvikling Kvalifikationer er ikke  

 statiske og der er derfor i hele ansættelsesforholdet behov for, at den  

 ansattes kvalifikationer vedligeholdes og udbygges.
 Den løbende  

 kvalifikationsudvikling består af traditionel faglig efter- og  

 videreuddannelse  

 og kompetenceudvikling i bredere forstand, baseret på et samspil mellem teori  

 og praksis.
 Kompetenceudvikling  

 forudsættes integreret i den enkelte institutions personalepolitik.
Som led i den årlige  

 medarbejder-/udviklingssamtale udarbejdes en udviklingsplan, der indeholder  

 målsætninger for den enkelte ansattes kompetenceudvikling på længere og  

 kortere  

 sigt og anviser konkrete aktiviteter for at nå målene.
Det forudsættes, at  

 det  

 er en gensidig forpligtelse, at udviklingsplanen gennemføres.
 For ansatte, som ikke har  

 opnået kvalifikations- og/eller funktionstillæg, vil det være relevant, at en  

 drøftelse af konkrete kompetenceudviklingsaktiviteter, der kan føre til  

 ydelse  

 af tillæg, indgår i den årlige medarbejdersamtale med særlig vægt.
Kvalifikationstillæg  

 til grupper Inden for ministerområdet  

 eller dele heraf, dvs. i en styrelse eller på en institution, kan der aftales  

 kvalifikationstillæg for en (eller flere) gruppe(r) af medarbejdere.
Det  

 drejer  

 sig om stillinger, hvor der stilles krav om nærmere opregnede generelle  

 og/eller specielle faglige kvalifikationer eller et generelt  

 kvalifikationsniveau for at kunne bestride stillingen.
Grundlaget for  

 gruppevise kvalifikationstillæg kan være et bestemt videreuddannelsesforløb,  

 f.eks. specialistuddannelse, praksiserfaring af en vis varighed,  

 autorisation,  

 beskikkelse og lignende.
Kvalifikationstillæg  

 til enkeltpersoner Aftaler om  

 kvalifikationstillæg til enkeltpersoner baseres på f.eks gennemførte  

 uddannelsesforløb, eventuelle tidligere ansættelser og personlige  

 kvalifikationer.  

 Hertil kommer markedssituationen, som kan begrunde tillæg af  

 rekrutteringsmæssige årsager.
Teoretisk og praktisk  

 kompetenceudvikling i bred forstand vil løbende kunne danne grundlag for  

 ydelse/forhøjelse af kvalifikationstillæg.
Hertil kommer de markedsbestemte  

 forhold, hvor et ønske om at fastholde en ansat kan udløse  

 kvalifikationstillæg.
Tillægsformer Kvalifikationstillæg ydes  

 som hovedregel i form af varige tillæg, men kvalifikationstillæg til  

 enkeltpersoner kan, når de konkrete omstændigheder begrunder det, aftales som  

 midlertidige tillæg.
For at honorere en særlig indsats kan der aftales  

 engangsvederlag.
 Lønsystemet indeholder  

 mulighed for at indgå forhåndsaftaler, hvor kriterierne og formen for  

 lønændringer er fastlagt med henblik på automatisk lønudmøntning på det  

 tidspunkt, hvor en eller flere ansatte opfylder de aftalte kriterier.
Bilag C Forhandlingsystemet Det nye lønsystem er baseret  

 på, at basislønnen samt visse kvalifikations- og funktionstillæg til særlige  

 stillingsgrupper aftales centralt, mens øvrige løndele for såvel  

 personalegrupper som enkeltpersoner aftales decentralt.
 Systemet forudsætter, at  

 kompetencen til at aftale decentrale løndele - såvel på arbejdsgiver- som  

 arbejdstagersiden - delegeres i videst muligt omfang.
I.
Forhandlingsniveauer:
1.  

    

 Centralt niveau Aftaler om basisløn og  

 centrale funktions- og kvalifikationstillæg, jf. bilag A, indgås mellem  

 Finansministeriet og den Dansk Socialrådgiverforening/Statstjenestemændenes  

 Centralorganisation II efter bemyndigelse.
2.  

    

 Decentralt niveau A.  


  

 Aftaler om decentrale  

 funktions- og kvalifikationstillæg til  

  

 grupper  

 af medarbejdere  

  

 inden for et enkelt ministerium eller dele heraf indgås  

 mellem det pågældende ministerium eller den styrelse/institution, som  

 ministeriet bemyndiger hertil, og Dansk Socialrådgiverforening eller den  

 organisationsrepræsentant, som bemyndiges hertil.
 De forhandlingsberettigede  

 organisationer kan med ministeriet/styrelsen /institutionen aftale, at  

 forhandlingerne føres samlet med en flerhed af  

 organisationer/tillidsrepræsentanter.
 B.  


  

 Aftaler om funktions-  

 og kvalifikationstillæg til  

  

 enkeltpersoner  

  

 indgås mellem den lokale ledelse og den pågældende tillidsrepræsentant (efter  

 bemyndigelse fra organisationen).
 Herudover kan der mellem de  

 pågældende parter indgås supplerende resultatbaserede lønordninger for  

  

 såvel grupper af medarbejdere som  

 enkeltpersoner  

  

 , hvorefter der udbetales resultatløn, i det omfang en række  

 på forhånd definerede - kvalitative og/eller kvantitative - mål bliver  

 opfyldt.
II.
Rammerne  

 for de decentrale forhandlinger Det forudsættes, at der i  

 ministeriet/styrelsen/institutionen aftales rammer for *  

 	  

    

 den lokale  

 forhandlingprocedure, herunder terminerne for tillægsforhandlinger (mindst én  

 gang årligt, hvis en af parterne ønsker det) *  

 	  

    

 sammenhængen mellem  

 den lokale personalepolitik, herunder kompetenceudvikling, og den lokale  

 lønpolitik *  

    

 indgåelse  

 af eventuelle forhåndsaftaler, hvor kriterierne og formen for lønændringer  

 fastlægges på forhånd, således at løntillæggene udmøntes automatisk, når de  

 ansatte opfylder de aftalte kriterier.
 Hvis parterne er enige  

 herom, kan der - såvel på ministerie- som styrelses-/institutionsniveau -  

 nedsættes lokale lønudvalg med repræsentanter for den lokale ledelse samt  

 lokale repræsentanter for de berørte organisationer med henblik på at  

 fastlægge  

 disse rammer.
III.
Rets- og  

 interessetvister A.
Retstvister Brud på og fortolkning af  

 decentrale aftaler behandles efter de sædvanlige fagretlige regler, jf.  

 tjenestemandsloven.
Lokal uenighed om  

 forståelsen af en aftale bør forelægges for Finansministeriet.
Lykkes det  

 ikke  

 ved Finansministeriets mellemkomst, herunder ved forhandlinger med den  

 berørte  

 centralorganisation at opnå enighed, kan sagen indbringes for  

 Tjenestemandsretten.
Sager kan anlægges af og mod  

 finansministeren eller af og mod centralorganisationen.
Sagen kan endvidere  

 anlægges af vedkommende minister efter forhandling med finansministeren.
B.  

 Interessetvister Forslag til lønændringer kan  

 fremsættes af begge parter.
Ved uenighed om forslag til  

 lønændringer, som ikke kan løses på lokalt niveau, kan forhandlingerne, hvis  

 en  

 af parterne ønsker det, videreføres med deltagelse af repræsentanter fra  

 ministeriet og den pågældende organisation.
Forhandlingen afholdes inden for  

 en  

 frist af 1 måned efter modtagelsen af forhandlingsbegæringen, medmindre andet  

 aftales.
Ved fortsat uenighed kan  

 forhandlingerne, hvis en af parterne ønsker det, videreføres mellem  

 Finansministeriet og vedkommende organisation.
Forhandlingen afholdes inden  

 for  

 en frist af 1 måned efter modtagelsen af forhandlingsbegæringen, medmindre  

 andet aftales.
 Hvis der heller ikke mellem  

 disse parter kan opnås enighed, kan sagen ikke videreføres.
 I de tilfælde, hvor  

 uenigheden vedrører tillægsfastsættelse i forbindelse med nyansættelser eller  

 væsentlige stillingsændringer, dvs. hvor der er tale om en egentlig  

 forfremmelse (typisk efter stillingsopslag) eller hvor ændringen har et  

 sådant  

 omfang, at den kan sidestilles med ansættelse i en ny stilling, opretholdes  

 dog  

 den hidtil gældende praksis.
C.
Stillinger, der efter deres indhold falder uden  

 for basislønsforudsætningerne Hvis der opstår uenighed om,  

 hvorvidt der til en stilling er knyttet sådanne særlige funktioner, at  

 stillingen falder uden for basislønsforudsætningerne, er der tale om en  

 retstvist, som behandles efter de herom gældende regler, jf. afsnit A.
 Hvis der er enighed om, at  

 stillingen har den nævnte særlige karakter, eller at dette fastslås af  

 Tjenestemandsretten, og der herefter opstår uenighed om størrelsen af det  

 funktionstillæg, der skal knyttes til stillingen, er der tale om en  

 interessetvist, som behandles efter reglerne i Tjenestemandslovens § 47, dvs.  

 at afgørelsen træffes af Finansministeriet efter forelæggelse for  

 Lønningsrådet.
IV.
Opsigelse  

 af tillægsaftaler/ophør af tillæg A.  



  

 Aftaler om tillæg  

  

 , der er indgået mellem Finansministeriet og Dansk  

 Socialrådgiverforening kan opsiges i forbindelse med de generelle aftale- og  

 overenskomstforhandlinger.
Aftalerne kan tillige ændres, hvis der er enighed  

 mellem parterne herom.
B.  



  

 Aftaler om tillæg til grupper af medarbejdere  

  

 , der er indgået  

 mellem de enkelte ministerier/styrelser/institutioner og den respektive  

 organisation eller dennes repræsentanter, kan opsiges i overensstemmelse med  

 de  

 regler, der er fastsat i den enkelte aftale.
Hvis aftalen ikke indeholder  

 særskilte bestemmelser om opsigelse, kan opsigelse alene ske i forbindelse  

 med  

 de generelle aftale- og overenskomstforhandlinger.
Aftalerne kan tillige  

 ændres, hvis der er enighed mellem parterne herom.
C.  



  

 Aftaler om tillæg  

  

 til enkeltpersoner kan opsiges i overensstemmelse  

 med de regler, der er fastsat i den enkelte aftale.
Aftalerne kan tillige  

 ændres, hvis der er enighed mellem parterne herom.
 D.  



  

 Tillæg,  

  

 der er ydet i henhold til aftaler, som bortfalder efter  

 opsigelse eller ændres efter aftale mellem parterne, bortfalder/ændres i  

 forhold til den ansatte, medmindre det aftales, at eksisterende tillæg  

 opretholdes som personlige ordninger.
 Midlertidige tillæg  

 bortfalder i overensstemmelse med de bestemmelser, der er fastsat om  

 tidsbegrænsningen.
Funktionstillæg  

  

 bortfalder i øvrigt, når funktionen ophører, og det  

 af aftalen fremgår, at tillægget er knyttet til varetagelsen af den  

 pågældende  

 funktion.
Hvis den funktion, som ligger til grund for tillægget, må anses for  

 at være en  

  

 afgørende del af selve  

 stillingsindholdet  

  

 , f.eks. hvor funktionstillægget kan sidestilles med  

 udnævnelse i en ny stilling, kan funktionen og dermed funktionstillægget kun  

 bringes til ophør efter de almindelige regler, der gælder for opsigelse af  

 ansættelsesforholdet.
Kvalifikationstillæg  

  

 kan i særlige situationer bortfalde, hvis de  

 kvalifikationsmæssige forudsætninger for tillægget ikke længere er opfyldt.  

 Hvis der er uenighed om, hvorvidt de kvalifikationsmæssige forudsætninger  

 fortsat kan anses for opfyldt, kan spørgsmålet behandles efter de regler, der  

 gælder for fortolkningstvister, jf.
III, A. om retstvister.
