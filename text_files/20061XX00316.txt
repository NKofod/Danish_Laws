Skriftlig fremsættelse (14. marts 2007) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til Lov om ændring  

 af lov om finansiel virksomhed og forskellige andre love (Gennemførelse af  

 direktivet om genforsikringsvirksomhed, opgørelse af individuelle  

 solvensbehov,  

 aftaler om bonus og udbetaling af et målselskabs midler i forbindelse med  

 overtagelsestilbud, retningslinjer for incitamentsaflønning, oprettelse af  

 Penge- og Pensionspanelet, præcisering af Finanstilsynets tilsynsmæssige  

 uafhængighed m.v.) (Lovforslag nr.
L 178).
Lovforslaget udmønter regeringens åbenhedspakke, der har til  

 hensigt at sikre mere åbenhed over for aktionærerne i noterede selskaber.
Det  

 første element er et forbud mod indgåelse af aftaler om bonus og lignende  

 ydelser til et målselskabs ledelse i forbindelse med overtagelsestilbud.  

 Elementet skal sikre, at der ikke kan rejses tvivl om ledelsens loyalitet  

 over  

 for de eksisterende aktionærer i forbindelse med et overtagelsestilbud på et  

 selskab.
Det andet element er en pligt for tilbudsgiver til at oplyse om en  

 påtænkt udbetaling af målselskabets midler efter gennemførelsen af et  

 overtagelsestilbud.
Dette element skal sikre større åbenhed over for  

 aktionærerne ved eventuelle store udbyttebetalinger umiddelbart efter en  

 overtagelse.
Det tredje element indebærer større åbenhed omkring noterede  

 virksomheders incitamentsaflønning.
Forslaget indfører et krav om, at  

 noterede  

 selskaber skal have fastsat overordnede retningslinjer for selskabets samlede  

 incitamentsaflønning til bestyrelse og direktion, inden der indgås konkrete  

 aftaler herom med medlemmer af disse organer.
Lovforslaget indeholder ligeledes bestemmelser om oprettelse  

 af et Penge- og Pensionspanel, der har til formål at styrke forbrugernes  

 interesse for det det finansielle område.
Denne styrkelse skal blandt andet  

 ske  

 ved informationsvirksomhed, undersøgelser af forbrugerforhold og tests af  

 finansielle  

 produkter.
Lovforslaget ændrer i lov om Vækstfonden vedrørende  

 Vækstfondens passive ejerskab, finansieringsbegrænsninger samt tilbudspligten  

 til medaktionærer, som har til formål at forbedre Vækstfondens muligheder for  

 at investere og udøve aktivt ejerskab i nye og mindre virksomheder.
Samtidig  

 ophæves bestemmelsen om afkast af deponerede medarbejderaktier.
 Lovforslaget fastslår, at Finanstilsynets tilsynsvirksomhed  

 skal tilrettelægges således, at der føres et risikobaseret tilsyn.  

 Lovforslaget  

 formaliserer endvidere den faktiske uafhængighed, som Finanstilsynet i dag  

 har  

 på området for tilsynsvirksomheden.
Derudover moderniseres reglerne om forsikringsselskaber og  

 tværgående pensionskassers kapitaldækning, der skal bidrage til at styrke  

 virksomhedernes risikostyring.
Der indføres endvidere regler om, at  

 forsikringsselskaber og tværgående pensionskasser løbende skal opgøre et  

 individuelt solvenskrav.
 Lovforslaget indeholder ændringer af Garantifonden for  

 indskydere og investorer, så det bliver muligt at etablere et privat  

 beredskab,  

 der kan medvirke til afvikling af nødlidende pengeinstitutter.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
