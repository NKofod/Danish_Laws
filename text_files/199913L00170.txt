Vedtaget af Folketinget ved 3. behandling den 18. maj  

 2000 Forslag til Lov om ændring af visse  

 miljølove (Implementering af Århuskonventionen m.v.) § 1 I lov nr. 292 af 27. april 1994 om aktindsigt i miljøoplysninger
foretages følgende ændringer:
 1. § 1, stk. 2, affattes således:
»Stk. 2. Loven gælder endvidere for organer, herunder fysiske  

 og juridiske personer, der har offentligt ansvar for eller udøver  

 offentlige funktioner eller tjenesteydelser i relation til miljøet, og  

 som er underlagt offentlig kontrol.« 2. I § 1 indsættes som stk. 3:
»Stk. 3. Lovens § 5 a gælder for domstolene.« 3. I § 2, stk. 1, ændres », jf. dog stk. 2« til: »jf.  

 dog stk. 2-5«.
 4. I § 2 indsættes som stk. 3-5:
 »Stk. 3. § 10, stk. 1, nr. 5, i lov om offentlighed i forvaltningen  

 gælder ikke for miljøoplysninger, jf. dog § 4 a.
 Stk. 4. Bestemmelsen i § 12, stk. 1, nr. 2, i lov om  

 offentlighed i forvaltningen finder ikke anvendelse på oplysninger om  

 emissioner, der er relevante for beskyttelsen af miljøet, i det omfang  

 afslag på aktindsigt vil stride imod bestemmelserne herom i Konvention  

 om adgang til oplysninger, offentlig deltagelse i beslutningsprocesser samt  

 adgang til klage og domstolsprøvelse på  

 miljøområdet.
Stk. 5. § 13, stk. 1, nr. 4-6, i lov om offentlighed i  

 forvaltningen finder ikke anvendelse, i det omfang afslag på aktindsigt  

 vil stride imod bestemmelserne i den i stk. 4 nævnte konvention.« 5. § 3, stk. 1, affattes således:
»Ved miljøoplysninger forstås alle oplysninger i skriftlig  

 form, i billed- eller lydform, elektronisk eller i hvilken som helst anden  

 form, og som vedrører 1)	tilstanden af de enkelte miljøelementer såsom luft og  

 atmosfære, vand, jord, landskaber og naturområder, biologisk  

 mangfoldighed og dens bestanddele, herunder genetisk modificerede organismer  

 og vekselvirkningen mellem disse elementer, 2)	faktorer såsom stoffer, energi, støj og radioaktivitet  

 m.v. samt aktiviteter eller foranstaltninger, herunder offentlige  

 foranstaltninger, miljøaftaler, politikker, lovgivning, planer og  

 programmer, som påvirker eller vil kunne påvirke de enkelte  

 miljøelementer som nævnt i nr. 1,  samt rentabilitetsberegninger  

 og andre økonomiske analyser og forudsætninger, som er anvendt i  

 forbindelse med beslutningsprocesser på miljøområdet,  

 og 3)	menneskers sundheds- og sikkerhedstilstand, menneskers  

 levevilkår, kulturområder og bygningsmæssige strukturer,  

 hvis de er eller kan blive påvirket af de enkelte  

 miljøelementers tilstand eller via disse elementer af faktorer,  

 aktiviteter eller foranstaltninger som omtalt i nr. 2.« 6. § 3, stk. 2, ophæves.
 7. I § 4, stk. 1, 1. pkt., indsættes efter »i § 16,  

 stk. 2, i forvaltningsloven«: », jf. dog stk. 2«.
 8. § 4, stk. 1,  2. og 3. pkt., ophæves.
 9. I § 4 indsættes efter stk. 1 som nye  

 stykker:
 »Stk. 2. Sager om aktindsigt skal dog afgøres senest en  

 måned efter modtagelsen af anmodningen eller, hvis sagens komplekse  

 karakter og omfang kan begrunde det, inden to måneder efter  

 modtagelsen.
Stk. 3. Afslag i sager om aktindsigt skal begrundes og  

 være ledsaget af en klagevejledning.
Afslag meddeles skriftligt, hvis  

 anmodningen er fremsat skriftligt, eller hvis den, der fremsatte anmodningen,  

 ønsker det.
Stk. 4. Er en begæring om oplysninger ikke fremsat  

 over for rette myndighed eller organ, skal den, der fremsatte anmodningen,  

 hurtigst muligt orienteres om, hvem der er rette myndighed, eller anmodningen  

 skal videresendes til myndigheden, og den, der fremsatte anmodningen,  

 orienteres herom.« Stk. 2 bliver herefter stk. 5.
 10. I § 4, stk. 2, der bliver stk. 5, indsættes som  

2. pkt.:
»Afslag på anmodning om aktindsigt, der er meddelt  

 af et organ omfattet af § 1, stk. 2, og af forsyningsvirksomheder m.v.  

 omfattet af § 1, stk. 1, kan påklages til det i medfør af  

 miljøbeskyttelseslovens kapitel 12 nedsatte  

 Miljøklagenævn.« 11. Efter § 4 indsættes:
»§ 4 a.
Myndigheder og organer som nævnt i § 1, stk. 1  

 og 2, skal, når de anmoder om miljøoplysninger til brug for  

  udarbejdelse af offentlig statistik eller videnskabelige  

 undersøgelser og den, som anmodningen stiles til, ikke er eller kan  

 forpligtes til at give oplysningerne, gøre denne bekendt hermed og med  

 retten til at bestemme, at oplysningerne ikke må offentliggøres.  

 Oplysninger, som er indhentet på denne måde, og hvor den  

 pågældende har bestemt, at oplysningerne ikke kan udleveres,  

 undtages fra aktindsigt.« 12. Efter § 5 indsættes:
»§ 5 a.
Enhver kan hos retten forlange udskrift af domme,  

 kendelser og andre retsafgørelser i civile retssager om 1)	aktindsigt i miljøoplysninger i medfør af denne  

 lov, 2)	offentlig deltagelse i afgørelser vedrørende konkrete  

 aktiviteter med indvirkning på miljøet eller 3)	foreneligheden med miljølovgivningen af privates eller  

 offentlige myndigheders handlinger og undladelser.
Stk. 2. Retsplejelovens § 41 finder i øvrigt  

 tilsvarende anvendelse.« § 2 I lov om miljøbeskyttelse, jf. lovbekendtgørelse nr. 698 af  

 22. september 1998, som ændret bl.a. ved lov nr. 369 af 2. juni 1999 og  

 senest ved lov nr. 373 af 2. juni 1999, foretages følgende  

 ændringer:
 1. I § 37 indsættes som stk. 2:
»Stk. 2. Miljø- og energiministeren fastsætter  

 nærmere regler om, at godkendelsesmyndighedens afgørelser om, at  

 en virksomhed, et anlæg eller en indretning eller en ændring  

 eller en udvidelse ikke er godkendelsespligtig, kan påklages til  

 Miljøklagenævnet.« 2. I § 74, stk. 1, indsættes efter 2. pkt.:
»Afgørelser skal dog alene meddeles de landsdækkende  

 foreninger og organisationer, der er nævnt i § 100, stk. 2 og 3,  

 når de har anmodet miljø- og energiministeren om at modtage  

 underretning om afgørelserne, jf. § 76, stk. 2.« 3. I § 74, stk. 2, indsættes efter 2. pkt.:
»Ministeren fastsætter nærmere regler om, at der tillige skal  

 ske annoncering af visse afgørelser i sager om revurdering efter §§ 41  

 a og 41 b.« 4. I § 76, stk. 1, 1. pkt., ændres »Lokale foreninger,  

 der har beskyttelse af miljøet som hovedformål,« til: »Lokale  

 foreninger og organisationer, der har beskyttelse af miljø og natur  

 som hovedformål,«.
 5. I § 76, stk. 1, indsættes som 3. pkt.:
»Tilsvarende gælder lokale foreninger og organisationer, der efter  

 deres formål varetager væsentlige rekreative interesser,  

 når afgørelserne berører sådanne interesser.« 6. § 76, stk. 2, ophæves, og i stedet  

 indsættes:
 »Stk. 2. Landsdækkende foreninger og organisationer, der  

 efter deres vedtægter har beskyttelse af natur og miljø som  

 hovedformål, kan underrette miljø- og energiministeren om,  

 hvilke bestemte typer af afgørelser efter kapitel 3, 4 og 5 foreningen  

 eller organisationen ønsker underretning om, hvorefter ministeren  

 inden 14 dage underretter vedkommende kommunalbestyrelse eller amtsråd.  

 Tilsvarende gælder landsdækkende foreninger og organisationer,  

 der efter deres vedtægter har til formål at varetage  

 væsentlige rekreative interesser, når afgørelserne  

 berører sådanne interesser.
Stk. 3. Lokale afdelinger af landsdækkende  

 foreninger og organisationer er ikke omfattet af bestemmelserne i stk.  

 l og 2.« 7. I § 79 indsættes efter  »§ 33, stk. 1«: »og § 41  

 b.« 8. I § 83 indsættes efter stk. 2 som nyt  

 stykke:
»Stk. 3. Ministeren kan fastsætte regler om, at amtsråd  

 og kommunalbestyrelser skal være i besiddelse af  

 miljøoplysninger om kommunal virksomhed, uanset om varetagelsen af  

 sådanne opgaver er helt eller delvis udlagt til private virksomheder  

 m.v.« 9. § 99, stk. 1, ophæves.
 Stk. 2-5 bliver herefter stk. 1-4.
 10. § 99, stk. 2 og 3, der bliver stk. l og 2,  

 affattes således:
 »Danmarks Fiskeriforening kan påklage amtsrådets  

 afgørelser efter kapitel  4 og 5, for så vidt angår  

 spørgsmål om forurening af vandløb, søer eller  

 havet.
Stk. 2. Ferskvandsfiskeriforeningen for Danmark kan  

 påklage amtsrådets afgørelser efter kapitel 4 og 5, for  

 så vidt angår spørgsmål om forurening af  

 vandløb og søer.« 11. § 100 affattes således:
 »§ 100. Lokale foreninger og organisationer, der har  

 beskyttelse af natur og miljø som hovedformål, kan påklage  

 afgørelser, som foreningen eller organisationen har ønsket  

 underretning om, jf. § 76, stk. 1. Lokale foreninger og organisationer, der  

 efter deres formål varetager væsentlige rekreative interesser,  

 kan påklage afgørelser, som foreningen eller organisationen har  

 ønsket underretning om, jf. § 76, stk. 1, når afgørelsen  

 berører sådanne interesser og klagen har til formål at  

 varetage natur- og miljøbeskyttelse.
 Stk. 2. Landsdækkende foreninger og organisationer,  

 der efter deres vedtægter har beskyttelse af natur og miljø som  

 hovedformål, kan påklage afgørelser efter kapitel 3, 4 og  

 5.
 Stk. 3. Landsdækkende foreninger og organisationer,  

 der efter deres vedtægter har til formål at varetage  

 væsentlige rekreative interesser, kan påklage afgørelser  

 efter kapitel 3, 4 og 5, når afgørelsen berører  

 sådanne interesser og klagen har til formål at varetage natur- og  

 miljøbeskyttelse.
 Stk. 4. Lokale afdelinger af landsdækkende  

 foreninger eller organisationer er ikke omfattet af bestemmelsen i stk.  

 l-3.
Stk. 5. Klagemyndigheden kan til efterprøvelse af  

 klageberettigelsen forlange, at foreningen eller organisationen fremsender  

 vedtægterne.« 12. I § 103 indsættes efter stk. 1:
»Stk. 2. Ministeren fastsætter nærmere regler om, at  

 visse afgørelser vedrørende listevirksomheder truffet af  

 ministeren eller en styrelse efter bemyndigelse kan påklages til  

 Miljøklagenævnet uanset reglerne i stk. 1, nr. 2.« Stk. 2 bliver herefter stk. 3.
 13. I § 110, stk. 3, indsættes efter »§ 19, stk.  

 5-7,«: »§ 19 a,«.
§ 3 I lov nr. 476 af 30. juni 1993 om beskyttelse af havmiljøet, som  

 senest ændret ved lov nr. 902 af 16. december 1998, foretages  

 følgende ændringer:
 1. I § 49, stk. 1, indsættes som 3. pkt.:
»Afgørelser skal dog alene meddeles de landsdækkende  

 foreninger og organisationer, der er nævnt i § 52, stk. 2, nr. 3 og 4,  

 når de har anmodet miljø- og energiministeren om at modtage  

 underretning om afgørelserne, jf. § 49, stk. 4 og 5.« 2. I § 49 indsættes som stk. 3-6:
 »Stk. 3. Lokale foreninger og organisationer, der har beskyttelse af  

 natur og miljø som hovedformål, kan underrette amtsrådet  

 (i Københavns Kommune kommunalbestyrelsen) om, at foreningen eller  

 organisationen ønsker underretning om afgørelser efter § 26,  

 jf. § 52, stk. 2. Samme foreninger og organisationer kan meddele ministeren,  

 at disse ønsker underretning om afgørelser truffet i  

 medfør af regler, der er fastsat med hjemmel i § 33, stk. 2, jf. § 52,  

 stk. 2. En lokal forening eller organisation skal samtidig fremsende  

 vedtægter, der dokumenterer, at den er lokalt organiseret, og at dens  

 hovedformål er beskyttelse af natur og miljø. Tilsvarende  

 gælder lokale foreninger og organisationer, der efter deres  

 formål varetager væsentlige rekreative interesser, når  

 afgørelserne berører sådanne interesser.
 Stk. 4. Landsdækkende foreninger og organisationer,  

 der efter deres vedtægter har beskyttelse af natur og miljø som  

 hovedformål, kan meddele ministeren, at foreningen eller organisationen  

 ønsker underretning om afgørelser efter § 26, hvorefter  

 ministeren inden 14 dage underretter vedkommende amtsråd (i  

 Københavns Kommune kommunalbestyrelsen). Samme foreninger eller  

 organisationer kan meddele ministeren, at foreningen eller organisationen  

 ønsker underretning om afgørelser truffet i medfør af  

 regler, der er fastsat med hjemmel i § 33, stk. 2.
 Stk. 5. Landsdækkende foreninger og organisationer,  

 der efter deres vedtægter har til formål at varetage  

 væsentlige rekreative interesser, har de i stk. 4 nævnte  

 rettigheder, når afgørelserne berører sådanne  

 interesser.
Stk. 6. Lokale afdelinger af landsdækkende  

 foreninger er ikke omfattet af bestemmelserne i stk. 4 og 5.« 3. § 52, stk. 1, ophæves, og i stedet  

 indsættes:
»Afgørelser efter § 26 samt afgørelser truffet i  

 medfør af regler, der er fastsat med hjemmel i § 33, stk. 2, kan  

 påklages af 1)	enhver, der må antages at have en individuel væsentlig  

 interesse i sagens udfald, 2)	kommunalbestyrelsen, 3)	amtsrådet, 4)	embedslægeinstitutionen, 5)	Forbrugerrådet, 6)	Danmarks Fiskeriforening, 7)	Foreningen af Danske Ral- og Sandsugere, 8)	Danmarks Rederiforening, 9)	Bilfærgernes Rederiforening og 10)	Arbejderbevægelsens Erhvervsråd.
Stk. 2. De i stk. 1 nævnte afgørelser kan  

 endvidere påklages af 1)	lokale foreninger eller organisationer, der har beskyttelse af natur  

 og miljø som hovedformål, i det omfang foreningen eller  

 organisationen har ønsket underretning om afgørelserne, jf. §  

 49, stk. 3, 2)	lokale foreninger eller organisationer, der efter deres formål  

 varetager væsentlige rekreative interesser, i det omfang foreningen  

 eller organisationen har ønsket underretning om afgørelserne,  

 jf. § 49, stk. 3, når afgørelsen berører sådanne  

 interesser, 3)	landsdækkende foreninger og organisationer, der efter deres  

 vedtægter har beskyttelse af natur og miljø som  

 hovedformål, og 4)	landsdækkende foreninger og organisationer, der efter deres  

 vedtægter har til formål at varetage væsentlige rekreative  

 interesser, når afgørelsen berører sådanne  

 interesser.
 Stk. 3. Klagemyndigheden kan til efterprøvelse af  

 klageberettigelsen forlange, at foreningen eller organisationen fremsender  

 vedtægterne.
Stk. 4. Lokale afdelinger af landsdækkende  

 foreninger er ikke omfattet af bestemmelserne i stk. 2.« Stk. 2 bliver herefter stk. 5.
§ 4 I lov nr. 370 af 2. juni 1999 om forurenet jord, som  

 ændret ved lov nr. 1109 af 29. december 1999, foretages følgende  

 ændringer:
 1. I § 18, stk. 1, indsættes som 2. pkt.:
»Amtsrådet inddrager offentligheden forud for udarbejdelse af den  

 endelige oversigt.« 2. I § 23 indsættes efter »gennemførelsen af  

 den offentlige indsats«: », samt om forudgående inddragelse af  

 offentligheden, jf. § 18, stk. 1.« § 5 I lov om planlægning, jf. lovbekendtgørelse nr. 551 af 28.  

 juni 1999, som ændret ved lov nr. 110 af 15. februar 2000, foretages  

 følgende ændringer:
 1. I § 2 indsættes efter stk. 2 som nyt  

 stykke:
»Stk. 3. Miljø- og energiministeren udgiver under  

 inddragelse af berørte landsdækkende miljø-, erhvervs-,  

 arbejdsmarkeds- og forbrugerorganisationer mindst hvert 4. år en eller  

 flere rapporter, der redegør for miljøtilstanden i Danmark samt  

 for natur- og miljøpolitikken.« 2. I § 20, stk. 1, nr. 3, og § 26, stk. 1, nr. 3,  

 indsættes efter »tilhørsforhold«: »og klageberettigede  

 landsdækkende foreninger og organisationer, jf. § 59, stk. 2.« 3. § 40, stk. 3, ophæves.
 4. I § 59 indsættes som stk. 2:
»Stk. 2. Klageberettiget efter § 58, stk. 1, nr. 1, 3 og 4, er  

 endvidere landsdækkende foreninger og organisationer, der som  

 hovedformål har beskyttelsen af natur og miljø eller  

 varetagelsen af væsentlige brugerinteresser inden for arealanvendelsen,  

 på betingelse af, § 6 I lov om anvendelse af Danmarks undergrund, jf.  

 lovbekendtgørelse nr. 552 af 29. juni 1995, foretages følgende  

 ændring:
 1. Efter § 37 indsættes:
»§ 37 a.
Enhver med en væsentlig og individuel interesse  

 i afgørelsen kan klage til Energiklagenævnet over de  

 miljømæssige forhold i afgørelser i henhold til §§ 10, 17  

 og 28, hvis afgørelserne tillige er omfattet af § 28 a.
Stk. 2. Lokale og landsdækkende foreninger eller  

 organisationer, der som hovedformål har beskyttelse af natur og  

 miljø, kan klage over de i stk. 1 angivne afgørelser.
Det samme  

 gælder for lokale og landsdækkende foreninger og organisationer,  

 som efter deres formål varetager væsentlige rekreative  

 interesser, når en afgørelse berører sådanne  

 interesser.
 Stk. 3. Lokale og landsdækkende foreninger eller  

 organisationer fremsender senest samtidig med  klagen deres vedtægter  

 til Energiklagenævnet som dokumentation for, at de er lokale eller  

 landsdækkende, og at deres formål opfylder de i stk. 2 angivne  

 krav.
Stk. 4. Klage skal være indgivet skriftligt inden 4  

 uger efter, at afgørelsen er offentligt bekendtgjort.
Hvis  

 klagefristen udløber på en lørdag eller en helligdag,  

 forlænges fristen til den følgende hverdag.
 Stk. 5. En tilladelse må ikke udnyttes, før  

 klagefristen er udløbet.
 Stk. 6. Klage over en tilladelse til et projekt omfattet  

 af stk. 1 har ikke opsættende virkning, medmindre  

 Energiklagenævnet bestemmer andet.
 Stk. 7. Energiklagenævnets afgørelser kan  

 ikke påklages til anden administrativ myndighed.
§ 37 b.
Ved afgørelser i henhold til § 37 a erstattes  

 repræsentanter i Energiklagenævnet, der er udpeget efter  

 indstilling fra Dansk Industri og Landbrugsraadet, af 2 medlemmer med  

 særlig sagkundskab inden for henholdsvis efterforskning og indvinding  

 af kulbrinter og inden for havmiljø. Medlemmerne udpeges af  

 miljø- og energiministeren.
Stk. 2. Miljø- og energiministeren kan  

 fastsætte regler om Energiklagenævnets behandling af klager efter  

 § 37 a og om betaling af gebyr ved indbringelse af en klage for  

 Energiklagenævnet.« § 7 I lov  om kontinentalsoklen, jf. lovbekendtgørelse nr. 182  

 af 1. maj 1979, som ændret bl.a. ved lov nr. 187 af 12. marts 1997 og  

 senest ved lov nr. 317 af 3. juni 1998, foretages følgende  

 ændring:
 1. Efter § 6 indsættes:
»§ 6 a.
Enhver med en væsentlig og individuel interesse  

 i afgørelsen kan klage til Energiklagenævnet over de  

 miljømæssige forhold i afgørelser i henhold til § 4  

 a.
Stk. 2. Lokale og landsdækkende foreninger og  

 organisationer, der som hovedformål har beskyttelse af natur og  

 miljø, kan klage over de i stk. 1 angivne afgørelser.
Det samme  

 gælder for lokale og landsdækkende foreninger og organisationer,  

 som efter deres formål varetager væsentlige rekreative  

 interesser, når en afgørelse berører sådanne  

 interesser.
 Stk. 3. Lokale og landsdækkende foreninger og  

 organisationer fremsender senest samtidig med klagen deres vedtægter  

 til Energiklagenævnet som dokumentation for, at de er lokale eller  

 landsdækkende, og at deres formål ligger inden for de i stk. 2  

 angivne krav.
Stk. 4. Klage skal være indgivet skriftligt inden 4  

 uger efter, at afgørelsen er offentligt bekendtgjort.
Hvis  

 klagefristen udløber på en lørdag eller en helligdag,  

 forlænges fristen til den følgende hverdag.
 Stk. 5. En tilladelse må ikke udnyttes,  

 før klagefristen er udløbet.
 Stk. 6. Klage over en tilladelse til et projekt  

 omfattet af stk. 1 har ikke opsættende virkning, medmindre  

 Energiklagenævnet bestemmer andet.
 Stk. 7. Energiklagenævnets afgørelser kan  

 ikke påklages til anden administrativ myndighed.
§ 6 b.
Ved afgørelser efter § 6 a erstattes  

 repræsentanter i Energiklagenævnet, der er udpeget efter  

 indstilling fra Dansk Industri og Landbrugsraadet af 2 medlemmer med  

 særlig sagkundskab inden for henholdsvis havmiljø og  

  nedlægning af og transport gennem rørledninger på  

 havbunden.
Medlemmerne udpeges af miljø- og energiministeren.
Stk. 2. Miljø- og energiministeren kan  

 fastsætte regler om Energiklagenævnets behandling af klager efter  

 § 6 a og om betaling af gebyr ved indbringelse af en klage for  

 Energiklagenævnet.« § 8 I lov nr. 375 af 2. juni 1999 om elforsyning, som ændret ved lov nr.  

 1110 af 29. december 1999, foretages følgende ændring:
 1. Efter § 89 indsættes:
»§ 89 a.
Enhver med en væsentlig og individuel interesse  

 i afgørelsen kan klage til Energiklagenævnet over de  

 miljømæssige forhold i afgørelser i henhold til § 16,  

 hvis afgørelserne tillige er omfattet af § 17.
Stk. 2. Lokale og landsdækkende foreninger og  

 organisationer, der som hovedformål har beskyttelse af natur og  

 miljø, kan klage over de i stk. 1 angivne afgørelser.
Det samme  

 gælder for lokale og landsdækkende foreninger og organisationer,  

 som efter deres formål varetager væsentlige rekreative  

 interesser, når en afgørelse berører sådanne  

 interesser.
 Stk. 3. Lokale og landsdækkende foreninger og  

 organisationer fremsender senest samtidig med klagen deres vedtægter  

 til Energiklagenævnet som dokumentation for, at de er lokale eller  

 landsdækkende, og at deres formål opfylder kravene i stk. 2.
Stk. 4. Klage i henhold til stk. 1 og 2 skal være  

 indgivet skriftligt inden 4 uger efter, at afgørelsen er offentligt  

 bekendtgjort.
Hvis klagefristen udløber på en lørdag  

 eller en helligdag, forlænges fristen til den følgende hverdag.
 Stk. 5. En tilladelse må ikke udnyttes, før  

 klagefristen er udløbet.
 Stk. 6. Klage over en tilladelse til et projekt omfattet  

 af stk. 1 har ikke opsættende virkning medmindre  

 Energiklagenævnet bestemmer andet.
Stk. 7. Energiklagenævnets afgørelser kan  

 ikke påklages til anden administrativ myndighed.« § 9 I lov om naturbeskyttelse, jf. lovbekendtgørelse nr. 835 af 1.  

 november 1997, som ændret ved lov nr. 478 af 1. juli 1998 og lov nr.  

 282 af 12. maj 1999, foretages følgende ændringer:
 1. Efter § 60 a indsættes i kapitel 8:
»Information og inddragelse af offentligheden § 60 b.
I forbindelse med sager af større  

 betydning efter § 55, stk. 1 og 2, § 57, stk. 1, og § 60, stk. 1, informeres  

 og inddrages den berørte offentlighed i beslutningsprocessen.
Stk. 2. Miljø- og energiministeren  

 fastsætter nærmere regler om, hvorledes information og  

 inddragelse af offentligheden efter stk. 1 skal finde sted.« 2. § 86 affattes således:
»§ 86. Klageberettiget er 1)	adressaten for afgørelsen, 2)	ejeren af den ejendom, som afgørelsen vedrører, 3)	offentlige myndigheder, 4)	lokale foreninger og organisationer, som har en væsentlig  

 interesse i afgørelsen, 5)	landsdækkende foreninger og organisationer, hvis  

 hovedformål er beskyttelse af natur og miljø, og 6)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser.
Stk. 2. Ved klage efter stk. 1, nr. 5 og 6, kan  

 Naturklagenævnet kræve, at foreningerne eller organisationerne  

 dokumenterer deres klageberettigelse ved indsendelse af vedtægter eller  

 på anden måde.« § 10 I lov om råstoffer, jf. lovbekendtgørelse nr. 569 af 30. juni  

 1997, som ændret ved lov nr. 370 af 2. juni 1999, foretages  

 følgende ændringer:
 1. § 12 affattes således:
»§ 12. Amtsrådet skal skriftligt underrette de  

 klageberettigede, jf. § 15, om afgørelser, der kan påklages  

 efter § 13. Underretning til dem, der er nævnt i § 15, nr. 3-6, kan dog  

 finde sted ved offentlig annoncering, medmindre de klageberettigede har  

 anmodet om skriftlig underretning.« 2. § 15 affattes således:
»§ 15. Klageberettiget er 1)	adressaten for afgørelsen, 2)	offentlige myndigheder, 3)	lokale foreninger og organisationer, som har en væsentlig  

 interesse i afgørelsen, 4)	landsdækkende foreninger og organisationer, hvis  

 hovedformål er beskyttelse af natur og miljø, 5)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser, og 6)	enhver med individuel væsentlig interesse i  

 afgørelsen.
Stk. 2. Ved klage efter stk. 1, nr. 4 og 5, kan  

 Naturklagenævnet kræve, at foreningerne eller organisationerne  

 dokumenterer deres klageberettigelse ved indsendelse af vedtægter eller  

 på anden måde.« 3. § 26 affattes således:
 »§ 26. Afgørelser truffet efter lovens §§ 19, 20, 23 og  

 24 af miljø- og energiministeren eller efter bemyndigelse af en  

 styrelse, jf. § 38, eller afgørelser truffet efter regler fastsat i  

 medfør af lovens § 19, stk. 3, § 23, stk. 2, og § 24, stk. 3, kan  

 påklages til Naturklagenævnet.
 Stk. 2. Afgørelser efter §§ 19 og 20 om  

 enkeltstående indvinding af op til 50.000 m3 oprensnings- og  

 uddybningsmaterialer til nyttiggørelse kan dog ikke påklages til  

 anden administrativ myndighed.
 Stk. 3. Naturklagenævnets formand kan på  

 nævnets vegne træffe afgørelse i klager efter loven,  

 når klagen skønnes ikke at indeholde spørgsmål af  

 meget væsentlig interesse i forhold til lovens formål.
Stk. 4. Naturklagenævnets afgørelser kan  

 ikke påklages til anden administrativ myndighed.« 4. Efter § 26 indsættes:
»§ 26 a.
Klageberettiget er 1)	adressaten for afgørelsen, 2)	offentlige myndigheder, 3)	lokale foreninger og organisationer, som har en væsentlig  

 interesse i afgørelsen, 4)	landsdækkende foreninger og organisationer, hvis  

 hovedformål er beskyttelse af natur og miljø, 5)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser, 6)	Foreningen af Danske Ral- og Sandsugere, 7)	Danmarks Fiskeriforening og 8)	enhver med individuel væsentlig interesse i  

 afgørelsen.
 Stk. 2. Afgørelse af, om en indvinding, jf. § 23,  

 stk. 1, må antages at kunne påvirke miljøet i  

 væsentlig grad, og tilladelse i henhold til § 20, stk. 1, til en  

 sådan indvinding kan tillige påklages af lokale foreninger og  

  organisationer, hvis hovedformål er beskyttelse af natur og  

 miljø.
 Stk. 3. Ved klage efter stk. 1, nr. 4 og 5, kan  

 Naturklagenævnet kræve, at foreningerne eller organisationerne  

 dokumenterer deres klageberettigelse ved indsendelse af vedtægter eller  

 på anden måde.
§ 26 b.
Klagefristen er 4 uger fra den dag, afgørelsen  

 er meddelt.
Er afgørelsen offentligt bekendtgjort, regnes klagefristen  

 dog altid fra bekendtgørelsen.
Hvis klagefristen udløber  

 på en lørdag eller en helligdag, forlænges fristen til den  

 følgende hverdag.
 Stk. 2. Klage indgives skriftligt til miljø- og  

 energiministeren, der videresender den til Naturklagenævnet ledsaget af  

 den påklagede afgørelse og det materiale, der er indgået i  

 sagens bedømmelse.
 Stk.3. En tilladelse må ikke udnyttes, før  

 klagefristen er udløbet.
 Stk. 4. Rettidig klage har opsættende virkning for  

 den påklagede afgørelse, medmindre Naturklagenævnet  

 bestemmer andet.
 Stk. 5. Miljø- og energiministeren kan  

 fastsætte regler om, at stk. 3 og 4 ikke gælder for visse arter  

 af afgørelser.
Stk. 6. Miljø- og energiministeren kan  

 fastsætte regler om underretning af de klageberettigede.« § 11 I skovloven, jf. lovbekendtgørelse nr. 959 af 2. november 1996,  

 foretages følgende ændring:
 1. § 39 a affattes således:
»§ 39 a.
Afgørelser truffet i henhold til denne lov  

 eller regler, der er udstedt i medfør af loven, kan påklages  

 af 1)	adressaten for afgørelsen og 2)	enhver, som i øvrigt har en individuel væsentlig  

 interesse i sagen.
Stk. 2. Afgørelser truffet i henhold til denne  

 lovs § 8, § 9 og § 12, jf. § 10, kan endvidere påklages af 1)	landsdækkende foreninger og organisationer, hvis  

 hovedformål er beskyttelse af natur og miljø, 2)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser, og 3)	lokale foreninger og organisationer, som har en væsentlig  

 interesse i afgørelsen.
 Stk. 3. Ved klage efter stk. 2, nr. 1 og 2, kan  

 Naturklagenævnet kræve, at foreningerne eller organisationerne  

 dokumenterer deres klageberettigelse ved indsendelse af vedtægter eller  

 på anden måde.
Stk. 4. Miljø- og energiministeren giver skriftlig  

 underretning om afgørelser nævnt i stk. 2 til de i stk. 2  

 nævnte foreninger og organisationer, såfremt de har anmodet  

 herom.« § 12 I lov om sommerhuse og campering m.v., jf. lovbekendtgørelse  

 nr. 920 af 22. december 1989, som ændret ved lov nr. 388 af 6. juni  

 1991, foretages følgende ændring:
 1. Efter § 10 c indsættes i kapitel 4:
»§ 10 d.
Miljø- og energiministeren kan bemyndige en  

 under ministeriet oprettet styrelse eller tilsvarende institution til at  

 udøve de beføjelser, der i denne lov er tillagt ministeren.
 Stk. 2. Miljø- og energiministeren kan  

 fastsætte regler om adgangen til at påklage afgørelser,  

 der er truffet i henhold til bemyndigelse efter stk. 1, herunder at  

 afgørelserne ikke skal kunne indbringes for ministeren.
§ 10 e.
Afgørelser truffet efter lovens §§ 2 og 8 af  

 miljø- og energiministeren eller efter bemyndigelse af en styrelse,  

 jf. § 10 d, eller afgørelser truffet efter bemyndigelse af et  

 amtsråd, jf. § 2, stk. 2, kan påklages til  

 Naturklagenævnet.
 Stk. 2. Naturklagenævnets formand kan på  

 nævnets vegne træffe afgørelse i klager efter loven,  

 når klagen skønnes ikke at indeholde spørgsmål af  

 meget væsentlig interesse i forhold til lovens formål.
 Stk. 3. Naturklagenævnets afgørelser kan  

 ikke påklages til anden administrativ myndighed.
Stk. 4. Klageberettiget er 1)	adressaten for afgørelsen, 2)	offentlige myndigheder og 3)	enhver med individuel væsentlig interesse i  

 afgørelsen.
Stk. 5. Klagefristen er 4 uger fra den dag,  

 afgørelsen er meddelt.
Er afgørelsen offentligt bekendtgjort,  

 regnes klagefristen dog altid fra bekendtgørelsen.
Hvis klagefristen  

 udløber på en lørdag eller en helligdag, forlænges  

 fristen til den følgende hverdag.
Stk. 6. Klage indgives skriftligt til den myndighed, der  

 har truffet afgørelsen.
Myndigheden videresender klagen til  

 Naturklagenævnet ledsaget af den påklagede afgørelse og  

 det materiale, der er indgået i sagens bedømmelse.
Stk. 7. En tilladelse må ikke udnyttes, før  

 klagefristen er udløbet.
Rettidig klage har opsættende virkning  

 for den påklagede afgørelse, medmindre Naturklagenævnet  

 bestemmer andet.« § 13 I lov om vandløb, jf. lovbekendtgørelse nr. 404 af 19. maj  

 1992, som senest ændret ved lov nr. 355 af 2. juni 1999, foretages  

 følgende ændringer:
1. I § 75, stk. 2, 1. pkt., ændres »Danmarks  

 Naturfredningsforening og Danmarks Sportsfiskerforbund, såfremt disse  

 må antages at være klageberettigede efter § 84, stk. 2.« til:  

 »foreninger og organisationer, som må antages at være  

 klageberettigede efter § 84, stk. 2 eller 3.« 2. I § 84 indsættes efter stk. 1 som nyt stykke:
»Stk. 2. Afgørelser efter kapitel 5 kan påklages  

 af 1)	lokale foreninger og organisationer, som har en væsentlig  

 interesse i afgørelsen, 2)	landsdækkende foreninger og organisationer, hvis  

 hovedformål er beskyttelse af natur og miljø, og 3)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser.« Stk. 2 og 3 bliver herefter stk. 3 og 4.
 3. I § 84, stk. 2, der bliver stk. 3, udgår  

 »afgørelser efter kapitel 5 samt«.
 4. I § 84 indsættes som stk. 5:
»Stk. 5. Ved klage efter stk. 2, nr. 2 og 3, kan Skov- og  

 Naturstyrelsen kræve, at foreningerne eller organisationerne  

 dokumenterer deres klageberettigelse ved indsendelse af vedtægter eller  

 på anden måde.« § 14 Stk. 1. Loven træder i kraft den 15. september  

 2000, jf. dog stk. 2-4.
Stk. 2. Lovens regler om adgang til at påklage  

 afgørelser gælder for sager, der er afgjort i første  

 instans efter lovens ikrafttræden.
Reglerne om klage over afslag  

 på anmodning om aktindsigt efter § 4, stk. 5, i lov om aktindsigt i  

 miljøoplysninger som ændret ved lovens § 1, nr. 10, gælder  

 ligeledes for afslag, der meddeles efter lovens ikrafttræden.
 Stk. 3. § 2, stk. 3, i lov om adgang til aktindsigt i  

 miljøoplysninger som affattet ved denne lovs § 1, nr. 4, har ikke  

 virkning i forhold til materiale, der er indhentet før lovens  

 ikrafttræden, såfremt den, der har indleveret materialet, ikke  

 var eller kunne gøres forpligtet til at levere materialet og den  

 pågældende ikke har meddelt, at han eller hun accepterer  

 udleveringen.
 Stk. 4. § 2, stk. 4, i lov om adgang til aktindsigt i  

 miljøoplysninger som affattet ved denne lovs § 1, nr. 4, har ikke  

 virkning for oplysninger om emissioner, som er kommet i myndighedernes  

 besiddelse før lovens ikrafttræden.
