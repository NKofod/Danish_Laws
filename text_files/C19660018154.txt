I skrivelsen meddelte justitsministeriet, at reglen i lov nr.118 af 13.  

 april 1938 om sindssyge personers hospitalsophold § 6, stk. 1, efter  

 ministeriets opfattelse ikke er til hinder for, at den, der har foranlediget  

 en person tvangsindlagt på hospital for sindslidende, beskikkes som  

 tilsynsværge for patienten under forudsætning af, at den pågældende skønnes  

 egnet dertil, at det er utvivlsomt, at beskikkelse af den pågældende er i  

 overensstemmelse med patientens udtrykkelige ønske, at patienten skønnes at  

 være i stand til at tage stilling hertil, samt at forholdene i øvrigt ikke  

 taler derimod.
Under samme forudsætninger ses der heller ikke at være noget  

 til hinder for, at en tvangsindlagt persons moder beskikkes som tilsynsværge,  

 uanset at patienten er blevet tvangsindlagt på sin faders foranledning.
