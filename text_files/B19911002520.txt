(Meddelelser B) KAPITEL II-3 Kapitel II-3 Opholdsrum m.v. (* 1)  Afsnit I Definitioner, m.v.
Regel 1 Definitioner I dette kapitel forstås ved:
 Nyt skib:
 Skib, hvis køl er lagt, eller som er på et tilsvarende  

 konstruktionsstadium på eller efter den 15. marts 1977.
 Officer:
 Enhver person, bortset fra skibsføreren, der ifølge lovgivningen,  

 kollektiv aftale eller sædvane betragtes som officer.
 Opholdsrum:
 De til brug for mandskabet og passagererne bestemte soverum, spiserum,  

 toiletter og baderum, sygerum, fritidsrum og kontorer.
 Skibsmandskabet eller mandskabet:
 Enhver person, der er tjenestegørende om bord, bortset fra skibsføreren.
 Søgående skib:
 Et skib, hvis fartsområde ikke er begrænset til havne.
 Tons:
Bruttotonnage GT eller BRT.
For skibe, som er udstyret med et målebrev  

 indeholdende to sæt tonnager, skal udtrykket forstås som den i målebrevet  

 angivne største bruttotonnage. (* 2) Voksen person:
En person, der er fyldt 18 år.   Regel 2 Anvendelsesområde De i dette kapitel indeholdte bestemmelser gælder for alle nye  

 passagerskibe med en bruttotonnage på 20 eller derover samt alle nye  

 lastskibe med en bruttotonnage på 5oo eller derover.
Regel 3 Ækvivalens Enhver bestemmelse i dette kapitels afsnit II vil kunne fraviges, såfremt  

 Søfartsstyrelsen efter forhandling med de respektive reder- og  

 mandskabsorganisationer, finder det godtgjort, at afvigelserne vil medføre  

 sådanne fordele, at forholdene taget som helhed ikke bliver mere ugunstige,  

 end de ville blive ved anvendelse af bestemmelserne i fuldt omfang.
Afsnit II Skibsmandskabets opholdsrum Regel 4 Anbringelse, bygning og indretning 4.1 .1 Beliggenhed, adgangsforhold, konstruktion og anbringelse i forhold til  

 andre rum skal være således, at der opnås betryggende sikkerhed, beskyttelse  

 imod vejr og sø, isolation mod varme, kulde og støj- og luftforurening fra  

 andre rum.
 .2 Opholdsrum skal anbringes så langt, det skønnes rimeligt, fra rum,  

 hvori der forekommer væsentlig støj, såsom rum for fremdrivningsmaskineri,  

 hjælpemaskineri, styremaskineri og dæksmaskineri, og fra rum, hvori der kan  

 opstå stærk varme eller kulde, og må ikke være anbragt direkte over skruen.
.3 Der må ikke være direkte adgang til soverum fra de i stk. 4.1.2 nævnte  

 rum eller fra lastrum, kabysrum, kædekasse, lamperum, rum til opbevaring af  

 maling, storesrum, tørrerum, vaskerum og toiletter bestemt for mere end 2  

 personer.
Skodder, der adskiller sådanne rum fra soverum, samt udvendige  

 skodder til opholdsrum skal være konstrueret af stål eller andet godkendt  

 materiale og skal være vand- og gastætte; desuden skal de være fyldestgørende  

 isoleret såvel mod støj som mod varme og kulde.
4.2 .1 Opholdsrum og gange, der fører til opholdsrum, skal være isoleret mod  

 varmetransmission fra maskincasing, kabysrum og andre rum, hvori der kan  

 opstå varme, samt mod varmetransmission fra damp- og varmtvandsledninger og  

 mod påvirkning fra rum, der nedkøles.
 .2 Indvendige skodder skal være af godkendt, lydisolerende materiale, der  

 ikke medfører risiko for utøj.
 .3 Soverum, spiserum, fritidsrum og gange i mandskabsapteringen skal være  

 isoleret for at forhindre svedning eller overophedning.
4.3 Hoveddamprør og spildedampledninger til spil og lignende maskineri må ikke  

 være ført gennem opholdsrum eller gennem gange, der fører til opholdsrum.
4.4 .1 Indvendige paneler eller indvendig beklædning skal være af et materiale  

 med en overflade, der er let at renholde.
 .2 Høvlede og pløjede brædder eller enhver anden slags konstruktion, der  

 kan medføre risiko for utøj, må ikke benyttes.
4.5 Fra hvert apteringsafsnit skal der være mindst 2 udgange.
4.6 .1 Lofter og skodder i opholdsrum skal være lette at renholde og skal,  

 såfremt de er malede, være holdt i lyse farver og skal fornys eller  

 repareres, når det er nødvendigt.
 .2 I alle opholdsrum skal dørken være af godkendt materiale og  

 konstruktion, og overfladen skal være uigennemtrængelig for fugtighed og let  

 at renholde.
4.7 Overgang mellem skod/vægbeklædning og dørk skal være uden sprækker.
4.8 Der skal være tilstrækkelige afløb.
Regel 5 Ventilation 5.1 .1 Opholdsrum og gange, der fører til opholdsrum, samt arbejdsrum, hvor  

 mandskabet skal udføre arbejde længere tid ad gangen, f.eks. radiorum, skal  

 være ventileret således, at der under alle forhold sikres et tilstrækkeligt  

 luftskifte, når døre, koøjer, skylighter og lignende er lukkede.
Det samme  

 gælder navigeringsrum, bortset fra styrehus i passagerskibe under 500 tons.
 .2 Såfremt luftskiftet udelukkende sker ved naturlig ventilation, skal  

 til- og afgangsåbningerne skal have et frit gennemstrømningsareal på mindst  

 30 cm2 for hver person, rummet er bestemt for.
5.2 .1 På skibe med en tonnage på 200 tons eller derover skal ventilationen  

 være mekanisk, og luftskiftet skal opfylde følgende krav:
 .2 Indblæsningsåbningerne skal anbringes på hensigtsmæssig måde i forhold  

 til rummenes indretning og må ikke give anledning til generende træk over en  

 køje.
5.3 På skibe på 200 tons eller derover skal toilet og baderum ventileres ved  

 et særskilt udsugningssystem direkte til fri luft.
Udsugningssystemet skal  

 være dimensioneret til 10 luftskifter i timen.
Lufttilagangen til toilet og  

 baderum med adgang fra et tilstødende soverum kan ske gennem døren fra dette.
5.4 Ventilationssystemet skal være i stadig funktion under skibets drift.  

 Opretholdelse af den mekaniske ventilation skal sikres ved fornødne  

 reservedele (* 3) eller på anden tilfredsstillende måde.
5.5 I sygerum skal ventilationen være udført således, at luft derfra ikke kan  

 trænge ud i andre opholdsrum.
Døre til gange, der fører til andre opholdsrum,  

 må ikke være forsynet med ventilationsåbning, og eventuel ventilationskanal  

 skal være forsynet med kontraklap, eller der skal være truffet anden  

 foranstaltning for at sikre, at luften ikke trænger ud i den øvrige aptering.
5.6 .1 Skibe på 200 tons eller derover, der regelmæssigt er beskæftiget i fart  

 mellem 30 grader N og 30 grader S, skal være udstyret med luftkonditionering  

 i soverum, sygerum, spiserum, fritidsrum, kontorer, radiorum og  

 maskinmanøvrerum.
Det samme gælder navigeringsrum, bortset fra styrehuset.
.2 Luftkonditioneringsanlægget kan være et centralanlæg eller bestå af  

 særskilte enheder og skal være således konstrueret, at det ved 35 grader C og  

 70% relativ fugtighed ude kan opretholde 29 grader C og ca. 50% relativ  

 fugtighed inde.
Der må ikke benyttes mere end 50% returluft.
.3 Anlæggets kølemaskineri og luftkølere skal desuden være dimensionerede  

 til ved 28 grader C og 80% relativ fugtighed ude at opretholde 24 grader C og  

 ca. 50% relativ fugtighed inde.
Disse konditioner skal kunne opnås med de i  

 stk. 5.2 nævnte friskluftmængder.
5.7 Ventilations- og luftkonditioneringsanlæg skal være forsynet med passende  

 filtre ved luftindtag og være indrettet under hensyntagen til de særlige  

 forhold, der er karakteristiske for drift til søs, og må ikke forårsage  

 generende støj eller vibrationer.   Regel 6 Opvarmning 6.1 .1 Der skal i alle skibe være indrettet et passende opvarmningssystem for  

 opholdsrummene.
.2 Opvarmningssystemet skal altid være i funktion under skibets drift, når  

 omstændighederne nødvendiggør det brug.
Kapaciteten skal være tilstrækkelig  

 til, at der under alle forhold kan opretholdes en rumtemperatur på mindst 20  

 grader C.
6.2 I skibe over 100 tons er opvarmning ved åben ild ikke tilladt.
6.3 Radiatorer og andre opvarmningssystemer skal være således anbragt og  

 skærmet, at de ikke frembyder fare eller ulempe.
6.4 Elektriske ovne og gasvarmeovne skal være af godkendt type.  
Regel 7 Belysning 7.1 Opholdsrum skal være forsvarligt oplyst.
7.2 Soverum, dagrum, spiserum, fritidsrum og sygerum skal være oplyst ved  

 dagslys.
Dette gælder dog ikke for hobbyrum og lignende rum, hvor dagslys  

 ikke er påkrævet.
Tilgangen af dagslys skal være således, at det er muligt i  

 klart vejr at læse almindelig avistryk overalt i rummet, hvor man normalt  

 opholder sig.
I passagerskibe kan dog tillades særlige indretninger.
7.3 .1 I alle skibe skal opholdsrum være forsynet med elektrisk belysning, der  

 skal være anbragt således, at den giver det størst mulige udbytte til de  

 personer, der opholder sig i rummet.
I soverum skal der være en elektrisk  

 læselampe ved hovedenden af hver køje.
 .2 Såfremt der ikke findes to af hinanden uafhængige elektriske  

 energikilder, skal der forefindes nødbelysning i form af elektriske  

 batterilamper eller lignende.
7.4 Som retningslinier for, hvilken belysningsstyrke der må anses for passende  

 for den kunstige belysning, fastsættes følgende:
7.5 Almen belysning måles i vandret plan 0,85 m over dørk.
 Regel 8 Soverum, beliggenhed, størrelse, indretning m.v.
8.1 .1 Soverum skal være anbragt midtskibe eller agter, og ingen del af et  

 soverum må være anbragt under øverste lasteliniemærke.
Opholdsrum må under  

 ingen omstændigheder anbringes foran kollisionsskoddet og ikke under gange,  

 hvor der jævnligt foregår arbejde, der forårsager generende støj.
.2 I særlige tilfælde kan det, hvis skibets størrelse, type eller  

 anvendelse gør anbringelse af soverummene midtskibs eller agter  

 uhensigtsmæssig, tillades, at disse anbringes forude, dog aldrig foran  

 kollisionsskoddet.
I passagerskibe kan det under forudsætning af  

 tilfredsstillende belysning og ventilation tillades, at et soverum delvis  

 anbringes under øverste lasteliniemærke.
 .3 Gulvarealerne skal i soverum have mindst følgende størrelse:
 .4 Soverum for officerer skal have et gulvareal på mindst 6,50 m2. i skibe  

 under 3.000 tons og 7,50 m2. i skibe på 3.000 tons eller derover.
.5 Det gulvareal, der optages af faste møbler som køjer, skabe, kommoder,  

 borde og bænke, skal medregnes i ovennævnte gulvarealer.
Små eller  

 uhensigtsmæssige arealer, der ikke er til rådighed for fri bevægelse, og som  

 ikke kan bruges til anbringelse af inventar, medregnes ikke.
8.2 I skibe på 3.000 tons eller derover skal maskinchefen og overstyrmanden  

 foruden deres soverum have et tilstødende opholdsrum eller dagrum.
8.3 Hver af officererne skal have eget soverum.
Bortset fra på passagerskibe,  

 skal hvert voksent medlem af mandskabet have eget soverum.
8.4 Ethvert soverum skal være således indrettet og udstyret, at det sikrer  

 mandskabet rimelig bekvemmelighed og er let at holde i orden.
8.5 Udgange til åbent dæk skal være velbeskyttede, og i skibe på 100 tons  

 eller derover må der ikke fra soverum udelukkende være udgang til åbent dæk.
8.6 Inventaret skal mindst bestå af:
8.7 Koøjer i soverum skal være forsynet med gardiner.
8.8 .1 Ethver soverum skal indvendig på tydelig måde være påmærket med det  

 antal personer, hvortil det er beregnet og godkendt.
 .2 Udvendig på eller ved døren skal være angivet, hvem rummet er bestemt  

 til.
Regel 9 Køjer 9.1 Enhver af mandskabet skal have særskilt køje.
9.2 En køjes indvendige mål skal være mindst 1,98 m x 0,80 m.
9.3 Køjer må ikke anbringes umiddelbart ved siden af hinanden.
9.4 Flere end 2 køjer må ikke anbringes over hinanden.
Afstanden mellem  

 køjebundene indbyrdes såvel som mellem øverste køjebund og undersiden af  

 loftsbeklædningen må ikke være mindre end 0.75 m.
Køjens bund skal være  

 mindst 0.30 m over dørken.
9.5 Køjer må så vidt muligt ikke anbringes langs skibssiden.
Hvor dette  

 undtagelsesvis er nødvendigt, må der kun anbringes en enkelt køje under et  

 koøje.
9.6 Køjerne skal være fremstillet af træ eller andet materiale, der skal være  

 hårdt, glat, korrosionsfrit og ikke medføre risiko for utøj.
Såfremt der  

 anvendes rør, skal disse være fuldstændig lukkede, således at de ikke kan  

 give ophold for utøj.
9.7 Køjerne skal være forsynet med fjedrende madrasser af almindelig anerkendt  

 type.
Madrasserne må ikke indeholde materiale, hvori utøj kan opholde sig.
9.8 Overkøjer skal være forsynet med bund af træ eller andet passende støvtæt  

 materiale.
Regel 10 Skabe til arbejdstøj I skibe på 75 tons eller derover skal der uden for soverummene findes et  

 eller flere godt ventilerede skabe af passende størrelse og indretning til  

 arbejdsklæder, olietøj, søstøvler og lignende.
Regel 11 Spiserum 11.1 .1 Der skal i skibe på 200 tons eller derover findes særskilt spiserum for  

 officerer og dæks- og maskinfolk.
 .2 I skibe på 3.000 tons eller derover skal der tillige findes særskilt  

 spiserum for restaurations- og betjeningspersonale, såfremt dets antal  

 overstiger 4.
11.2 Såfremt der ved forhandling med de respektive reder- og  

 mandskabsorganisationer er givet udtryk for, at andre arrangementer  

 foretrækkes, kan bestemmelserne i stk. 11.1.1 og 11.1.2 fraviges.
11.3 I skibe, hvor der ikke kræves særskilt spiserum, skal der i kabyssen eller  

 andet passende sted findes bord- og siddeplads, hvor mandskabet kan spise, og  

 der skal findes passende opbevaringssteder for proviant og spisegrej.
11.4 Spiserum skal være bekvemt beliggende i forhold til soverum og kabysrum.
11.5 Gulvarealet i spiserum skal være mindst 1,0 m2. for hver person, der skal  

 benytte rummet.
Ved beregning af gulvarealet kan den plads, der optages af  

 spiseborde, bænke og stole, medregnes.
11.6 Spiserum skal være udstyret med borde og godkendte faste eller løse  

 siddepladser i et sådant antal, at de medlemmer af mandskabet, rummet er  

 bestemt for, kan indtage deres måltider samtidig.
Der skal mindst være 0,6 m  

 bordplads for hver siddeplads ved bordene.
11.7 Der skal findes fornødne skabe til opbevaring af service, ligesom der uden  

 for spiserummet eller spiserummene skal findes de fornødne indretninger til  

 rengøring af servicet.
11.8 Overfladerne af borde og siddepladser skal være lette at renholde og  

 modstandsdygtige mod revnedannelse.
11.9 Der skal i skibe på 250 tons eller derover til enhver tid være:
11.10 Søfartsstyrelsen kan tillade sådanne afvigelser fra de i stk. 11.3-11.6  

 indeholdte regler angående spiserum, som er nødvendige af hensyn til de  

 særlige forhold om bord i passagerskibe.
Regel 12 Fritidsrum 12.1 I skibe på 250 tons eller derover skal der på åbent dæk være indrettet en  

 eller flere pladser, hvortil mandskabet har adgang til i fritiden.
Pladsen  

 eller pladserne skal være af en passende størrelse under hensyntagen til  

 mandskabets og skibets størrelse og indretning og skal for skibe, der  

 regelmæssigt sejler mellem 30 grader N og 30 grader S og på Den persiske  

 Golf, være forsynet med solsejl eller anden overdækning.
12.2 .1 I skibe på 250 tons eller derover, men under 8000 tons, skal der findes  

 hensigtsmæssigt beliggende og passende udstyrede rum beregnet til ophold  

 under fritid for mandskabet.
Inventaret i disse rum skal omfatte et bogskab  

 samt møbler, der giver mulighed for læsning, skrivning og spil.
 .2 I skibe under 1.000 tons kan sådanne rum udelades under forudsætning  

 af, at spiserummet eller spiserummene er således dimensioneret, møbleret og  

 indrettet, at de er egnede til ophold under fritid.
12.3 I skibe på 8.000 tons eller derover skal der findes et rygerum eller  

 læserum; ligeledes skal der findes et rum til anden fritidsbeskæftigelse,  

 herunder gymnastik og anden fysisk aktivitet.
Der skal i et af rummene være  

 mulighed for at se film eller fjernsyn.
12.4 I skibe på 8.000 tons eller derover skal der, såfremt det efter  

 Søfartsstyrelsens skøn er rimeligt og muligt, indrettes svømmebassin.  

 Regel 13 Toiletter og baderum 13.1 I alle skibe skal der være indrettet toilet og baderum, bekvemt beliggende  

 i forhold til sove- og andre opholdsrum.
13.2 I alle skibe på 250 tons eller derover skal der for hver af grupperne  

 officerer og andet mandskab findes mindst 1 toilet og 1 bruser for hver 6  

 personer eller derunder, idet der ses bort fra personer, der i tilknytning  

 til deres soverum har eget baderum med håndvask, bruser og toilet.
13.3 Uanset det i stk. 13.2 anførte, skal der mindst findes følgende antal  

 særskilte toiletter, idet der heri indgår de i Regel 14 krævede særskilte  

 toiletter:
13.4 I skibe på 100 tons eller derover skal toiletterne være forsynet med  

 tilstrækkelig skylleindretning og afløb.
Såvel skylleindretninger som afløb  

 skal være forsvarligt indrettet og sikret under alle klimaforhold og altid  

 være klar til brug under skibets drift.
Ethvert toilet skal være forsynet med  

 håndvask med rindende varmt og koldt ferskvand.
13.5 .1 Hvert baderum skal være udstyret med mindst 1 bruser for hver 6  

 personer eller derunder og 1 håndvask for hver 3 personer eller derunder,  

 rummet er bestemt for.
Håndvaske skal være af passende størrelse og  

 fremstillet af rustfrit stål, porcelæn eller andet godkendt materiale.
 .2 I skibe på 5.000 tons eller derover skal samtlige officerer i  

 tilslutning til deres soverum have særskilte baderum udstyret med toilet samt  

 bruser og håndvask med varmt og koldt ferskvand.
 .3 I skibe på 25.000 tons eller derover, bortset fra passagerskibe, skal  

 der for det øvrige mandskab findes mindst 1 baderum for hver 2 personer.  

 Baderummet skal være anbragt enten over for indgangen til de rum, hvortil  

 baderummene hører, eller på anden bekvem måde.
13.6 I alle baderum skal der findes tilstrækkelig tilgang af varmt og koldt  

 ferskvand.
13.7 Toiletter og baderum skal i øvrigt opfylde følgende krav:
Regel 14 Særskilte toiletter 14.1 I skibe på 250 tons eller derover skal der i bekvem nærhed af  

 kommandobroen findes et særskilt toilet med håndvask med rindende varmt og  

 koldt ferskvand.
14.2 I skibe på 1.000 tons eller derover skal der i bekvem nærhed af  

 maskinrummet findes et toilet med håndvask med rindende varmt og koldt  

 ferskvand, såfremt sådant ikke er installeret i nærheden af maskinrummets  

 kontrolcenter.
14.3 I skibe på 1.000 tons eller derover bortset fra skibe i hvilken et- eller  

 to-mands baderum findes for mandskabet i maskinafdelingen skal der for det  

 mandskab, der er beskæftiget i maskinrummet findes omklædningsrum, beliggende  

 uden for maskinrummet men med let adgang dertil, og forsynet med klædeskab  

 for hvert medlem af mandskabet og med håndvask og bruser med rindende varmt  

 og koldt ferskvand.
Regel 15 Vaskerum m.v. for tøjvask 15.1 I skibe på 500 tons eller derover skal der findes rum til tøjvask med  

 rigelig tilgang af varmt og koldt ferskvand og til tørring og strygning af  

 tøj i et omfang, der svarer til mandskabets størrelse og rejsens normale  

 varighed.
15.2 Udstyret skal omfatte:
15.3 Vaske- og tørrerum skal være hensigtsmæssigt beliggende i forhold til  

 opholdsrummene.
 Regel 16 Højden i opholdsrummene m.v.
I alle opholdsrum og gange skal den frie højde målt fra overkant af  

 dæksbelægningen til underkanten af dæksbjælkerne eller disses beklædning være  

 mindst 1.98 m.
Såfremt højden enkelte steder i rummene eller i enkelte rum  

 til særlig anvendelse (sauna eller lignende) af konstruktionsmæssige grunde  

 ønskes udført mindre end angivet ovenfor, kan Søfartsstyrelsen tillade dette,  

 når det skønnes ikke at ville medføre ulemper.
Regel 17 Gange og trapper 17.1 Bredden af gange, der tjener til adgang til opholdsrum, må i almindelighed  

 ikke være mindre end 90 cm, målt mellem begrænsningsskodderne.
17.2 Trapper skal i almindelighed have en bredde på mindst 80 cm mellem  

 begrænsningsskodderne og have en passende stigning samt mindst på den ene  

 side være forsynet med håndlister.
17.3 .1 Brandskabe, ventilationskanaler, kabelbaner og lignende kan tillades  

 anbragt på begrænsningsskodderne i gange og trapper, når det skønnes, at de  

 ikke vil medføre ulemper for passagen.
Der må dog intet sted være mindre en  

 60 cm fri passage.
 .2 I korte lukkede gange, og tilhørende trapper der normalt kun benyttes  

 af 1 eller 2 personer, kan bredden tillades reduceret, idet den dog ikke må  

 være mindre end 60 cm.
Regel 18 Kabysrum og proviantrum 18.1 I alle skibe skal komfuret være anbragt i et særskilt rum, der dog i skibe  

 under 200 tons tillige kan anvendes som spiserum for mandskabet.
18.2 Rummet skal være af passende størrelse og være godt oplyst og ventileret.  

 Der skal over komfuret være anbragt en hætte med aftræksrør til det fri.
18.3 Komfuret skal være forsvarligt opstillet og sikret.
Træværk skal være  

 beskyttet mod antændelse.
18.4 Der skal i kabysrummet være tilgang af ferskvand gennem et rørsystem.
Der  

 må ikke i rummet være aftapningshane for søvand.
18.5 Kabysrummet skal være forsynet med fornødne vaske med afløb, ligesom der  

 skal findes afløb i dørken.
Skodder og dørk skal være af et materiale, der er  

 uigennemgrængeligt for vand og let at renholde.
18.6 Der skal være passende mulighed for opbevaring af proviant samt køle- og  

 fryseindretninger for letfordærvelige fødevarer.
18.7 Drikkevand skal opbevares i dertil bestemt tanke, der skal opfylde  

 følgende:
18.8 Ferskvandsgeneratorer, destillationsapparater og lignende skal være af  

 godkendt type.
Regel 19 Sygerum 19.1 I ethvert skib, der anvendes udover indskrænket fart samt fart i Den  

 engelske Kanal og på De britiske øer, og hvori mandskabets antal overstiger  

 12, skal der findes særskilt sygerum.
I sygerummet skal der findes mindst 1  

 seng, når mandskabets antal er 18 eller derunder, og ellers 2.
19.2 I skibe, hvor hver enkelt af mandskabet har eget soverum med tilhørende  

 toilet og bad, kan der i stedet for det i stk. 19.1 krævede sygerum indrettes  

 et behandlingsrum (skadestue), der skal være hensigtsmæssigt udstyret,  

 herunder med håndvask og badekar.
Det er tilstrækkeligt med een seng/briks i  

 behandlingsrummet uanset skibets størrelse.
19.3 .1 Sygerum såvel som behandlingsrum skal være anbragt på et dertil egnet  

 sted, hvor ulemperne fra støj og rystelser er mindst mulige, således at der  

 kan gives de syge gode forhold, og således at de kan blive forsvarligt passet  

 i al slags vejr.
 .2 Der skal være bekvem adgang til rummene med en person liggende på en  

 båre; døråbningen skal være mindst 75 cm bred.
19.4 .1 Sengen eller sengene skal stå frit, således at de er tilgængelige fra  

 mindst 3 sider.
Etagesenge er ikke tilladt.
 .2 Der skal ved hver seng være en trykknap med ringeledning til en på et  

 passende sted anbragt klokke, eller anden mulighed for at tilkalde hjælp,  

 f.eks. intern telefon.
19.5 Der skal umiddelbart op til sygerum/behandlingsrum og med direkte adgang  

 herfra findes et vaskerum med toilet og håndvask samt et badekar, hvis  

 indvendige længde er mindst 1,5 m.
Såvel håndvask som badekar skal have  

 tilgang af varmt og koldt ferskvand.
19.6 Gulvarealet i sygerum/behandlingsrum skal i skibe under 3.000 tons være  

 mindst 6,50 m2 for hver seng, rummet er forsynet med, og for skibe på 3.000  

 tons eller derover skal det mindst være 7.50 m2, for hver seng.
19.7 Belysningen i sygerum/behandlingsrum skal være variabel evt. ved  

 installation af flere faste lyskilder.
Belysningen ved sengene skal dog  

 mindst opfylde de i regel 7 opstillede normer for arbejdsbelysning derudover  

 skal der være læselys ved sengen(e) og vågelys i rummet.
19.8 Sygerum/behandlingsrum skal påmærkes som sådant og må ikke benyttes til  

 andre formål.
19.9 For skibes forsyning med lægemidler gælder de herom eksisterende  

 bestemmelser.
Regel 20 Hejsebåre Der skal på et passende sted være anbragt en hejsebåre af egnet type.
Regel 21 Kontorer I skibe over 3.000 tons skal der til brug for dæks- og maskinafdeling  

 findes et eller flere særskilte rum, indrettet som kontorer.
Regel 22 Moskitonet 22.1 I skibe, der regelmæssigt anløber moskitoplagede havne, skal der træffes  

 foranstaltninger til at beskytte opholdsrummene mod indtrængen af moskitos  

 ved anbringelse af passende net for koøjer, ventilatorer og døre til det fri.
22.2 Skibe, der er forsynet med luftkonditioneringsanlæg, der opfylder de i  

 regel 5.6 og 5.7 opstillede krav, er fritaget for at opfylde de i stk. 22.1  

 nævnte bestemmelser.
Regel 23 Renholdelse og tilsyn 23.1 .1 Opholdsrum skal holdes i ren og ordentlig stand.
Rengøring skal  

 foretages daglig.
De må kun benyttes til varer eller forråd, som tilhører den  

 eller dem, til hvem rummet er bestemt.
 .2 Opholdsrum skal desinficeres i fornødent omfang efter enhver smitsom  

 sygdom om bord.
 .3 Opholdsrum, hvori der konstateres utøj, skal omgående rengøres og  

 desinficeres.
23.2 Skibsføreren eller den, han har overdraget dette hverv, skal sammen med et  

 eller flere medlemmer af mandskabet inspicere alle opholdsrum med højst en  

 uges mellemrum.
Resultatet heraf skal indføres i skibsdagbogen, hvor en sådan  

 findes, og ellers i tilsynsbogen.
Afsnit III Passagerers opholdsrum Regel 24 Passagerers opholdsrum m.v.
 De i afsnit II, regel 4, bortset fra stk. 4.1.2 og 4.2.2, samt regel 5,  

 regel 6, regel 9.2, regel 16 og regel 17 fastsatte definitioner og  

 bestemmelser finder, uanset skibets tonnage, tilsvarende anvendelse, såfremt  

 intet andet er anført nedenfor.
Regel 25 Beliggenhed 25.1 Opholdsrum må ikke anbringes i overbygninger, der ikke har permanent  

 karakter, og ej heller foran kollisionsskoddet eller på det dæk, der er  

 lavere end det, der ligger umiddelbart under vandlinien ved størst tilladte  

 dybgang.
25.2 Passagerer må ikke anbringes i rum, der ikke er godkendt hertil.
25.3 Soverum skal på passende måde være adskilt fra tilstødende rum, ligesom de  

 skal være forsynet med en tydelig angivelse af det største antal personer, de  

 er bestemt til.
Regel 26 Fastsættelse af passagerantallet i de enkelte rum 26.1 Passagerskibe i fart, der strækker sig over mere end 1 nat:
26.2 Passagerskibe i fart, der ikke strækker sig over mere end 1 nat:
26.3 Passagerskibe i dagfart:
Regel 27 Toiletter 27.1 Der skal findes 1 toilet og 1 håndvask for hver 50 passagerer eller  

 påbegyndte del af dette antal.
27.2 Toiletterne skal være forsvarligt beskyttet mod sø og vejr og have de  

 fornødne udskylningsanordninger.
27.3 Alle toiletter skal være godt oplyst og ventileret.
27.4 De i stk. 27.1-27.3 nævnte bestemmelser gælder ikke for åbne fartøjer.
Regel 28 Hospital 28.1 I skibe, der anvendes uden for europæisk fart, og i hvilke antallet af  

 besætningsmedlemmer og det størst tilladte antal passagerer tilsammen  

 overstiger 100, skal der om bord være indrettet et hospital.
Hospitalet skal  

 være lyst og vel ventileret og isoleret fra de til besætning og passagerer  

 bestemte rum samt være beliggende på et dertil egnet og passende sted i  

 skibet, hvor ulemperne ved støj og rystelser er mindst mulige.
28.2 .1 I hospitalet skal der findes 4 senge og desuden, såfremt antallet af  

 ombordværende overstiger 120, 1 seng for hver yderligere 60 personer eller  

 overstigende del af dette antal.
 .2 Det samlede dørkareal med fradrag af sengepladser skal mindst være 1,1  

 m2. for hver person, rummet er bestemt for, idet der dog skal være rimelig  

 pladsmulighed for båretransport og adgang til sengene.
.3 Sengene skal være fremstillet af et materiale med hård, glat overflade,  

 der ikke korroderer, og være mindst 1,98 m x 0,8 m målt indvendig samt  

 opstillet på en sådan måde, at de er let tilgængelige.
Sengene må ikke være  

 anbragt over hinanden.
 .4 Der skal ved hver seng være en trykknap med ringeledning til en på et  

 passende sted anbragt klokke.
 .5 Til hospitalet skal høre: 1) Et særligt rum til opbevaring af medicin  

 (apotek). 2) En operationsstue (eventuelt apotek) eller andet rum, hvis  

 størrelse er tilstrækkelig til opstilling af et fra alle sider tilgængeligt  

 operationsbord. 3) Et badeværelse, der opfylder bestemmelserne i Regel 19.5.  

 4) Et toilet og håndvask til hver af hospitalets afdelinger.
 .6 Ventilationsarrangement skal opfylde de i Regel 5 anførte krav.
 .7 Søfartsstyrelsen kan for skibe, der anvendes i ruter af kortere  

 varighed, og hvor lægehjælp kan påregnes, tillade afvigelser fra  

 bestemmelserne ovenfor.
Afsnit IV Dispensation Regel 29 Dispensationsbestemmelser 29.1 Søfartsstyrelsen kan under hensyntagen til de for det enkelte skib  

 foreliggende særlige omstændigheder efter forhandling med de respektive  

 reder- og mandskabsorganisationer tillade afvigelser fra de i dette kapitel  

 indeholdte bestemmelser vedrørende opholdsrummene for mandskabet for så vidt  

 angår:
29.2 Søfartsstyrelsen kan endvidere tillade afvigelser fra bestemmelserne i  

 reglerne 4-10, 12-15, 17-21, 23, 25 og 27, når forholdene under hensyntagen  

 til de for det enkelte skib foreliggende særlige omstændigheder i øvrigt  

 måtte tilsige dette.
 (* 1) De i dette kapitel afsnit I, og II samt IV nævnte bestemmelser  

 bygger på den internationale konvention om skibsmandskabets opholdsrum - ILO  

 konvention nr. 92 af 18. juni 1949 og nr. 133 af 30. oktober 1970.
 (* 2) For skibe der er eller bliver målt efter 1947 målingsreglerne,  

 anvendes bruttoregistertonnagen (BRT).
 For skibe der alene er målt efter 1969 målingsreglerne anvendes  

 bruttotonnagen (GT).
(* 3) Følgende reservedele vil blive anset for nødvendige som minimum:
 1) En reservemotor for hver motortype i ventilationsanlæggene.
 2) Et sæt ekstra lejer for hver motortype såvel i ventilations som i  

 luftkonditioneringsanlægget.
 3) Et sæt ekstra lejer for ventilatoren, hvor denne trækkes med remtræk  

 fra en motor.
 4) 100% supplement af luftfiltre.
 5) Et sæt kileremme af hver type.
 6) En reservedelskasse med specialværktøj samt mindre reservedele og  

 O-ringe.
