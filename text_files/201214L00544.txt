Betænkning afgivet af Socialudvalget den 21. februar 2013 Betænkning over Forslag til lov om ændring af lov om højeste, mellemste, forhøjet almindelig og almindelig førtidspension m.v., lov om social pension og lov om individuel boligstøtte (Frivillig overgang til førtidspension efter lov om social pension) [af social- og integrationsministeren (Karen Hækkerup)]:
1. Ændringsforslag Enhedslisten har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 12. december 2012 og var til 1. behandling den 17. januar 2013. Lovforslaget blev efter 1. behandling henvist til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og socialministeren sendte den 12. oktober 2012 dette udkast til udvalget, jf.
SOU alm. del  bilag 21. Den 13. december 2012 sendte socialministeren de indkomne høringssvar og et notat herom til udvalget.
Spørgsmål Udvalget har stillet 4 spørgsmål til socialministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af EL og LA) indstiller lovforslaget til vedtagelse uændret.
 Et mindretal i udvalget (EL) indstiller lovforslaget til vedtagelse med de stillede ændringsforslag.
Et andet mindretal i udvalget (LA) indstiller lovforslaget til forkastelse ved 3. behandling.
Mindretallet vil stemme imod de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (EL), tiltrådt af (EL):
 1) Nr. 2 affattes således:
 »2. I § 44 indsættes som stk. 5:
»Stk. 5. Personer, der har ret til førtidspension efter reglerne i denne lov, overgår efter endelig anmodning herom til ret til førtidspension efter lov om social pension.
Anmodning om overgang til førtidspension efter lov om social pension kan indgives til Udbetaling Danmark i perioden fra den 1. juni 2013 til den 31. december 2013. Anmodningen skal indgives skriftligt eller digitalt.
Anmodningen bliver endelig fra tidspunktet for indgivelse af anmodningen, hvis pensionisten ikke senest 1 måned efter anmodningens indgivelse skriftligt eller digitalt har taget imod et tilbud om en personlig vejlednings- og rådgivningssamtale med en kommunal sagsbehandler.
Hvis pensionisten tager imod et tilbud om en personlig vejlednings- og rådgivningssamtale med en kommunal sagsbehandler, bliver anmodningen endelig fra det tidspunkt, pensionisten giver skriftlig eller digital meddelelse til Udbetaling Danmark om endelig anmodning om overgang til førtidspension efter lov om social pension.«« [Endelig anmodning om overgang til førtidspension efter lov om social pension] Til § 5 2) Stk. 2 affattes således:
»Stk. 2. Udbetaling Danmark og kommunen skal vejlede og rådgive førtidspensionister om konsekvenser af at overgå til førtidspension efter lov om social pension, jf. § 44, stk. 5, i lov om højeste, mellemste, forhøjet almindelig og almindelig førtidspension m.v. som affattet ved lovens § 1, nr. 2. Vejledning og rådgivning skal tilbydes de førtidspensionister, der anmoder om frivillig overgang til førtidspension efter lov om social pension.
Desuden skal kommunen tilbyde en  personlig vejlednings- og rådgivningssamtale med en kommunal sagsbehandler.
Vejledning skal gives på baggrund af pensionistens konkrete aktuelle forhold.
Ved vejledning og rådgivning skal der tages højde for konsekvenser, som fremtidige ændringer i pensionistens forhold vedrørende helbred, bolig, samliv, økonomi m.v. kan have for pensionistens endelige anmodning om overgang til førtidspension efter lov social pension.« [Førtidspensionistens ret til vejledning og rådgivning før frivillig overgang til førtidspension efter lov om social pension] 3) I stk. 3, indsættes før »anmodet«: »endeligt«.
[Konsekvenssændring] 4) I stk. 3, indsættes før »anmodning«: »endelig«.
[Konsekvenssændring] 5) I stk. 4, 2. pkt., indsættes før »anmodes«: »endeligt«.
[Konsekvensændring] Bemærkninger Til nr. 1 I det fremsatte lovforslag nr.
L 103, § 1, nr. 2, er det foreslået, at personer, der har ret til førtidspension efter reglerne i lov om højeste, mellemste, forhøjet almindelig og almindelig førtidspension m.v., efter anmodning overgår til førtidspension efter lov om social pension.
Efter forslaget er retsvirkningerne i forhold til overgangen knyttet til den skriftlige eller digitale anmodning.
Med dette ændringsforslags til nr. 2 er det foreslået, at førtidspensionister, der anmoder om frivillig overgang til førtidspension efter lov om social pension, skal tilbydes en personlig vejlednings- og rådgivningssamtale ved kommunen.
Med henblik på at give den pensionist, der har anmodet om overgang til førtidspension efter lov om social pension, mulighed for at drage nytte af tilbuddet om vejledning og rådgivning er det foreslået, at anmodningen først bliver endelig fra tidspunktet for indgivelse af anmodningen, når pensionisten har modtaget vejledning eller rådgivning dog senest 1 måned efter anmodningens indgivelse skriftligt eller digitalt, hvis pensionisten ikke har taget imod e t tilbud om en personlig vejlednings- og rådgivningssamtale med en kommunal sagsbehandler.
Hvis pensionisten tager imod et tilbud om personlig vejledning- og rådgivningssamtale, bliver anmodningen endelig fra det tidspunkt, pensionisten giver skriftlig eller digital meddelelse til Udbetaling Danmark om endelig anmodning om overgang til førtidspension efter lov om social pension.
Til nr. 2 Det kan have store konsekvenser for den enkelte pensionist, hvis han eller hun vælger forkert, da beslutningen er bindende og ikke kan fortrydes.
Derfor er det vigtigt, at alle pensionister, der enten anmoder om eller overvejer at overgå til førtidspension efter lov om social pension, bliver tilbudt en grundig og fyldestførende rådgivning og vejledning.
Tilbuddet om rådgivning og vejledning skal ud over den skriftlige vejledning fra Udbetaling Danmark indeholde en personlig samtale med kommunens sagsbehandler, hvor pensionisten og sagsbehandleren kan drøfte fordele og ulemper ved at overgå til den ny pension.
Da pensionistens fremtidige forhold som f.eks. ændrede boligforhold, helbredsforhold og samlivsforhold kan have stor betydning for, hvilken pension der er mest fordelagtig for pensionisten, skal fremtidige forhold inddrages i rådgivningen og vejledningen.
Til nr. 3-5 Der er tale om konsekvensændringer som følge af, at anmodning om overgang til førtidspension efter lov om social pension skal være endelig, før anmodningen får retsvirkning. Ændringsforslaget vil indebære merudgifter i forhold til det, der er forudsat i det fremsatte lovforslag. Ændringsforslagets økonomiske konsekvenser skal forhandles med kommunerne.
Orla Hav (S) Maja Panduro (S) Jacob Bjerregaard (S) Jens Joel (S) Karen J.
Klint (S) Rasmus Horn Langhoff (S) Julie Skovsby (S) Marlene Borst Hansen (RV) Liv Holm Andersen (RV) Uffe Elbæk (RV) Pernille Vigsø Bagge (SF) Anne Baastrup (SF) fmd.
Karina Lorentzen Dehnhardt (SF) Finn Sørensen (EL) Pernille Skipper (EL) Hans Andersen (V) Anne-Mette Winther Christiansen (V) nfmd.
Louise Schack Elholm (V) Karen Ellemann (V) Sophie Løhde (V) Eyvind Vesselbo (V) Fatma Øktem (V) Karin Nødgaard (DF) René Christensen (DF) Karina Adsbøl (DF) Mette Hjermind Dencker (DF) Simon Emil Ammitzbøll (LA) Thyra Frank (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 103 Bilagsnr.
