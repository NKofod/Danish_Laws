 Det meddeles herved, at der den 19. maj 1970 mellem kirkeministeren og  

 Statstjenestemændenes centralorganisation I samt Statstjenestemændenes  

 centralorganisation II i medfør af bestemmelsen i § 45, stk. 2, i lov om  

 tjenestemænd i staten, folkeskolen og folkekirken er indgået følgende aftale:
§ 1.  Kirketjenere og kordegne, der er ansat som  

 tjenestemænd eller på prøve i tjenestemandsstilling, er berettiget til  

 rådighedstillæg for forskudt arbejdstid og tjeneste på helligdage og  

 lørdag-søndage.
Såfremt en kirketjeners eller kordegns tjenestetid ikke kan  

 antages at udgøre ca. 42 timer ugentlig, kan kirkeministeren bestemme, at der  

 ikke tilkommer ham rådighedstillæg.
 § 2.  Rådighedstillæg udbetales fra den 1. juli 1969  

 at regne og indtil videre med følgende årlige grundbeløb:
 Tjenestemandens klassificering: Grundbeløb:
 lønramme 3-5 og 7....................600 kr.
 lønramme 8 og 7-13...................720 kr.
 lønramme 9-14-17 og 14-17-20.........900 kr.
 § 3.  Kirkeministeren kan bestemme, at der i tilfælde,  

 hvor kirketjenerens eller kordegnens tjeneste uden for sædvanlige  

 tjenestetider er særligt omfattende, eller hvor andre særlige forhold  

 foreligger, skal udbetales et forhøjet rådighedstillæg, sålænge de særlige  

 forhold vedvarer.
 Stk. 2.  Forhøjet rådighedstillæg efter stk. 1  

 fastsættes indtil videre til følgende årlige grundbeløb:
 Tjenestemandens klassificering: Grundbeløb:
 lønramme 3-5 og 7. 720 kr. eller 900 kr.
 lønramme 8 og 7-13 900 kr. eller 1.080 kr.
 lønramme 9-14-17 og 14-17-20.....1.080 kr. eller 1.200 kr.
 § 4.  Til de i §§ 2-3 nævnte grundbeløb ydes tillæg  

 efter reglerne i § 32 i lov om tjenestemandslønninger m.m. og klassificering  

 af tjenestemænd i staten, folkeskolen og folkekirken.
 § 5.  For tiden 1. juli 1969 til 30. september 1970  

 udbetales rådighedstillæg med den begrænsning, som følger af bestemmelsen i §  

 37 i lov om tjenestemandslønninger m.m. og klassificering af  

 tjenestemandsstillinger i staten, folkeskolen og folkekirken.
 § 6.  Foranstående regler finder tilsvarende  

 anvendelse på kirketjenere og kordegne, som er ansat på tjenestemandslignende  

 vilkår, dog således at tilsynsmyndigheden (stiftsøvrigheden eller  

 provstiudvalget/overtilsynet) træffer de afgørelser der omtales i § 1, 2.  

 pkt., og § 3.
 Stk. 2.  Til kirketjenere og kordegne, som lønnes med en  

 kvota af lønningen efter lønrammen, udbetales samme kvota af  

 rådighedstillægget.
 Kirkeministeriet, den 3. juni 1970.
 P.M.V.
Aug.
Roesen.
/K.
Bagger.
