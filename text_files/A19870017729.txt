 Herved bekendtgøres lov nr. 76 af 27. februar 1980 om  

 statens overtagelse af de sociale højskoler i København, Århus, Odense og  

 Esbjerg med den ændring, der følger af § 19 i lov nr. 217 af 23. april 1986.
 § 1.  Undervisningsministeren bemyndiges til pr. 1.  

 januar 1980 på statens vegne at overtage de selvejende institutioner Den  

 sociale Højskole i København, Den sociale Højskole i Århus, Den sociale  

 Højskole i Odense og Den sociale Højskole i Esbjerg med tilhørende ejendomme,  

 inventar og samlinger.
 Stk. 2.  Staten overtager eller indfrier de sociale  

 højskolers gældsforpligtelser, men yder intet vederlag for overtagelsen af  

 højskolerne.
 § 2.  Undervisningsministeren fastsætter bestemmelser  

 om de sociale højskolers styrelse og virksomhed, herunder om adgangen til  

 uddannelserne, om uddannelserne m.v.
 § 3.  Undervisningsministeren kan bemyndige  

 ministeriets direktorater til at udøve de beføjelser, der i § 2 i denne lov  

 er tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
---------- Lov nr. 217 af 23. april 1986, hvis § 19 har medført indsættelse af § 3,  

 trådte i kraft den 1. juli 1986.
