Klagerens husstand omfatter 2 voksne samt 4 børn.
I en periode bor  

 klagerens søsters datter samt hendes 2 børn ligeledes i lejligheden.
 Kommunen reducerer i den periode den korrigerede leje med 2/5, idet  

 kommunen betragter klagerens søsters datter og hendes 2 børn som logerende.
 Amtsankenævnet besluttede at pålægge kommunen, i stedet for at  

 reducere i den korrigerede leje med forholdsmæssigt 2/5, at betragte  

 klagerens søsters datter og hendes 2 børn som husstandsmedlemmer, idet nævnet  

 fandt, at de måtte betragtes som så nærtstående personer, at de indgik som  

 medlemmer i husstanden.
 Ovennævnte har i brev af 5/1-89 klaget over Albertslund kommunes reduktion  

 i den korrigerede leje med forholdsmæssigt 2/5 i perioden 10/10 - 10/12-88,  

 hvor yderligere 1 voksen og 2 børn beboede lejligheden, jfr.  

 boligstøttelovens §§ 6 og 9.
 Amtsankenævnet har den 12/1-89 modtaget klagen fra kommunen med en  

 udtalelse og kopi af sagens akter.
 Det er i tilknytning til anken anført, at klagers søsters datter samt  

 hendes 2 børn i perioden 10/10 - 10/12 1988 boede hos familien som gæster og  

 i denne periode var tilmeldt folkeregistret.
Det fremgår af sagen, at klager, der er gift og har 4 hjemmeboende børn  

 under 18 år bebor en 5-rums bolig på ialt 130 (m2). For 1988 beregnede  

 kommunen pr. 1/1-88 at familien var berettiget til boligstøtte med 1.249 kr.  

 månedligt på baggrund af en husstandsindkomst, opgjort efter hovedreglen i  

 boligstøttelovens § 7 stk. 1, på 149.000 kr.
Den månedlige korrigerede leje  

 var opgjort til 45.688 kr.
Det fremgår endvidere af sagen, at boligstøttekontoret i efteråret 1988  

 fik oplysninger om, at der på familiens bopæl var folkeregistertilmeldt  

 yderligere 1 voksen samt 2 børn under 18 år.
Folkeregistertilmeldingen var  

 sket pr. 10/10-88.
 Kommunen besluttede at reducere i den korrigerede leje med forholdsmæssigt  

 2/5 i den periode, hvor den yderligere tilmeldte 1 voksne person samt 2 børn  

 under 18 år ville have fast ophold i boligen bestående af ialt 5 rum, jfr.  

 boligstøttelovens §§ 6 og 9 samt Boligstyrelsens vejledning af 22/10-1987  

 pkt. 3.1.
Denne reduktion i den korrigerede leje bevirkede, at familien fra 1/11-88  

 var berettiget til boligsikring med 107 kr. månedligt på baggrund af en  

 husstandsindkomst, stadigvæk på 149.000 kr., samt en korrigeret leje  

 reduceret til 3/5 af den faktiske korrigerede leje, 27.412 kr.
Kommunen  

 betragtede således 2 af lejlighedens ialt 5 rum som udlejet.
Kommunen har i sin udtalelse til amtsankenævnet af 11/1-89 som begrundelse  

 for sin afgørelse henvist til, at der i perioden, hvor yderligere 1 voksen  

 samt 2 børn havde fast ophold i boligen, var foretaget reduktion i den  

 korrigerede leje med forholdsmæssigt 2/5. Lejligheden består af ialt 5 rum og  

 boligstøttemodtagerens husstand omfatter 2 voksne samt 4 børn, jfr.  

 boligstøttelovens §§ 6 og 9, jfr.
Boligstyrelsens vejledning af 22/10-1987  

 pkt. 3.1.
 Der henvises til boligstøttelovens §§ 6 og 9 sammenholdt med  

 Boligstyrelsens vejledning af 22/10-1987, pkt. 3.1 - 3.2, 5.4 og 5.8.
 Lovgrundlaget er vedlagt i kopi til klagers orientering.
 Boligstyrelsen har telefonisk udtalt til amtsankenævnet, at der f.eks.  

 typisk er tale om en logerende i stedet for et husstandsmedlem, når der  

 betales for opholdet på X værelser med enten penge og/eller tjenesteydelser,  

 når kun den del af boligen, der er udlejet/lånt (f.eks. 1 værelse med adgang  

 til køkken og bad), må betrædes, samt når den, der har lejet/lånt et eller  

 flere værelser, holder sig selv med kost (altså ikke får serveret kost af  

 udlejeren/boligtageren), jfr. boligstøttelovens §§ 6 og 9.
Amtsankenævnet har behandlet sagen i et møde afholdt den 28. juli 1989 og  

 truffet følgende AFGØRELSE:
 Nævnet besluttede at pålægge kommunen, i stedet for at reducere i den  

 korrigerede leje med forholdsmæssigt 2/5, at betragte klagers søsters datter  

 og dennes 2 børn som husstandsmedlemmer, jfr. boligstøttelovens § 6 og  

 Boligstyrelsens vejledning af 22/10 1987, pkt. 3.2 in fine.
 Nævnet har ved denne afgørelse lagt vægt på, at som udgangspunkt skal  

 boligstøtteansøgerens ægtefælle, hjemmeværende børn og andre med fast ophold  

 i boligen, med mindre de betaler særskilt vederlag for logi, betragtes som  

 husstandsmedlemmer, jfr. boligstøttelovens § 6 stk. 1. Det er de personer,  

 der faktisk har fast ophold, som skal medtages i husstanden og normalt vil  

 folkeregistertilmeldingen være udtryk for, om en person har fast ophold.
 Dog følger det af Boligstyrelsens vejledning af 22/10 1987, pkt. 3.2 in  

 fine, at såfremt andre nærtstående personer end ansøgerens ægtefælle og  

 hjemmeboende børn bor sammen, accepteres det almindeligvis ikke, at sådanne  

 personer betragtes som logerende, og da det af vejledningens pkt. 3.1 in fine  

 fremgår, at ved afgørelsen af, om en person er husstandsmedlem eller  

 logerende, tages der almindeligvis udgangspunkt i ansøgerens oplysninger,  

 fandt nævnet, at klagers søsterdatter og dennes børn, der opholder sig i  

 boligen som gæster (der altså efter alt at dømme ikke betaler for opholdet,  

 spiser sammen med familien og må opholde sig overalt i boligen), må betragtes  

 som så nærtstående personer, at de må indgå som medlemmer af husstanden.
 Det bemærkes, at der er adgang til aktindsigt i overensstemmelse med  

 reglerne i forvaltningsloven og offentlighedsloven.
 Der er en frist på 4 uger for klage over amtsankenævents afgørelse.
 Klagevejledning vedlagt til klager.
