I henhold til § 138 b i lov om social bistand, jf. lovbekendtgørelse nr. 817 af 6. december 1990, meddeles:
 § 1.  Socialministeren har den 13. marts 1991 tilladt,  

 at der i Københavns Kommune gennemføres en forsøgsordning, således at  

 dagplejerens egne børn, mod betaling, indgår i det antal børn, dagplejeren  

 får løn for at modtage.
 § 2.  Forsøgsgodkendelsen indebærer, at § 64, jf. §  

 63, stk. 1, i lov om social bistand ikke fuldt ud gælder i Københavns  

 Kommune.
 § 3.  Forsøgsgodkendelsen har virkning fra den 1.  

 marts 1991 og gælder til og med den 28. februar 1993.
Stk. 2.  Forsøgsgodkendelsens nærmere indhold fremgår af  

 Socialministeriets brev af 13. marts 1991. Brevet kan rekvireres i  

 Socialministeriet.
Slotsholmsgade 6, 1216 København K.
Tlf. 33 92 33 77.
