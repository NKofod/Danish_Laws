 På given foranledning skal Justitsministeriet præcisere, at  

 overgangsbestemmelsen i § 65, stk. 3, i den nye kørekortbekendtgørelse om  

 køreprøver til erhvervsmæssig personbefordring alene angår selve  

afholdelsen af køreprøven.
 Med virkning fra den 1. juli 1992 kan der således kun udstedes kørekort  

 til erhvervsmæssig personbefordring til den kategori, der er aflagt prøve i,  

 jf. kørekortbekendtgørelsens § 31. Det skal i den forbindelse understreges,  

 at der ved køreprøver til erhvervsmæssig personbefordring til stor  

 personbil , som afholdes frem til udgangen af oktober 1992 efter den  

 gamle ordning, ikke skal overhøres i de i bekendtgørelsen om hyrevognskørsel  

 indeholdte regler, ligesom der under den praktiske del af prøven ikke skal  

 køres efter adresse.
P.
M.
V.
E.
B.
