K fik stjålet sit dankort, som hun opbevarede i sin taske, der var  

 efterladt i et uaflåst lokale i en institution.
K fandtes herved at have  

 handlet groft uagtsomt, hvorfor K selv hæftede for den del af et af en  

 uberettiget hævet beløb, der ikke oversteg 5.000 kr.
 Kendelse af 28. maj 1990 i sag 445/89 (Dankort misbrug).
Den 30. maj 1989 mellem kl. 8.00 og 12.00 blev klageren Ks dankort samt  

 den pung, hvori kortet opbevaredes, stjålet fra Ks taske.
Tasken opbevaredes  

 i et uaflåst lokale på en institution, mens K befandt sig i et andet lokale  

 på institutionen.
K spærrede telefonisk kortet den følgende dag kl. 12.00.  

 Dankortet anvendtes uberettiget af en 3. mand ved hævninger i pengeautomater  

 samt to betalinger, i alt 4.226 kr.
 K påstod overfor Ankenævnet det kontoførende pengeinstitut P tilpligtet at  

 anerkende, at hun ikke hæftede for det skete misbrug, idet K anførte, at hun  

 ikke havde opbevaret PIN-koden sammen med kortet, da hun som anbefalet af P  

 ca. 5 år tidligere havde destrueret koden.
 P nedlagde påstand om frifindelse.
 Ankenævnet tog Ps påstand til følge med følgende bemærkninger:
