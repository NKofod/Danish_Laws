Forskrifter for konstruktion og afprøvning af magnetkompasser I medfør af § 192, litra c, i handelsministeriets bekendtgørelse nr. 173  

 af 21. maj 1965 som ændret ved bekendtgørelse nr. 325 af 14. juni 1977  

 fastsættes herved følgende forskrifter for konstruktion og afprøvning af  

 magnetkompasser.
1. Konstruktion 1.1. Et magnetkompas skal for at kunne opnå prototypegodkendelse af klasse  

 A være konstrueret i overensstemmelse med kravene i ISO-rekommandation nr.  

 449 (* 1). Rosediameteren skal være mindst 100 mm.
 1.2. Et magnetkompas skal for at kunne opnå prototypegodkendelse af klasse  

 B være konstrueret i overensstemmelse med kravene i ISO-rekommandation nr.  

 613 (* 1). Rosediameteren skal være mindst 70 mm.
 1.3. Et magnetkompas skal for at kunne opnå typegodkendelse til brug i  

 udlejningslystfartøjer være konstrueret som et kompas af klasse B med  

 følgende afvigelser og tilføjelser:
 Kompasset skal være forsynet med godkendelsesmærket NP.
 Inden for et temperaturområde på minus 20 grader C til plus 50 grader C må  

 der ikke opstå utætheder eller forstyrrende blærer i kompasset.
 Et kompas af ukonventionel konstruktion vil kunne opnå typegodkendelse,  

 såfremt det i alt væsentligt har en tilsvarende funktionsdygtighed som et  

 kompas af klasse B.
2. Afprøvning og certificering 2.1. For et prototypegodkendt magnetkompas af klasse A eller klasse B, der  

 med tilfredsstillende resultat er afprøvet i henhold til bestemmelserne i  

 ISO-standard nr. 2269 (* 1), udstedes individuelt certifikat.
2.2. Et magnetkompas, der ikke fuldt ud opfylder bestemmelserne, kan dog  

 tildeles certifikat, såfremt det af særlige grunde findes velegnet til brug i  

 et skib med vanskelige kompasforhold.
Certifikatet skal i et sådant tilfælde  

 forsynes med skibets navn og kontrolnummer samt en påtegning om, at  

 magnetkompasset kun må anvendes i det pågældende skib.
 Ovennævnte forskrifter træder i kraft den 1. januar 1980 og afløser  

 samtidig handelsministeriets reglement om afprøvning af skibsmagnetkompasser  

 af 26. maj 1965, ændring i reglement af 27. april 1966 og ændring i reglement  

 af 11. august 1970.
 (* 1)ISO: International standardiseringsorganisation.
