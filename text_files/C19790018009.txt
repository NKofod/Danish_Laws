 § 1.  Reglerne i dette cirkulære omfatter  

 bibliotekarstuderende, der i henhold til bekendtgørelse nr. 381 af 1. august  

 1978 om studie- og eksamensordning ved Danmarks Biblioteksskole, sektion II,  

 linjen for bibliotekarer, udsendes til praktisk uddannelse  

 (praktikanttjeneste) ved uddannelsesberettigede forskningsbiblioteker.
 § 2.  Den praktiske uddannelse, som omfatter et  

 studieår af en samlet 4-årig uddannelse, gennemføres efter bestået 1. del i  

 tiden 2. januar til 30. juni og 1. september til 31. december ved et  

 uddannelsesberettiget forskningsbibliotek, jfr. §§ 1 og 18 i bekendtgørelse  

 nr. 381 af 1. august 1978. Den i bekendtgørelsens § 18, stk. 3, nævnte  

 udstationering i et bibliotek af anden type end praktikbiblioteket  

 gennemføres efter aftale mellem de berørte biblioteker, praktikanten og  

 biblioteksskolen.
 § 3.  Efter bestået 1. del fordeles de studerende af  

 biblioteksskolen efter aftale med de pågældende forskningsbiblioteker, idet  

 der så vidt muligt tages hensyn til de studerendes ønsker, jfr.  

 bekendtgørelsens § 19, stk. 1.
 § 4.  Den studerendes virksomhed under den praktiske  

 uddannelse står under tilsyn af rektor og bibliotekets leder, jfr.  

 bekendtgørelsens § 20, stk. 1.
§ 5.  Praktikanterne gør tjeneste på bibliotekerne i  

 den for biblioteket gældende, normale arbejdstid.
Praktikanterne er  

 undergivet de af biblioteket givne forskrifter og direktiver med hensyn til  

 tilrettelæggelsen af den praktiske tjeneste, der dog må være inden for  

 rammerne af nærværende regler, og en af rektor og Forskningsbibliotekernes  

 Fællesråd fastlagt studieplan for den praktiske uddannelse.
§ 6.  Under den praktiske uddannelses 10 måneder  

 aflønnes de studerende af forskningsbiblioteket eller Danmarks  

 Biblioteksskole med et beløb svarende til 35 pct. af begyndelseslønnen for  

 tjenestemandsansatte bibliotekarer ved forskningsbibliotekerne, idet  

 dyrtidstillægget dog udbetales fuldt ud.
Beløbet betales månedsvis bagud.
 § 7.  Praktikanternes rejse- og opholdsudgifter i  

 forbindelse med de i studieplanen fastsatte praktikantsammenkomster på  

 Danmarks Biblioteksskole afholdes af forskningsbiblioteket eller Danmarks  

 Biblioteksskole.
 § 8.  De studerende er under praktikanttjenesten  

 omfattet af Arbejdsmarkedets Tillægspension.
 § 9.  Der påhviler det forskningsbibliotek, hvor de  

 studerende gør praktikanttjeneste, forsikringspligt i henhold til  

 arbejdsskadeforsikringsloven for de studerende under praktikanttjenesten.  

 Statens biblioteker anmelder ulykkestilfælde til Sikringsstyrelsen,  

 Arbejdsskadeforsikringen, der varetager statens ansvar efter loven, jfr.  

 Sikringsstyrelsens cirkulære af 30. oktober 1978 vedrørende  

 statsinstitutioners anmeldelse af ulykkestilfælde og erhvervssygdomme efter  

 arbejdsskadeforsikringsloven.
§ 10.  Under praktikanttjenesten er de studerende  

 omfattet af ferieloven og har følgelig krav på feriegodtgørelse efter denne  

 lovs regler.
Tidligere indtjent ferie må afholdes uden for den i § 2  

 fastsatte praktikperiode.
Den i praktikperioden indtjente ferie holdes det  

 følgende år.
 § 11.  Såfremt praktikanten på grund af sygdom ikke er  

 i stand til at udføre sin tjeneste på biblioteket, ydes der normal løn i  

 indtil sammenlagt 92 dage i løbet af den samlede praktikperiode.
Stk. 2.  Ved opgørelse af fravær som følge af sygdom  

 medregnes såvel søn- og helligdage som fridage på hverdage i sygdomsperioder  

 svarende til de for tjenestemænd gældende regler.
Anmeldelse og dokumentation  

 af sygdomsforfald sker efter de for tjenestemænd gældende regler.
 § 12.  En praktikant, der er gravid, skal give  

 biblioteket meddelelse om graviditeten senest 3 måneder før den forventede  

 fødsel.
Stk. 2.  Under fravær som følge af graviditet og fødsel  

 er praktikanten berettiget til sædvanlig løn fra det tidspunkt, da der  

 skønnes at være 8 uger til fødslen, og indtil i alt 14 uger.
Fraværet noteres  

 ikke som sygedage.
Stk. 3.  Fravær uden for det i stk. 2 nævnte tidsrum, i  

 hvilket det ved lægeattest godtgøres, at praktikanten er arbejdsudygtig som  

 følge af graviditet eller fødsel, noteres som sygedage.
Det samme gælder,  

 hvis det ved lægeattest godtgøres, at praktikanten ikke kan udføre sit  

 arbejde uden skade for fosteret.
 Stk. 4.  Attester, der kræves som dokumentation for  

 arbejdsudygtighed i forbindelse med graviditet og fødsel, betales af  

 praktikanten.
§ 13.  De studerende har under den praktiske  

 uddannelse de sædvanlige, studiemæssige relationer i forhold til  

 biblioteksskolen.
De har således ret til at rette henvendelse til skolen om  

 deres forhold, jfr. § 4.
§ 14.  Alene fravær fra tjenesten på grund af sygdom,  

 graviditet m. v. kan accepteres.
I tilfælde af fravær på grund af graviditet  

 og ved sygdomsperioder, som enkeltvis eller samlet har varet ud over 60 dage,  

 skal der af biblioteket foretages indberetning til biblioteksskolen, som på  

 grundlag af denne indberetning og en redegørelse fra den studerende tager  

 stilling til spørgsmålet om en eventuel forlængelse af praktikanttjenesten.
§ 15.  Såfremt et bibliotek i særlige tilfælde ønsker  

 en studerendes praktikanttjeneste på biblioteket bragt til ophør, retter  

 biblioteket skriftlig henvendelse herom til biblioteksskolen.
Den studerende  

 orienteres om denne henvendelse og skal have lejlighed til over for skolen at  

 udtale sig om forløbet af tjenesten.
Stk. 2.  Såfremt en studerende i særlige tilfælde ønsker  

 praktikanttjenesten på et bibliotek bragt til ophør, retter den studerende  

 skriftlig henvendelse herom til biblioteksskolen.
Biblioteket orienteres om  

 denne henvendelse og skal have lejlighed til over for skolen at udtale sig om  

 forløbet af tjenesten.
Stk. 3.  Biblioteksskolen tager stilling til  

 praktikanttjenestens fortsættelse eller ophør ved det enkelte bibliotek og  

 anviser i tilfælde af ophør en praktikplads ved et andet, egnet bibliotek,  

 for så vidt en sådan er til rådighed og uddannelsesmæssige hensyn tilsiger  

 det.
Bibliotekets forpligtelse over for praktikanten ophører, medmindre anden  

 aftale træffes, ved udgangen af den måned, der følger efter tidspunktet for  

 henvendelsen til biblioteksskolen.
§ 16.  Såfremt en studerende under praktikanttjenesten  

 ønsker at ophøre med sit studium, meddeler den studerende dette til  

 biblioteksskolen og biblioteket.
Den praktiske tjeneste ophører herefter  

 senest med udgangen af den følgende måned.
§ 17.  Efter afslutningen af praktikanttjenesten på et  

 bibliotek afgiver bibliotekets leder en skriftlig udtalelse til rektor om den  

 studerendes virksomhed og evner for praktisk biblioteksarbejde.
Den  

 studerende har ret til efter ønske at blive gjort bekendt med denne  

 udtalelse.
Samtidig afgiver den studerende til rektor en kort, skriftlig  

 redegørelse for arbejdets forløb, jfr. bekendtgørelsens § 21, stk. 2.  

 Biblioteket har ret til efter ønske at blive gjort bekendt med denne  

 redegørelse.
§ 18.  Cirkulæret træder i kraft den 1. januar 1980 og  

 gælder for praktikanttjeneste, der påbegyndes efter denne dato.
Samtidig  

 ophæves ministeriet for kulturelle anliggenders cirkulære nr. 232 af 26.  

 november 1971 om praktikanttjeneste ved forskningsbiblioteker for  

 bibliotekarstuderende på Danmarks Biblioteksskoles sektion II.
