 I tilslutning til cirkulæreskrivelse herfra af 10. november 1982 om  

 overenskomst for apoteksdefektricer og apoteksassistenter skal man meddele,  

 at finansministeriet med Danske Apoteksteknikeres Forening har indgået  

 vedhæftede hovedaftale og aftale om tillidsrepræsentanter.
 Medens hovedaftalen er trådt i kraft fra underskrivelsen den 25. oktober  

 1982, har aftalen vedrørende tillidsrepræsentanter virkning fra den 1. januar  

 1983.
 Det tilføjes, at eventuelle tvivlsspørgsmål vedrørende de to aftaler  

 forventes forelagt finansministeriet.
P.
M.
V.
E.
B.
N.
E.
Bisgaard HOVEDAFTALE mellem finansministeriet og Danske Apoteksteknikeres Forening.
 Denne hovedaftale er afsluttet mellem på den ene side finansministeriet og  

 på den anden side Danske Apoteksteknikeres Forening med bindende virkning for  

 de ministerier, styrelser og institutioner, der er omfattet af en mellem  

 finansministeriet og Danske Apoteksteknikeres Forening indgået kollektiv  

 overenskomst, og for medlemmer af Danske Apoteksteknikeres Forening, som er  

 ansat i henhold til en overenskomst som nævnt.
§ 1.  Finansministeriet og Danske Apoteksteknikeres  

 forening er enige om at fremme et godt samarbejde og virke for rolige og  

 stabile arbejdsforhold på tjenestestederne.
Finansministeriet vil hverken  

 direkte eller indirekte lægge hindringer i vejen for, at de ansatte, som er  

 omfattet af de i indledningen nævnte overenskomster, organiserer sig inden  

 for Danske Apoteksteknikeres Forening.
 § 2.  Den ret, ministerierne, styrelserne og  

 institutionerne har til at lede og fordele arbejdet og til at anvende den  

 efter deres skøn passende arbejdskraft, skal udøves på en sådan måde, at de  

 ansattes overenskomstmæssige rettigheder ikke krænkes.
 § 3.  Parterne er enige om, at der ved kollektiv  

 overenskomst mellem parterne fastlægges bestemmelser om løn- og øvrige  

 arbejdsvilkår.
Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst i  

 øvrigt optages snarest og senest 1 måned efter, at begæring om forhandling er  

 fremsat.
Forhandling om indgåelse af ny overenskomst tilrettelægges således,  

 at ny overenskomst søges indgået, forinden den opsagte overenskomst udløber.
 § 4.  Selv om en overenskomst er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er indgået, eller arbejdsstandsning er iværksat i  

 overensstemmelse med reglerne i § 5.
 § 5.  Parterne anerkender hinandens ret til at varsle  

 og iværksætte arbejdsstandsning efter nedenstående regler.
 Stk. 2.  Beslutning om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsninger kan ikke omfatte:
 Stk. 6.  Som arbejdsstandsning betragtes strejke,  

 lockout, blokade og boykot.
Stk. 7.  Ved arbejdsstandsningens ophør genoptages  

 arbejdet uden unødigt ophold.
Der må ikke fra nogen af parternes side finde  

 fortrædigelse sted i anledning af arbejdsstandsningen.
 Stk. 8.  Parterne er forpligtet til ikke at understøtte,  

 men med alle rimelige midler at hindre ulovlige arbejdsstandsninger, og hvis  

 ulovlige arbejdsstandsninger finder sted, at søge at få dem bragt til ophør.
 § 6.  Inden for det område, som en overenskomst  

 omfatter, kan der, så længe den er gældende, ikke iværksættes  

 arbejdsstandsning, medmindre der er hjemmel hertil i overenskomsten.
 § 7.  Enhver uenighed om forståelsen af en kollektiv  

 overenskomst kan af hver af parterne søges bilagt ved mægling, eventuelt ved  

 voldgift efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til endelig afgørelse ved en voldgiftsret, der består af fire medlemmer,  

 hvoraf to vælges af finansministeriet og to af Danske Apoteksteknikeres  

 Forening, samt en opmand, der vælges af voldgiftsrettens medlemmer.
Såfremt  

 der ikke opnås enighed om valget af opmanden, skal denne udpeges af  

 arbejdsrettens formand.
 § 8.  Denne hovedaftale træder i kraft straks og er  

 gældende, indtil den opsiges med mindst 6 måneders varsel til en 1. oktober.
 Stk. 2.  Umiddelbart efter opsigelsen optages  

 forhandlinger om en ny hovedaftale.
 Stk. 3.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil de ikraftværende kollektive overenskomster afløses af nye, og  

 hovedaftalen bortfalder da ved de nye kollektive overenskomsters  

 ikrafttræden.
 Parterne i denne hovedaftale bekræfter ved deres underskrift, at de har  

 fornøden bemyndigelse til hovedaftalens indgåelse.
København, den 25. oktober 1982 Danske Apoteksteknikeres Forening Hanne Herbst / Lis Ekner Finansministeriet P.
M.
V.
E.
B.
Niels Paludan A F T A L E om tillidsrepræsentanter mellem Finansministeriet og Danske Apoteksteknikeres Forening.
 § 1.  Hvor der i en institution eller i en særskilt  

 beliggende afdeling heraf er ansat mindst 5 apoteksdefektricer og  

 apoteksassistenter, har disse ret til at vælge en tillidsrepræsentant.
Stk. 2.  Tillidsrepræsentanten vælges af og blandt  

 samtlige overenskomstansatte medarbejdere.
Valget skal godkendes af Dansk  

 Apoteksteknikeres Forening og anmeldes skriftig over for institutionens  

 ledelse.
Ledelsen er berettiget til over for foreningen at gøre begrundet  

 indsigelse mod valget, når dette sker inden 3 uger efter, at ledelsen har  

 modtaget meddelelse fra organisationen.
Stk. 3.  For tillidsrepræsentanten kan vælges en  

 stedfortræder, som godkendes og anmeldes på samme måde som  

 tillidsrepræsentanten, jfr. stk. 2. Under tillidsrepræsentantens fravær  

 fungerer stedfortræderen i dennes sted og nyder i funktionsperioden samme  

 rettigheder som tillidsrepræsentanten.
Stedfortræderen er i valgperioden i  

 øvrigt omfattet af bestemmelserne i § 3, stk. 3, og § 4.
 § 2.  Det er tillidsrepræsentantens pligt at gøre sit  

 bedste for at vedligeholde og fremme et godt samarbejde på arbejdsstedet.
 Stk. 2.  Når en eller flere af tillidsrepræsentantens  

 kolleger ønsker det, kan tillidsrepræsentanten forebringe deres klager eller  

 henstillinger for ledelsen dog kun, såfremt sagen ikke bliver ordnet  

 tilfredsstillende ved dennes repræsentant på arbejdsstedet.
 Stk. 3.  Føler tillidsrepræsentanten sig ikke  

 tilfredsstillet ved ledelsens afgørelse, står det tillidsrepræsentanten frit  

 for at anmode sin organisation om at tage sig af sagen, men det er  

 tillidsrepræsentantens og vedkommendes kollegers pligt at fortsætte arbejdet  

 uforstyrret, idet man afventer resultat af organisationens behandling af  

 sagen.
 § 3.  Udførelsen af tillidsrepræsentantens hverv skal  

 ske på en sådan måde, at det er til mindst mulig gene for arbejdet.
 Stk. 2.  Dersom det er nødvendigt for at opfylde  

 forpligtelserne som tillidsrepræsentant, at vedkommende må forlade sit  

 arbejde, skal tillidsrepræsentanten forud herfor træffe aftale med ledelsen  

 eller dennes repræsentant.
 Stk. 3.  Efter aftale med institutionen gives der  

 tillidsrepræsentanten frihed til i passende omfang at deltage i faglige  

 kurser, jfr. lønnings- og pensionsministeriets cirkulæreskrivelse af 23. juni  

 1971.
 § 4.  Tillidsrepræsentanten og dennes stedfortræder  

 kan ikke afskediges, uden at sagen har været forhandlet mellem  

 finansministeriet og foreningen.
 § 5.  Enhver uenighed om forståelsen af nærværende  

 aftale behandles efter reglerne i den mellem finansministeriet og Danske  

 Apoteksteknikeres Forening indgåede hovedaftale vedrørende behandling af  

 uenighed af faglig karakter.
 § 6.  Aftalen har virkning fra den 1. januar 1983.  

 Aftalens varighed følger bestemmelserne herom i den til enhver tid mellem  

 parterne indgåede overenskomst.
