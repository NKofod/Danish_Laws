Tillægsbetænkning afgivet af Retsudvalget den 20. marts 2003 Tillægsbetænkning over Forslag til lov om  

 ændring af lov om Danmarks tiltrædelse af Schengenkonventionen (Rådsafgørelse om ændring af artikel 40, stk. 1 og 7, i  

 Schengenkonventionen) [af justitsministeren (Lene Espersen)] 1. Udvalgsarbejdet Lovforslaget blev fremsat den 28. november 2002 og var til 1.  

 behandling den 7. januar 2003. Lovforslaget blev efter 1. behandling henvist  

 til behandling i Retsudvalget.
Udvalget afgav betænkning den 13. marts 2003.  

 Lovforslaget var til 2. behandling den 18. marts 2003, hvorefter det blev  

 henvist til fornyet behandling i Retsudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 3 spørgsmål til justitsministeren til skriftlig besvarelse, som denne  

 har besvaret.
 Spørgsmålene og justitsministerens svar herpå er optrykt som  

 bilag 2 til tillægsbetænkningen.
2. Indstillinger Et  

  

 flertal  

  

 i udvalget  

 (V, S, KF, SF, RV og KRF) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (DF og EL) indstiller lovforslaget til  

  

 forkastelse  

                                                                         .
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Klaus Hækkerup (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 99 omdelt efter  

 afgivelse af betænkning Bilagsnr.
Titel 11 Betænkning afgivet den 13. marts 2003 12 Spm. 17 om reel besvarelse af spørgsmål 15, til  

 justitsministeren Spm. 18 om reel besvarelse af spørgsmål 16, til  

 justitsministeren 13 Svar på spm. 17 om reel besvarelse af spørgsmål 15, fra  

 justitsministeren Svar på spm. 18 om reel besvarelse af spørgsmål 16, fra justitsministeren 14 Spm. 19 om observation af ikkemistænkte personer, til  

 justitsministeren 15 1. udkast til tillægsbetænkning 16 Svar på spm. 19 om observation af ikkemistænkte personer,  

 fra justitsministeren Bilag  

 2 3 af Udvalgets spørgsmål til justitsministeren og  

 dennes svar herpå Spørgsmålene og justitsministerens svar herpå er optrykt efter  

 ønske fra udvalget.
 Spørgsmål nr. 17:
Som spørgsmål 15, jf.
L 99   bilag 8, er stillet følgende  

 spørgsmål:
Under Sveriges EU-formandskab tog nogle danske betjente til  

 Malmø og overvågede i civil danske demonstranters deltagelse i demonstration.  

 Disse betjente fik efterfølgende en næse af politidirektøren i København.  

 Ville  

 en sådan overvågning i udlandet kunne tillades (hvis betjentene havde søgt om  

 tilladelse på forhånd) efter de nye Schengenregler? Ministeren har i realiteten ikke besvaret spørgsmålet, jf.
L 99  

   bilag 10.
 Ministeren bedes give en reel besvarelse af spørgsmålet, hvor  

 der bliver taget stilling til det konkrete eksempel.
 Svar:
 I spørgsmålet sigtes der til et tilfælde, hvor politifolk fra ét  

 land rejser til et andet land som led i det internationale samarbejde om  

 opretholdelse af offentlig orden og sikkerhed i forbindelse med større  

 internationale arrangementer.
Schengen-konventionens artikel 40 regulerer ikke tilfælde af  

 denne karakter.
Bestemmelsen vedrører alene spørgsmålet om, i hvilket omfang  

 en  

 igangværende observation, der er iværksat som led i efterforskningen af en  

 straffesag, som kan medføre udlevering, kan fortsætte ind på et andet lands  

 område.
 Den foreslåede ændring af Schengen-konventionens artikel 40  

 ville således ikke have haft betydning i det tilfælde, der omtales i  

 spørgsmålet.
 Spørgsmål nr. 18:
Som spørgsmål 16, jf.
L 99   bilag 8, er stillet følgende  

 spørgsmål:
Hvis de nye regler havde været i kraft i december 2002, ville  

 italiensk politi så have kunnet få tilladelse til at overvåge de italienske  

 demonstranter, der tog til demonstrationen i København? Ministeren har i realiteten ikke besvaret spørgsmålet, jf.
L 99  

 bilag 10.
 Ministeren bedes give en reel besvarelse af spørgsmålet, hvor  

 der bliver taget stilling til det konkrete eksempel.
 Svar:
 Der henvises til besvarelsen af spørgsmål nr. 17.
 Spørgsmål nr. 19:
Skal svaret på spørgsmål 17, jf.
L 99   bilag 13, forstås  

 således, at der ikke kan foretages observation af ikkemistænkte personer i  

 den  

 i spørgsmål 17 skitserede situation? Svar:
 Som anført i besvarelsen af spørgsmål 17 regulerer  

 Schengen-konventionens artikel 40 spørgsmålet om, i hvilket omfang en  

 igangværende observation, der er iværksat som led i efterforskningen af en  

 straffesag, kan fortsætte ind på et andet lands område.
 Spørgsmålet om, i hvilket omfang politimyndigheder kan  

 samarbejde i forbindelse med større internationale arrangementer, må således  

 uafhængigt af Schengen-konventionens regler   afgøres inden for rammerne af  

 det  

 internationale samarbejde om opretholdelse af offentlig orden og sikkerhed.  

 Det  

 gælder f.eks. med hensyn til det tilfælde, der er skitseret i spørgsmål 17.
