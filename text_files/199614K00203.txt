Nr BTL 203 Betænkning over Forslag til lov om ændring af lov om beskatning til  

 kommunerne af faste ejendomme (Nedsættelse af grundskylden af  

 landbrugsejendomme og lignende ejendomme)   

 Nr L 203 1996-97, 1. samling Afgivet af Kommunaludvalget Afgivet: 19970506 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget en skriftlig og mundtlig henvendelse fra  

 De Danske Landboforeninger, Danske Husmandsforeninger, Tolvmandsforeningerne  

 og Dansk Skovforening.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Dansk Folkepartis medlemmer af  

 udvalget) lovforslaget til vedtagelse uændret.
 Et mindretal (Venstres og Det Konservative Folkepartis medlemmer af  

 udvalget) vil ved 3. behandling stemme hverken for eller imod lovforslaget.
Det er mindretallets klare grundholdning, at skat på produktionsjord burde  

 afskaffes, og at L 203 blot betyder, at en uretfærdig skat afløses af en  

 anden.
Desuden mener mindretallet, at indenrigsministerens lovforslag  

 præmierer de kommuner, der har en høj grundskyld, og det finder mindretallet  

 overordentlig demotiverende.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Dorit Myltoft (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Jens Vibjerg (V) Pia Christmas-Møller (KF) Chr.  

 O.
Aagaard (KF) Jens Jørgensen (KF) Poul Nødgaard (DF) nfmd.  

 Fremskridtspartiet, Enhedslisten og Centrum-Demokraterne havde ikke medlemmer  

 i udvalget.
Ændringsforslag Af Aage Brusgaard (FP):
 Til § 1 1) Før nr. 1 indsættes som nyt nummer:
 »01. § 2, stk. 2, affattes således:
»Stk. 2. Grundskyldpromillen i en kommune kan udgøre højst  

 24. I Københavns og Frederiksberg Kommuner lægges den promille, der er  

 fastsat for amtskommunal grundskyld, til den maksimumsgrænse, der er nævnt i  

 1. pkt.«» Til § 2 2) Paragraffen affattes således:
 »§ 2 Stk. 1. Indenrigsministeren fastsætter  

 tidspunktet for lovens ikrafttræden, jf. dog stk. 2.
Stk. 2. § 1, nr. 01, træder i kraft dagen efter bekendtgørelsen i  

 Lovtidende og har virkning fra og med 1998.« Bemærkninger Til nr. 1 og 2 Forslagsstilleren ønsker helt at fjerne bundgrænsen for  

 grundskyldpromillen i primærkommunerne.
