Landsskatteretskendelse vedr. tilbagebetaling af  

 udtagningsmoms.
Bespisning af ansatte og kunder.
 Bespisning af ansatte og kunder m.v. i  

 egen kantine anset for momspligtig udtagning i henhold til momslovens § 5,  

 stk.  

 2, idet der er tale om kost til virksomhedens ansatte og repræsentation, jf.  

 momslovens § 42, stk. 1, nr. 1 og 5.
Landsskatterettens afgørelse Regionens afgørelse stadfæstes.
Sagens oplysninger Klageren producerer og sælger bl.a.  

 komponenter inden for køleautomatik.
Klageren, som også har kantinedrift, har  

 i  

 perioden 1. oktober 1996 til 30. september 2001 angivet udtagningsmoms ved  

 bespisning af kunder m.v. i forbindelse med forretningsmiddage og af ansatte  

 i  

 koncernen i forbindelse med interne møder m.v.
 Efterfølgende har klageren for perioden  

 anmodet regionen om tilbagebetaling af udtagningsmoms under henvisning til  

 Told- og Skattestyrelsens cirkulære nr. 7 af 7. marts 2001. Anmodningen om  

 tilbagebetaling af udtagningsmoms er imidlertid ikke imødekommet.
Regionens afgørelse Bespisning af ansatte og kunder m.v. i  

 egen kantine anset for momspligtig udtagning i henhold til momslovens § 5,  

 stk.  

 2, idet der er tale om kost til virksomhedens ansatte og repræsentation, jf.  

 momslovens § 42, stk. 1, nr. 1 og 5.
 Det fremgår af Told- og Skattestyrelsens  

 meddelelse refereret i SKM2003.322.TSS /TfS 2003.601, at praksis, hvorefter  

 der  

 ikke er fradrag for moms af udgifter til bespisning m.m. af  

 forretningsforbindelser  

 i virksomheden, ikke er ændret med Landsskatterettens kendelse offentliggjort  

 i  

 TfS 2000.101.
Klageren har angivet købsmoms ved indkøb  

 m.v. til brug i kantinedriften, og det er derfor med rette, at klageren har  

 beregnet udtagningsmoms af kantineydelserne i overensstemmelse med de  

 gældende  

 regler, dvs. til indkøbs- eller fremstillingsprisen.
Der kan således ikke ske  

 tilbagebetaling af den moms, der er afregnet i forbindelse med udtagning til  

 internt  

 brug.
Klagerens påstand og argumenter Klagerens repræsentant har fremsat  

 påstand om, at klageren ikke skal betale moms ved udtagning af kantineydelser  

 til brug for mødearrangementer i virksomheden.
 Landsskatterettens kendelse i TfS  

 2000.101 vedrørende kaffe og te indebærer som sådan ikke en ændring af  

 praksis,  

 idet der ikke har været en praksis om momsfradragsret for udgifter til  

 bespisning i egen kantine af forretningsforbindelser i forbindelse med  

 mødeaktiviteter.  

 Praksis  eller rettere en redegørelse for styrelsens opfattelse   

 er først  

 kommet med offentliggørelsen af styrelsens meddelelse i juli 2003. Hvis der  

 overhovedet kan tales om en praksis før dette tidspunkt, må det  

 være praksis vedrørende fradragsret for restaurationsudgifter  

 afholdt for forretningsforbindelser.
Rækkevidden af repræsentationsbegrebet i  

 forhold til kantinevirksomhed er først blevet aktuel efter afsigelsen af  

 Landsskatterettens  

 kendelse vedrørende kantinemoms.
Indtil da var spørgsmålet ikke aktuelt på  

 grund af den særlige måde, kantinemomsen skulle opgøres på efter  

 Skatteministeriets  

 tidligere retningslinjer.
Det fremgår således bl.a. heller ikke af de  

 tidligere  

 retningslinjer, at der skal beregnes udtagningsmoms.
 Hvad angår stand still-klausulen i art.  

 17, stk. 6, i 6. momsdirektiv, giver den alene medlemslandene mulighed for at  

 opretholde de undtagelser fra fradragsretten, der var gældende på tidspunktet  

 for direktivets ikrafttræden den 1. januar 1978. Der var ikke den 1. januar  

 1978 fastsat nogen undtagelse fra fradragsretten for kantineydelser.  

 Marketenderier og kantiner blev således først gjort momspligtige den 1.  

 oktober  

 1978. Det er rigtigt, at der ikke den 1. januar 1978 var fradragsret for  

 repræsentation,  

 men hjemlen til denne undtagelse fra fradragsretten findes i direktivets art.  

 17, stk. 6, 1. afsnit, der fastslår, at repræsentation under ingen  

 omstændigheder giver adgang til fradrag.
Medlemslandene kan ikke selv fastlægge  

 indholdet af de EU-retlige begreber.
Det har EF-Domstolen flere gange  

 fastslået.
Skatteministeriet har i øvrigt også selv lagt dette til grund ved  

 behandlingen  

 af lovforslag L 258 i 1995, hvor Skatteministeriet rettede henvendelse til  

 Kommissionen for at få fastslået rækkevidden af repræsentationsbegrebet.  

 Kommissionens  

 svar til Skatteministeriet er klart og afgrænser repræsentationsbegrebet  

 meget  

 snævert.
Repræsentation dækker derfor i momsmæssig henseende under ingen  

 omstændigheder kantineydelser.
I momslovens § 42 sondres der mellem en  

 række forskellige ikke-fradragsberettigede formål.
I bestemmelsens stk. 1,  

 nr.  

 5, opregnes således underholdning, restaurationsydelser, repræsentation  

 og  

 gaver .
Hvis disse begreber dækkede over samme formål, ville der ikke  

 være  

 foretaget en sådan opregning.  

 Repræsentation er altså ikke det samme som underholdning, gaver eller  

 restaurationsydelser.
At det ikke er tilfældigt, at alle disse formål er  

 nævnt  

 i lovteksten, fremgår meget klart af bemærkningerne til lovforslaget.
 I forbindelse med lovforslagets  

 behandling svarede skatteministeren Folketingets Skatteudvalg, at formålet  

 med  

 denne lovændring var en præcisering af bestemmelsen i forhold til EU-retten.  

 Skatteministeren udtaler videre:  

 Begrebet restaurationsydelser nævnes i forhold til  

 EU-retten, fordi  

 det hidtil anvendte udtryk repræsentation efter  

 Europa-Kommissionens  

 opfattelse ikke dækker det samme område, som vi her i landet forstår ved  

 repræsentation, herunder f.eks. restaurationsydelser.  

 Repræsentation i  

 direktivets forstand omfatter kun udgifter til blomster, tobak og lign  

 ..
Restaurationsydelser efter ovennævnte  

 forslag dækker ikke udgifter til  forretnings-frokoster og  

 middage i virksomhedens  

 egen kantine.
Baggrunden for denne særlige bemærkning skyldes det  

 forhold, at  

 restaurationsydelser forudsætter en transaktion mellem forskellige personer.  

 Ved udtagning af kantineydelser foreligger ingen sådan ydelse.
Den korrekte forståelse af  

 repræsentation kan ikke tillægges tilbagevirkende kraft, og  

 begrebet dækkede  

 tidligere i dansk momspraksis bredere, nemlig også restaurationsydelser.
Det  

 blev der gjort op med ved lovændringen i 1995, og begrebet repræsentation  

 skal  

 fortolkes i overensstemmelse med EU-retten.
Det ændrer imidlertid ikke ved, at  

 spørgsmålet om eventuel fradragsret for kantineydelser i forbindelse med  

 mødearrangementer i virksomheden ikke blev behandlet i forbindelse med  

 momslovens  

 gennemførelse i 1967 og heller ikke i de følgende år.
Problematikken var slet  

 ikke aktuel, fordi kantineydelser slet ikke var momspligtige.
Det blev de  

 først  

 i oktober 1978, altså efter 6. momsdirektivs ikrafttræden.
Heller ikke ved gennemførelsen af  

 momspligten i 1978 blev der taget stilling til fradragsspørgsmålet.
Det blev  

 nemlig allerede med afg. 550/78 fastslået, at der i arbejdsgiverdrevne  

 kantiner  

 skal svares moms af en værdi, der mindst dækker varens  

 fremstillingsomkostninger.  

 Det er derfor først med Landsskatterettens kendelser ultimo 1999 primo 2000  

 blevet aktuelt at fastlægge repræsentationsbegrebets anvendelsesområde i  

 forhold til kantinedrift.
Styrelsen gør reelt gældende, at hvis  

 ellers den problematik, der først blev aktuel ved indgangen til 2000, også  

 havde været aktuelt før 1978, så ville der ikke have været fradragsret for  

 kantineydelser i forbindelse med møder i virksomheden.
Og at denne undtagelse  

 fra fradragsretten dermed er omfattet af stand still-bestemmelsen i  

 direktivets  

 art. 17, stk. 6. En sådan argumentation kan ikke følges, da den savner  

 ethvert  

 retligt grundlag.
EF-Domstolen har i sin tidligere praksis fortolket stand  

 still-bestemmelsen meget strengt, og der er ikke støtte for, at argumenter  

 om,  

 hvad man ville have gjort, hvis situationen havde været en anden, kan  

 tillægges  

 vægt.
Der henvises herved til Domstolens domme i sagen C-155/01, Cookies  

 World  

 og sagen C-409/99 Metropol Treuhand og Stadler.
 Hvad angår kost til medarbejdere kan  

 fradragsbegrænsningen i § 42, stk. 1, nr. 1, ikke udstrækkes til at omfatte  

 virksomhedens  

 udgifter i forbindelse med afholdelse af møder i virksomheden, heller ikke  

 selv  

 om der i disse møder indgår bespisning af ansatte i virksomheden.
Ved møder i virksomheden med deltagelse  

 af ansatte sker der således ikke servering af kost til de ansatte.
Indkøbene  

 hertil sker ikke til privat brug.
Møder i virksomheden afholdes i  

 virksomhedens  

 interesse, og ansattes deltagelse heri har en ren forretningsmæssig karakter.  

 Selv om ansatte under mødet får serveret kantineydelser, kan dette ikke  

 opfattes som et personalegode i form af kost.
De ansatte skal da heller ikke  

 selvangive denne bespisning.
Udtrykket kost er efter almindelig  

 sprogbrug synonymt med mad og må forstås som en madordning, hvorefter  

 virksomhedens ansatte modtager kost af virksomheden som et personalegode.  

 Udtrykket  

 dækker derimod ikke den mere enkeltstående deltagelse i møder med bespisning,  

 der ikke kan betragtes som et personalegode.
Rækkevidden af kostbegrebet er  

 ligesom repræsentationsbegrebet først blevet aktuelt efter afsigelsen af  

 Landsskatterettens kendelser i kantinemomssagerne.
Derfor er udstrækningen af  

 anvendelsesområdet for fradragsbegrænsningen for kost til også at omfatte  

 bespisning af egne ansatte i forbindelse med møder i virksomheden i strid med  

 stand still-klausulen i 6. momsdirektivs art. 17, stk. 6. Selv om der på  

 tidspunktet for direktivets ikrafttrædelse gjaldt en fradragsbegrænsning for  

 mad til ansatte, er der ingen holdepunkter for, at denne også skulle kunne  

 gøres gældende i forbindelse med bespisning med kantineydelser af egne  

 ansatte  

 ved møder.
Det følger allerede af det forhold, at kantiner først blev gjort  

 momspligtige den 1. oktober 1978, altså efter direktivets ikrafttræden.
 På samme måde som nævnt ovenfor  

 vedrørende repræsentation blev der heller ikke ved gennemførelsen af  

 momspligten i 1978 taget stilling til fradragsspørgsmålet, ligesom anvendelse  

 af stand still-reglen i direktivet forudsætter en sikker lovhjemmel før  

 skæringstidspunktet  

 og en praksis, der kan bekræfte, hvordan undtagelsen fra fradragsretten har  

 været administreret.
Hvad angår spørgsmålet om udtagning er  

 der i henhold til direktivets art. 6, stk. 2, litra b, ikke grundlag for at  

 sidestille repræsentationsudgifter med udgifter  til virksomheden  

 uvedkommende  

 formål.
En sådan fortolkning strider også med direktivets systematik og  

 er i  

 direkte strid med den skattemæssige behandling af repræsentation, hvor  

 repræsentation helt klart vurderes som en omkostninger, der vedrører  

 virksomheden.
Når repræsentation er nævnt i art. 17,  

 stk. 6, som en udgift, der ikke berettiger til momsfradrag, skyldes det  

 netop,  

 at repræsentationsudgifter er virksomheden uvedkommende og derfor ville  

 berettige  

 til momsfradrag i mangel af en særlig undtagelse herfra.
Ellers var der ingen  

 grund til specifikt at nævne, at repræsentation ikke er omfattet af  

 fradragsretten.
Der er heller ikke i art. 6, stk. 2, litra b, nogen støtte  

 for,  

 at der skulle være adgang til at beregne udtagningsmoms ved udtagning af  

 ydelser  

 til brug for virksomheden, heller ikke selv om disse tillige skulle have en  

 mere privat karakter.
Det anfægtes, at bespisning af  

 forretningsforbindelser og virksomhedens egne ansatte ved møder indeholder et  

 sådant privat element.
Servering af kantineydelser under møder kan være  

 praktisk/bekvemt  

 for mødedeltagerne, men kan ikke anses som et særligt gode.
Udgiften afholdes  

 alene i virksomhedens egen interesse.
Art. 6, stk. 2, litra b, omhandler en  

 helt anden situation, nemlig den, at virksomheden selv har udført  

 tjenesteydelsen og ikke i den forbindelse har anvendt goder bestemt for  

 virksomheden,  

 og hvor der ikke har været et spørgsmål om fradrag ved indkøb m.v.
Det  

 fremgår  

 af bestemmelsens formulering.
Afholdelse af møder i virksomheden  med  

 eller uden forretningsforbindelser  som led i virksomhedens  

 forretningsaktiviteter kan aldrig være virksomheden uvedkommende.
Den  

 udtalelse  

 i Kommissionens forslag fra 1973, som styrelsen henviser til, kan heller ikke  

 tages til udtryk for, at sådanne udgifter skulle være virksomheden  

 uvedkommende.
Kommissionens begrundelse for at nægte fradragsret understreger  

 tværtimod alene direktivets systematik.
Det, Kommissionen hermed udtrykker, er  

 alene, at visse udgifter  som selv om de afholdes inden for rammerne af  

 sædvanlig erhvervsvirksomhed  ikke skal kunne fradrages.
Grunden til  

 den særlige  

 behandling af repræsentation er således, at disse udgifter  selv om de  

 tillige  

 vedrører private formål  afholdes til brug for virksomheden og derfor  

 ville  

 give fradragsret, hvis ikke de specifikt blev undtaget fra fradragsretten.
 Det følger iøvrigt også af den  

 fradragsmæssige behandling af restaurationsudgifter, at bespisning af  

 forretningsforbindelser i egen kantine i forbindelse med møder ikke kan anses  

 som afholdelse af udgifter til virksomheden uvedkommende formål.  

 Restaurationsudgifter afholdt af virksomheden er en almindelig  

 fradragsberettiget driftsudgift, om end der kun gives delvis fradragsret.
 Hvis bespisning af  

 forretningsforbindelser var en virksomheden uvedkommende udgift, ville samme  

 så  

 meget desto mere gælde restaurationsbesøg med deltagelse af  

 forretningsforbindelser.  

 Der er derfor ikke hjemmel til at stille krav om beregning af udtagningsmoms  

 ved udtagning af kantineydelser til møder i virksomheden.
Landsskatterettens bemærkninger og  

 begrundelse Af momslovens § 42 fremgår bl.a.  

 følgende:
§ 42. Virksomheder kan ikke fradrage  

 afgift af indkøb m.v., som vedrører 1) kost til virksomhedens indehaver og  

 personale, ( ) 5) underholdning, restaurationsydelser, repræsentation  

 og gaver, jf. dog stk. 2, ( ) Stk. 2. Virksomheder kan uanset  

 bestemmelserne i stk. 1, nr. 5 og 6, fradrage 25 pct. af afgift af hotel- og  

 restaurationsydelser, i det omfang udgifterne hertil er af strengt  

 erhvervsmæssig  

 karakter.
( ) § 42, stk. 1, nr. 1 og 5, blev  

 oprindeligt indført ved lov nr. 102 af 31. marts 1967 om almindelig  

 omsætningsafgift § 16, stk. 3, litra a og e.
Af forarbejderne til denne lov  

 fremgår bl.a. følgende:
I paragraffens stk. 3 er opregnet  

 forskellige indkøb, som ikke kan tages i betragtning ved opgørelsen af den  

 indgående afgift.
Det bemærkes, at det allerede af paragraffens stk. 1  

 fremgår,  

 at der ikke kan foretages fradrag for indgående afgift af f.eks. varer, som  

 er  

 indkøbt til privatforbrug for indehaveren.
Sådanne indkøb vedrører ikke  

 virksomhedens omsætning af varer og afgiftspligtige ydelser.
De indkøb m.v.,  

 som ifølge paragraffens stk. 3 ikke kan medføre fradrag for indgående afgift,  

 er indkøb af levnedsmidler, som foretages af en virksomhed til bespisning af  

 personalet.  

 Det er endvidere anskaffelse og drift af bolig for personalet og af  

 børnehaver,  

 feriehjem m. v. samt indkøb m. v., som vedrører anden naturalaflønning af  

 personalet.
Indkøb til disse formål må i afgiftsmæssig henseende betragtes  

 som  

 indkøb til endeligt forbrug; såfremt virksomheden i stedet for at yde  

 personalet  

 naturalaflønning betalte højere pengeløn, måtte personalet betale afgift ved  

 indkøbet af de pågældende varer m. v.
Det er endvidere foreslået at begrænse  

 fradragsretten således, at afgift af indkøb m. v., der vedrører  

 repræsentation  

 og gaver, ikke kan fradrages.
Denne begrænsning indebærer bl.a., at der ikke  

 i  

 den udgående afgift kan fratrækkes afgift, der er betalt ved afholdelse af  

 forretningsfrokoster.
Bestemmelsen er anset for hensigtsmæssig for at undgå  

 misbrug. Ved lov nr. 204 af 10. maj 1978 om  

 ændring af merværdiafgiftsloven (ændringer som følge af EFs 6.  

 momsdirektiv)  

 skete der ingen ændring af de dagældende bestemmelse i lovens § 16, stk. 3,  

 litra a og e.
 § 42, stk. 1, nr. 5, fik sin nuværende  

 ordlyd ved lov nr. 428 af 14. juni 1995. Af bemærkningerne til denne lov  

 fremgår bl.a. følgende:
Det foreslås, at § 42, stk. 1, nr. 5,  

 præciseres i overensstemmelse med 6. momsdirektiv.
Efter det gældende nr. 5  

 er  

 der ikke fradragsret for repræsentation og gaver.
Det foreslås, at der udover  

 disse udgifter nævnes underholdning og restaurationsydelser.
Der sker ikke  

 med  

 denne præcisering af bestemmelsen nogen ændring af den gældende retstilstand  

 på  

 området, men alene en sproglig tilpasning til direktivteksten. ( ). Af Skatteministerens bemærkninger af 19.  

 maj 1995 til Folketingets Skatteudvalg vedrørende en henvendelse fra et  

 revisionsfirma under lovforslagets behandling i Folketinget fremgår bl.a.  

 følgende:
Baggrunden for den foreslåede ændrede  

 formulering af momslovens § 42, stk. 1, nr. 5, er  som det fremgår af  

 bemærkningerne til forslaget  at præcisere bestemmelsen i forhold til  

 den  

 bagved liggende EF-direktivbestemmelse.
Når begrebet  

 underholdning nævnes i  

 den foreslåede bestemmelse, er det således, fordi det anvendes i den  

 tilsvarende bestemmelse i 6. momsdirektivs artikel 17, stk. 6.
Begrebet restaurationsydelser nævnes i  

 samme bestemmelse, fordi det hidtil anvendte udtryk  

 repræsentation efter  

 Europa-Kommissionens opfattelse ikke dækker det samme område, som vi her i  

 landet forstår ved repræsentation, herunder f.eks. restaurationsydelser.  

 Repræsentation i direktivets forstand omfatter kun udgifter til  

 blomster,  

 tobak og lign.
Der er altså kun tale om en sproglig tilpasning, som ikke  

 ændrer  

 ved den gældende retstilstand på området.
Det betyder også, at præciseringen  

 af  

 bestemmelsen ikke vil komme til at påvirke omfanget af fradragsretten for  

 reklameudgifter. ( ) Momslovens § 5, stk. 2, har følgende  

 ordlyd:
Stk. 2. Med levering mod vederlag  

 sidestilles udtagning af varer og ydelser, når de tages i anvendelse til  

 formål  

 som nævnt i § 42, stk. 1 og 3, såfremt der er opnået fuld eller delvis  

 fradragsret ved indkøb, fremstilling m.v. af de pågældende varer og  

 ydelser. Bestemmelsen blev i sin tid indført ved  

 lov nr. 102 af 31. marts 1967 om almindelig omsætningsafgift § 11, stk. 1. Af  

 forarbejderne til denne bestemmelse fremgår bl.a. følgende:
Til den afgiftspligtige omsætning skal  

 desuden medregnes varer, som udtages af virksomhedens beholdninger til brug  

 for  

 virksomhedens indehaver eller til anvendelse til formål, der ikke medfører  

 ret  

 til fradrag af afgiften på indkøbene.
Til omsætningen medregnes også værdien  

 af  

 ydelser, som præsteres for virksomhedens indehaver eller til de nævnte  

 formål.
Afgiftsberigtigelse (beregning af  

 udgående afgift) af varer og afgiftspligtige ydelser, der anvendes af  

 virksomhedens indehaver eller til nævnte formål, kan kun komme på tale,  

 såfremt  

 det drejer sig om varer og ydelser, som virksomheden selv fremstiller  

 (præsterer), eller såfremt virksomheden handler med varer af den pågældende  

 art  

 og ikke ved indkøbene kan afgøre, om de skal videresælges eller anvendes  

 privat  

 m.v.( ). Ved lov nr. 204 af 10. maj 1978 om  

 ændring af merværdiafgiftsloven (ændringer som følge af EFs 6.  

 momsdirektiv)  

 skete der ingen ændring af den dagældende bestemmelse i lovens § 11, stk. 1.
 Momslovens § 5, stk. 2, fik sin  

 nuværende ordlyd ved lov nr. 375 af 18. maj 1994 om merværdiafgift  

 (momsloven).  

 Af forarbejderne til bestemmelsen fremgår bl.a. følgende:
Bestemmelsen svarer til den gældende  

 lovs § 11, stk. 1, litra b, c og d.
Bestemmelsen er imidlertid præciseret i  

 overensstemmelse  

 med 6. momsdirektiv.
( ) Efter stk. 2 skal der på tilsvarende  

 betingelser som fastsat i stk. 1 betales afgift ved udtagning af varer og  

 ydelser, der tages i anvendelse til formål, som ikke giver ret til fradrag  

 ved  

 indkøb m.v. efter forslagets § 42, stk. 1 og 2.
( ). Landsskatterettens afgørelse refereret i  

 TfS 2000.101 vedrørte bl.a. udgifter til kaffe og te til  

 forretningsforbindelser,  

 men ikke udgifter til bespisning af forretningsforbindelser.
Retten bemærker,  

 at det af forarbejderne til ændringen af momslovens § 42, stk. 1, nr. 5, i  

 1995  

 på den ene side bl.a. fremgår, at bestemmelsen præciseres i overensstemmelse  

 med 6. momsdirektiv, og at der er tale om en sproglig tilpasning til  

 direktivteksten, mens det på anden side bl.a. også fremgår, at der med denne  

 præcisering ikke sker nogen ændring af den gældende retstilstand på området.  

 Retten bemærker videre, at repræsentation ifølge forarbejderne til momsloven  

 fra 1967 også omfattede forretningsfrokoster.
 Retten finder, at bespisning af  

 forretningsforbindelser i egen kantine må anses for repræsentation og  

 omfattet  

 af momslovens § 42, stk. 1, nr. 5. Retten har således lagt afgørende vægt på,  

 at der med lovændringen i 1995 ifølge forarbejderne ikke skete nogen ændring  

 af  

 den gældende retstilstand på området, og på forarbejderne til momsloven fra  

 1967. Retten finder på denne baggrund også, at det er med rette, at der er  

 angivet udtagningsmoms i henhold til momslovens § 5, stk. 2.
 Hvad angår bespisning af ansatte ved  

 interne møder fandt Landsskatteretten ved afgørelsen refereret i TfS 2000.101  

 LSR, at kaffe og te var omfattet kostbegrebet i momslovens § 42, stk. 1, nr.  

 1.  

 Retten finder endvidere, at bespisning af ansatte er omfattet af kostbegrebet  

 i  

 momslovens § 42, stk. 1, nr. 1.
Retten finder således ikke, at  

 bestemmelsen som anført af repræsentanten alene omfatter egentlige, generelle  

 madordninger, men at den også omfatter den mere enkeltstående bespisning ved  

 den ansattes deltagelse i interne møder m.v.
Retten har herved bl.a. lagt  

 afgørende vægt på forarbejderne til momsloven fra 1967 hvoraf det bl.a.  

 fremgår, at bestemmelsen vedrører indkøb til endeligt forbrug.
Retten finder  

 på  

 denne baggrund også, at det er med rette, at der er angivet udtagningsmoms i  

 henhold til momslovens § 5, stk. 2.
 Artikel 17, stk. 6, i 6. momsdirektiv  

 har følgende ordlyd:
6. Senest inden udløbet af en periode  

 på fire år fra datoen for dette direktivs ikrafttræden fastsætter Rådet med  

 enstemmighed  

 på forslag af Kommissionen de udgifter, der ikke giver ret til fradrag i  

 merværdiafgiften.
Under alle omstændigheder giver udgifter, der ikke er af  

 strengt, erhvervsmæssig karakter, som for eksempel udgifter til  

 luksusforbrug,  

 underholdning eller repræsentation, ikke adgang til fradrag.
Indtil de ovenfor omhandlede regler  

 træder i kraft, kan medlemsstaterne opretholde alle de undtagelser, som på  

 tidspunktet for dette direktivs ikrafttræden var gældende i henhold til deres  

 nationale  

 lovgivning. Ved lov nr. 204 af 10. maj 1978 om ændring af  

 merværdiafgiftsloven (ændringer som følge af EFs 6. momsdirektiv) blev  

 der som  

 udgangspunkt indført momspligt af ydelser.
Af forarbejderne til lovens § 1  

 fremgår bl.a. følgende:
Herudover betyder den generelle  

 afgiftspligt, at en del ydelser, der i dag er afgiftsfri, og som udføres af  

 virksomheder, der er momsregistrerede for anden omsætning, nu bliver  

 afgiftspligtige.
Dette gælder en del af de ydelser, som udføres af ( ) og  

 marketenderier (servering af mad og drikkevarer). Retten finder ikke, at de danske  

 bestemmelser er i strid med 6. momsdirektiv, jf. direktivets art. 17, stk. 6.  

 Det må således være overladt til medlemsstaterne at fortolke de nationale  

 bestemmelser om fradragsbegrænsning, der gyldigt er opretholdt i medfør af  

 bestemmelsen.
Det må også antages at gælde, uanset om fradragsbegrænsningen  

 vedrører levering af varer eller ydelser, der først blev obligatorisk  

 momspligtige ved ikrafttræden af 6. momsdirektiv.
 Det påklagede afgørelse stadfæstes  

 derfor.
