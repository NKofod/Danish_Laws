I henhold til § 40, stk. 3, i lov om styrelsen af kommunernes skolevæsen  

 bortset fra folkeskolen og gymnasieskolen og af virksomhed efter lov om  

 fritidsundervisning mv., jf. lovbekendtgørelse nr. 479 af 22. juni 1990 og §  

 14, stk. 2, i lov nr. 335 af 24. maj 1989 om almen voksenuddannelse  

 fastsættes:  Ans ættelsesmyndighed § 1.  Amtsrådet ansætter tjenestemænd ved den  

 amtskommunale specialundervisning for voksne og ved almen voksenuddannelse.  

 Ved almen voksenuddannelse sker ansættelse af tjenestemandsansatte lærere  

 mfl. efter indstilling fra forstanderen, jf. § 13.
 Stk. 2.  I Frederiksberg Kommune varetages amtsrådets  

 opgaver efter denne bekendtgørelse af kommunalbestyrelsen.
Ansættelsesformer § 2.  Ansættelse i en tjenestemandsstilling sker som  

 varig ansættelse eller ansættelse på prøve med senere varig ansættelse for  

 øje.
Formelle ansættelsesbetingelser § 3.  Ansættelse som tjenestemand forudsætter, at  

 vedkommende er dansk statsborger og efter sin alder, helbredstilstand og  

 uddannelse er i stand til at varetage tjenesten i stillingen, jf.  

 tjenestemandslovens § 4. Med hensyn til helbredsbedømmelse henvises til § 14.
 Stk. 2.  Uddannelseskravene til tjenestemænd ved den  

 amtskommunale specialundervisning for voksne er fastsat i § 11 i  

 Undervisningsministeriets cirkulære af 26. februar 1988 om ledere og lærere  

 ved den amtskommunale specialundervisning for voksne (cirkulæret om ledere og  

 lærere). Uddannelseskravene til tjenestemænd ved almen voksenuddannelse er  

 fastsat i § 13 i Kulturministeriets cirkulære af 7. marts 1990 om normering,  

 klassificering, tjenestetid m.m. for forstandere og viceforstandere ved  

 amtskommunale voksenuddannelsescentre, samt tjenestemænd og timelærere ved  

 almen voksenuddannelse, som ændret ved cirkulære af 21. september 1990  

 (cirkulæret om normering, klassificering og tjenestetid m.m.).
Stk. 3.  Det er endvidere en forudsætning, at ansøgeren  

 opfylder betingelserne efter tjenestemandslovens § 10, jf.
Undervisnings~ og  

 Forskningsministeriets cirkulære af 27. juli 1990 om ansættelsesmyndighedens  

 prøvelse af, om ansøgere til stillinger i folkeskolen opfylder  

 ansættelsesbetingelserne efter tjenestemandslovens § 10.
Normeringskontrol § 4.  Før en stilling opslås ledig, skal amtsrådet  

 sikre sig, at det fornødne normeringsgrundlag foreligger, jf. cirkulæret om  

 ledere og lærere og cirkulæret om normering, klassificering og tjenestetid  

 m.m.
 Stk. 2.  Er det fastsat, at en stilling ved ledighed vil  

 blive klassificeret i en lavere lønramme, opslås stillingen i den lavere  

 lønramme.
Opslag af stillinger § 5.  Ansættelse som tjenestemand sker efter  

 offentligt opslag, jf. tjenestemandslovens § 5, stk. 1, og Finansministeriets  

 bekendtgørelse nr. 403 af 22. juli 1977 om opslag af tjenestemandsstillinger  

 i staten (opslagsbekendtgørelsen), der er optrykt som bilag til denne  

 bekendtgørelse.
Ledige tjenestemandsstillinger skal opslås.
 Stk. 2.  Medmindre andet er bestemt nedenfor, skal  

 offentligt opslag således finde sted forud for enhver  

 tjenestemandsansættelse, uanset om ansættelsen skal ske i form af ansættelse  

 på prøve eller som varig ansættelse.
 Stk. 3.  Offentligt opslag sker ved at avertere i den  

 form, som findes bedst egnet til at gøre opslaget bekendt for offentligheden.  

 Alt efter stillingens art og tjenestestedets beliggenhed kan avertering ske  

 gennem Statstidende, dagspressen, fagblade eller på anden måde.
 Stk. 4.  Opslag foretages af amtsrådet.
Undladelse af opslag § 6.  Opslag kan undlades i de tilfælde, der er nævnt  

 i opslagsbekendtgørelsen.
 Stk. 2.  Kulturministeriet kan i særlige tilfælde  

 tillade, at en lærerstilling besættes uden opslag.
Internt opslag § 7.  Ansættelse efter internt opslag sker efter  

 reglerne i opslagsbekendtgørelsen, §§ 7 og 8.
Opslagets indhold § 8.  Opslaget skal udformes i overensstemmelse med  

 bestemmelserne i opslagsbekendtgørelsen.
Ansøgningsfrist § 9.  Opslaget skal angive en frist (dvs. dato og  

 klokkeslæt), inden hvis udløb ansøgninger om stillingen skal være modtaget af  

 amtsrådet.
Ansøgningsfristen skal normalt være 4 uger, men kan i særlige  

 tilfælde forkortes.
Fristen må dog ikke være kortere end 14 dage, medmindre  

 betingelserne for internt opslag er til stede, jf. § 7.
 Stk. 2.  Opslaget skal angive, hvilket amtsråd  

 ansøgningen skal stiles og indsendes til.
Skriftlig bedømmelse af tjenestemænd § 10.  Sender en tjenestemand ansøgning om en anden  

 stilling frem ad sædvanlig tjenstlig vej, skal tjenestemandens nærmeste  

 overordnede chef afgive en skriftlig bedømmelse af tjenestemanden og derefter  

 sende ansøgningen tillige med bedømmelsen direkte til amtsrådet.
Vedkommende  

 chef skal samtidig udlevere en afskrift af bedømmelsen til tjenestemanden.
 Stk. 2.  For ansøgere, der er ansat som tjenestemænd i  

 staten, folkeskolen eller folkekirken, og for hvem der ikke foreligger en  

 skriftlig bedømmelse som anført i stk. 2, bør en sådan normalt indhentes hos  

 tjenestemandens nærmeste overordnede chef, som samtidig udleverer afskrift af  

 bedømmelsen til tjenestemanden.
Fortegnelse over ansøgerne § 11.  Når ansøgningsfristen er udløbet, udarbejder  

 ansættelsesmyndigheden en fortegnelse over alle ansøgere med angivelse af,  

 hvilke af disse der ikke opfylder betingelserne for at kunne ansættes i  

 stillingen, jf. § 3.
 Stk. 2.  Når ansøgningsfristen er udløbet, udleveres der  

 efter anmodning fra ansøgere og organisationer, hvis medlemmer er naturlige  

 ansøgere til stillingen, oplysning om ansøgernes navne, jf.  

 tjenestemandslovens § 5, stk. 3.
 Stk. 3.  Er der senest inden ansøgningsfristens udløb  

 modtaget skriftlig anmodning fra en ansøger om, at de oplysninger, der skal  

 udleveres i henhold til tjenestemandslovens § 5, stk. 3, ikke gengives  

 offentligt, skal oplysning herom påføres ansøgerlisten ved udleveringen.
 Stk. 4.  Hvis der er fremsat anmodning som nævnt i stk.  

 3, må offentlig gengivelse af ansøgerlisten eller dele deraf ikke finde sted.  

 Overtrædelse heraf straffes med bøde, jf. tjenestemandslovens § 5, stk. 5.
 Stk. 5.  Hvis stillingen skal besættes efter  

 indstilling, sendes fortegnelsen bilagt ansøgningerne samt de i § 10 nævnte  

 erklæringer til den indstillende myndighed, jf. § 13.
Fornyet opslag § 12.  Hvis amtsrådet skønner, at ingen af de  

 ansøgere, der rettidigt har meldt sig til en opslået stilling, er  

 tilstrækkeligt egnede til stillingen, eller at der ved fornyet opslag kan  

 fremskaffes ansøgning fra mere kvalificerede ansøgere, skal stillingen opslås  

 på ny, jf. tjenestemandslovens § 5, stk. 7.
Stk. 2.  Kun rettidigt indkomne ansøgninger kan indgå  

 ved bedømmelsen af, hvem stillingen bør besættes med, jf. § 9, stk. 1, 1.  

 pkt.
Hvis ansættelsesmyndigheden ønsker, at ansøgninger, der er modtaget for  

 sent, skal kunne tages i betragtning, skal stillingen opslås på ny.
 Stk. 3.  Skal fornyet opslag finde sted, bør dette ske  

 snarest muligt.
 Stk. 4.  Fornyet opslag bør indeholde bemærkning om, at  

 tidligere indsendte ansøgninger vil blive taget i betragtning, medmindre de  

 tilbagekaldes.
 Indstilling om ansættelse mv.
§ 13.  Indstilling om ansættelse af  

 tjenestemandsansatte lærere mfl. ved almen voksenuddannelse foretages af  

 forstanderen.
Indstillingen fremsendes gennem centerrådet - med en udtalelse  

 fra dette - til amtsrådet, jf. § 8, stk. 3, i Kulturministeriets  

 bekendtgørelse nr. 611 af 20. september 1989 om voksenuddannelsescentre.
Helbredsattest § 14.  Forud for enhver førstegangsansættelse eller  

 genansættelse i en tjenestemandsstilling skal der foretages en bedømmelse af  

 den pågældendes helbredstilstand, bortset fra tilfælde, hvor den pågældende  

 overgår direkte fra en anden stilling, der er forbundet med  

 tjenestemandspensionsret, og hvor der ved ansættelsen er sket  

 helbredsbedømmelse.
Bedømmelsen foretages af Nævnet for Helbredsbedømmelser i  

 Tjenestemandssager på grundlag af en helbredserklæring/helbredsattest.
For så  

 vidt angår fremgangsmåden ved fremsendelse af  

 helbredserklæring/helbredsattest henvises til Finansministeriets  

 cirkulæreskrivelse af 19. august 1988 om helbredsbedømmelse ved  

 tjenestemandsansættelse i staten, folkeskolen og folkekirken m.v.
 Stk. 2.  Amtsrådet underrettes fra Helbredsnævnet om,  

 hvorvidt ansøgeren vil kunne ansættes.
 Stk. 3.  Fastsættes der særlige vilkår for  

 tjenestemandens pensionsret, jf. tjenestemandspensionslovens § 7, stk. 2,  

 foretages notering herom på tjenestemandens sygedagsliste.
Ansættelsesbrev § 15.  Før amtsrådet udfærdiger ansættelsesbrev, skal  

 for vedkommende ansøger foreligge:
 Stk. 2.  Den i stk. 1 nævnte dokumentation kan foreligge  

 i fotokopi.
 Stk. 3.  Er den, der ansættes, allerede tjenestemand i  

 staten, folkeskolen eller folkekirken, skal der foreligge ansættelsesbrev for  

 denne tjenestemandsansættelse, og oplysning om ansættelsesvilkår indhentes  

 fra den hidtidige ansættelsesmyndighed.
 § 16.  I ansættelsesbrevet angives  

 stillingsbetegnelse, ansættelsesområde, jf. § 9, stk. 2, og § 10 i cirkulæret  

 om ledere og lærere og § 12 i cirkulæret om normering, klassificering og  

 tjenestetid m.m., og ansættelsesform (ansættelse på prøve eller varig  

 ansættelse) samt tidspunkt for ansættelsen (den 1. i en måned).  

 Ansættelsesbrevet forsynes med dato for underskrivelsen.
 Stk. 2.  Ansættelsesbrev udfærdiges, så snart den i § 15  

 nævnte dokumentation foreligger.
 Stk. 3.  I forbindelse med udfærdigelse af nyt  

 ansættelsesbrev ved en tjenestemands overgang fra ansættelse på prøve til  

 varig ansættelse i stillingen kan der ikke ske udvidelse af den pågældendes  

 hidtidige ansættelsesområde.
 § 17.  Samtidig med fremsendelsen af ansættelsesbrevet  

 meddeles det i en følgeskrivelse tjenestemanden, efter hvilken lønramme, evt.  

 lønforløb, og med hvilken lønanciennitet, den pågældende for tiden aflønnes,  

 samt på hvilken institution for specialundervisning for voksne eller hvilket  

 voksenuddannelsescenter den pågældende indtil videre skal gøre tjeneste.
 § 18.  Hvis den, der ansættes, allerede er  

 tjenestemand i staten, folkeskolen eller folkekirken, sendes meddelelse om  

 ansættelsen til den myndighed, under hvilken vedkommende er ansat.
 Samtidig rekvireres en kopi af sygedagslisten.
Stk. 2.  Meddelelse om ansættelsen bør gives senest en  

 måned før ansættelsestidspunktet.
Kan dette ikke overholdes, bør ansættelsen  

 udsættes, medmindre særlig aftale kan træffes mellem de pågældende  

 myndigheder.
Oprykning inden for samme stilling § 19.  Når en lærer i 2 år har oppebåret løn i  

 lønramme 21, og ansættelsesmyndigheden har taget stilling til den pågældendes  

 oprykning til lønramme 23 med stillingsbetegnelsen overlærer, jf. § 8, stk.  

 2, 2. pkt. i cirkulæret om ledere og lærere og § 1, stk. 2 og 5, i  

 Undervisningsministeriets cirkulære af 30. maj 1988 om klassificering af  

 tjenestemandsstillinger i folkeskolen, udfærdiges der ikke nyt  

 ansættelsesbrev.
 Stk. 2.  Tilsvarende gælder for tjenestemandsansatte  

 lærere, der i henhold til § 8, stk. 1, i lov nr. 257 af 8. juni 1978 om  

 udlægning af åndssvageforsorgen og den øvrige særforsorg m.v. har bevaret den  

 hidtidige klassificering i lønrammerne 18/25 eller 18/26/28. Ved disse  

 læreres oprykning til henholdsvis lønramme 25 og 28 med betegnelsen overlærer  

 udfærdiges der således ikke nyt ansættelsesbrev.
Stk. 3.  Amtsrådet underretter skriftligt den pågældende  

 om, at oprykningen finder sted fra det tidspunkt, anciennitetsbetingelsen er  

 opfyldt.
Ved en lærers oprykning til lønramme 23 meddeles tillige, at den  

 pågældende fra samme tidspunkt benævnes overlærer.
 § 20.  Ved en forstanders eller viceforstanders  

 oprykning til en højere lønramme - uden ændring i stillingsbetegnelse eller  

 ansættelsesområde - udfærdiges ikke nyt ansættelsesbrev, men tjenestemanden  

 underrettes skriftligt om, hvilken lønramme, evt. lønforløb, den pågældende  

 fremtidig vil blive lønnet efter, samt om eventuelt nyt tjenestested.
Afsked § 21.  Afsked efter ansøgning eller ved det fyldte 70.  

 år foretages af amtsrådet.
Uansøgt afsked foretages af kulturministeren, jf.  

 tjenestemandslovens § 26, stk. 2. Tjenestemænd på prøve afskediges dog af den  

 ansættende myndighed.
§ 22.  Tjenestemænd afskediges fra udgangen af den  

 måned, hvori de fylder 70 år, jf. tjenestemandslovens § 29. Det påhviler  

 amtsrådet at give den pågældende meddelelse om afskedigelsen mindst 3 måneder  

 forud for dette tidspunkt, jf. Økonomi- og Budgetministeriets cirkulære af  

 15. marts 1973 om afsked af tjenestemænd i staten, folkeskolen og folkekirken  

 på grund af helbredsbetinget utjenstdygtighed eller alder.
Undladelse af at  

 overholde fristen medfører ikke, at tidspunktet for afskedigelsen udskydes.
 § 23.  Tjenestemænd kan med 3 måneders varsel forlange  

 sig afskediget til udgangen af en måned, jf. tjenestemandslovens § 27.
 § 24.  En tjenestemand, der søger afsked på grund af  

 alder, efter at den pågældende er fyldt 60 år, skal indgive ansøgning om  

 afsked med mindst 3 måneders varsel, jf. § 11 i Økonomi- og  

 Budgetministeriets cirkulære af 15. marts 1973.
 § 25.  Hvis der i forbindelse med afsked af en  

 tjenestemand opstår spørgsmål om ydelse af ventepenge eller rådighedsløn,  

 forelægges sagen for Kulturministeriet med oplysning om den pågældendes data  

 (adresse, ansættelsesbrev med følgeskrivelse m.v.) og pensionsretlige  

 stilling samt en redegørelse for sagen i øvrigt.
 Stk. 2.  Vedrørende afsked af tjenestemænd på grund af  

 helbredsbetinget utjenstdygtighed henvises til det i § 22 nævnte cirkulære af  

 15. marts 1973.
Særlige regler vedrørende timelærere, faste vikarer, årsvikarer samt  

 månedslønnede og timelønnede vikarer § 26.  Amtsrådet ansætter timelærere, faste vikarer,  

 årsvikarer samt månedslønnede og timelønnede vikarer ved amtskommunens  

 skolevæsen, jf.
Undervisningsministeriets cirkulære af 20. januar 1983 om  

 timelærere og timelønnede vikarer ved den amtskommunale specialundervisning  

 for voksne og Undervisningsministeriets cirkulære af 1. marts 1984 om  

 timelærere, vakancevikarer og vikarer i folkeskolen.
 Stk. 2.  Ledige stillinger som timelærer og fast vikar  

 besættes efter offentligt opslag efter reglerne i § 5.
 Stk. 3.  Timelærere og vikarer ved almen  

 voksenuddannelse ansættes efter indstilling fra forstanderen, jf. § 13.
 Stk. 4.  Før ansættelse af timelærere eller vikarer skal  

 der foreligge dokumentation for fornøden uddannelse, jf. § 11 i cirkulæret om  

 ledere og lærere og § 13 i cirkulæret om normering, klassificering og  

 tjenestetid.
§ 27.  Ansættelse af timelærere mfl. jf. § 26, stk. 1,  

 sker ved en skrivelse, hvori også anføres, på hvilken institution eller  

 hvilket voksenuddannelsescenter den pågældende indtil videre skal gøre  

 tjeneste.
For månedslønnede vikarer anføres tillige den periode, vikariatet  

 forventes at ville strække sig over.
 Stk. 2.  Amtsrådet meddeler vedkommende timelærer eller  

 vikar, hvilken lønanciennitet der er fastsat for den pågældende.
§ 28.  Timelærere mfl., jf. § 26, stk. 1, afskediges  

 fra udgangen af den måned, hvori de fylder 70 år.
Afskedigelse i øvrigt sker  

 efter de i vikarcirkulæret fastsatte regler.
Stk. 2.  Afskedigelse af timelærere inden for almen  

 voksenuddannelse foretages af den ansættende myndighed efter indstilling fra  

 forstanderen og på baggrund af en udtalelse fra centerrådet.
Uansøgt  

 afskedigelse foretages af kulturministeren, jf. § 2, stk. 5, i  

 Kulturministeriets bekendtgørelse af 20. september 1989 om  

 voksenuddannelsescentre.
Ikrafttræden § 29.  Bekendtgørelsen træder i kraft den 12. februar  

 1991 og har virkning fra 1. februar 1991.
Kulturministeriet, den 31. januar 1991 P.
M.
V.
E.
B.
Hanne Saunte Bilag Bekendtgørelse nr. 403 af 22. juli 1977 om opslag af  

 tjenestemandsstillinger i staten.
