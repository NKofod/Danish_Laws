Betænkning afgivet af Skatteudvalget den 15. marts 2023 Betænkning over Forslag til lov om ændring af lov om afgift af naturgas og bygas m.v., lov om afgift af stenkul, brunkul og koks m.v., lov om energiafgift af mineralolieprodukter m.v., lov om afgift af bekæmpelsesmidler og forskellige andre love (Forhøjelse af energiafgiften på fossile brændsler for erhverv efter »Aftale om Grøn skattereform« af 8. december 2020 og omlægning af pesticidafgiften efter »Politisk aftale om sprøjtemiddelstrategi 2022-2026« m.v.) [af skatteministeren (Jeppe Bruus)]:
1. Ændringsforslag Skatteministeren har stillet 7 ændringsforslag til lovforslaget, herunder om deling af lovforslaget.
2. Indstillinger Udvalget vil stemme for ændringsforslag nr. 1 om deling af lovforslaget.
 Et flertal i udvalget (S, V, SF, M, LA, KF, EL, RV og DF) indstiller de under A og B nævnte lovforslag til vedtagelse med de stillede ændringsforslag.
Et mindretal i udvalget (DD) indstiller det under A nævnte lovforslag til forkastelse ved 3. behandling.
Mindretallet vil stemme for de til det under A nævnte lovforslag stillede ændringsforslag.
Mindretallet indstiller det under B nævnte lovforslag til vedtagelse med de stillede ændringsforslag.
Et andet mindretal i udvalget (ALT) indstiller de under A og B nævnte lovforsalg til forkastelse ved 3. behandling.
Mindretallet vil stemme for de til de under A og B nævnte lovforslag stillede ændringsforslag.
Et tredje mindretal i udvalget (NB) vil ved 3. behandling af lovforslaget redegøre for sin stilling til lovforslaget.
Mindretallet vil ved 2. behandling af lovforslaget redegøre for sin stilling til de stillede ændringsforslag.
 Siumut, Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Alternativet Alternativets medlem af udvalget bemærker, at Alternativet ikke kan bakke op om hverken forslag A (Forhøjelse af energiafgiften på fossile brændsler for erhverv efter »Aftale om Grøn skattereform« af 8. december 2020 m.v.) eller forslag B (Omlægning af pesticidafgiften efter »Politisk aftale om sprøjtemiddelstrategi 2022-2026«). Alternativet ønsker en ambitiøs CO2-e-afgift uden rabatter til særlige virksomheder, og Alternativet ønsker ikke at støtte et forslag, som medfører, at Roundup bliver billigere.
4. Ændringforslag med bemærkninger Ændringsforslag a Ændringsforslag om deling af lovforslaget Af skatteministeren, tiltrådt af udvalget:
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om afgift af naturgas og bygas m.v., lov om afgift af stenkul, brunkul og koks m.v., lov om energiafgift af mineralolieprodukter m.v. og forskellige andre love. (Forhøjelse af energiafgiften på fossile brændsler for erhverv efter »Aftale om Grøn skattereform« af 8. december 2020 m.v.)« omfattende §§ 1-3, 5-10 og 12-14 og § 15, stk. 1-4.
 B. »Forslag til lov om ændring af lov om afgift af bekæmpelsesmidler. (Omlægning af pesticidafgiften efter »Politisk aftale om sprøjtemiddelstrategi 2022-2026«)« omfattende titelnoten og §§ 4 og 11 og § 15, stk. 1 og 5.
[Forslag om deling af lovforslaget] b Ændringsforslag til det under A nævnte lovforslag Til § 3 Af skatteministeren, tiltrådt af et flertal i udvalget (udvalget med undtagelse af NB):
 2) Nr. 1 og 2 udgår, og i stedet indsættes:
 »1. § 9, stk. 13-15, ophæves, og i stedet indsættes:
 »Stk. 13. For nyttiggjort overskudsvarme fra varme og varer, for hvilke stk. 11 finder anvendelse, betales afgift i overensstemmelse med reglerne for nedsættelse af tilbagebetaling af afgift efter § 11, stk. 9-12.
 Stk. 14. Fritagelsen efter stk. 1, nr. 5 og 6, administreres af Forsvarsministeriet.
Stk. 15. Virksomheder, der benytter sig af tilbagebetalingsmuligheden i stk. 4 og 5, skal indberette tilbagebetalingsbeløbet til told- og skatteforvaltningen, hvis det samlede beløb overstiger 500.000 euro i et kalenderår.
Omregningen fra danske kroner til euro skal ske efter den kurs, der gælder den første arbejdsdag i oktober i det år, som indberetningen vedrører, og som offentliggøres i Den Europæiske Unions Tidende.
Ved opgørelsen af tilbagebetalingsbeløbet efter 1. pkt. tillægges tilbagebetalingsbeløbet efter de tilsvarende bestemmelser i § 8, stk. 4 og 5, og § 8 a, stk. 1-4, i lov om afgift af naturgas og bygas m.v., § 11, stk. 16 og 17, og § 11 f, stk. 1-4, i lov om afgift af elektricitet, § 7, stk. 3 og 4, og § 7 b, stk. 1-4, i lov om afgift af stenkul, brunkul og koks m.v. og § 7, stk. 6 og 7, og § 7 b, stk. 1-4, i lov om kuldioxidafgift af visse energiprodukter.
Opgørelsen af tilbagebetalingsbeløbet efter 1.-3. pkt. skal ske pr. juridisk enhed.
Stk. 16. Skatteministeren fastsætter nærmere regler om indberetning og offentliggørelse af oplysninger indberettet efter stk. 15 og oplysninger om virksomhedens navn, virksomhedstype, cvr-nummer, størrelse og dato for tildeling.
Skatteministeren fastsætter derudover nærmere regler om, at virksomheder ikke kan opnå tilbagebetaling efter stk. 4 og 5, når de ikke opfylder de til enhver tid gældende betingelser for at modtage statsstøtte.«« [Lovteknisk ændring] Til § 6 3) I nr. 3 ændres i den indledende tekst »indsættes« til: »indsættes i kapitel 6«.
[Lovteknisk ændring] Til § 10 4) I nr. 1 ændres i den indledende tekst »indsættes« til: »indsættes efter overskriften før § 22«.
[Lovteknisk ændring] Til § 15 5) I stk. 4, 1. og 2. pkt., indsættes efter »2022«: »og første kvartal 2023«.
[Konsekvens af den foreslåede ikrafttrædelsesdato] c Ændringsforslag til det under B nævnte lovforslag Til § 15 6) I stk. 1 udgår », jf. dog stk. 2 og 3«.
[Konsekvens af ændringsforslag nr. 1] 7) I stk. 5 ændres »§ 4« til: »Loven«.
[Konsekvens af ændringsforslag nr. 1] Bemærkninger Til nr. 1 Det foreslås at dele lovforslaget i to forslag.
Det ene forslag (A) vedrører forhøjelse af energiafgiften på fossile brændsler for erhverv efter »Aftale om Grøn skattereform« af 8. december 2020, indsættelse af udfyldningsbestemmelse i CO2-afgiftsloven, ophævelse af afgiftsfritagelse i NOx-afgiftsloven m.v.
Det andet lovforslag (B) vedrører omlægning af pesticidafgiften efter »Politisk aftale om sprøjtemiddelstrategi 2022-2026«.
Til nr. 2 Der er tale om en lovteknisk præcisering som følge af usikkerhed om rækkefølgen af de stykker, der findes i § 9, stk. 13-15, i lov om energiafgift af mineralolieprodukter m.v.
 Med § 4, nr. 1 og 2, i lov nr. 138 af 25. februar 2020 blev de dagældende § 9, stk. 13-15, ophævet. Ændringsloven trådte, for så vidt angår bl.a. denne ændring, i kraft ved bemyndigelse den 1. januar 2022, jf. § 1 i bekendtgørelse nr. 2099 af 22. november 2021.
 Med § 1, nr. 27, i lov nr. 1240 af 11. juni 2021 blev i § 9 efter stk. 15 indsat et nyt stk. 16. Denne lovændring trådte i kraft den 1. juli 2022.
 I § 3, nr. 1, i lovforslaget foreslås det efter stk. 12 at indsætte et nyt stk. 13.
 Det er vurderingen, at der grundet de to ovennævnte ændringslove, der tidligere er trådt i kraft, kan være usikkerhed om, hvilke af disse stykker der har hvilke stykkenumre i § 9.
 Det foreslås med nærværende ændringsforslag at ophæve de gældende § 9, stk. 13-15, og genindsætte stykkerne i korrekt rækkefølge i sammenhæng med det foreslåede nye stykke, der foreslås med § 3, nr. 1, i lovforslaget.
 Ændringsforslaget har ikke til hensigt at ændre ved gældende ret, men skal blot sikre klarhed over, hvad der er gældende ret i en del af § 9 i lov om energiafgift af mineralolieprodukter m.v.
Til nr. 3 og 4 Der er tale om en lovteknisk præcisering af den rette placering af de foreslåede bestemmelser.
Til nr. 5 Der er tale om en konsekvensændring som følge af lovens ikrafttræden den 1. april 2023.
Til nr. 6 og 7 Der er tale om konsekvensændringer som følge af forslaget om deling af lovforslaget i to forslag, jf. ændringsforslag nr. 1.
5. Udvalgsarbejdet Lovforslaget blev fremsat den 25. januar 2023 og var til 1. behandling den 7. februar 2023. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og skatteministeren sendte den 29. juni 2022 dette udkast til udvalget, jf. folketingsåret 2021-22, SAU alm. del  bilag 258. Den 25. januar 2023 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til skatteministeren til skriftlig besvarelse, som ministeren har besvaret.
Anders Kronborg (S) Benny Engelbrecht (S) Fie Hækkerup (S) Jesper Petersen (S) fmd.
Malte Larsen (S) Per Husted (S) Simon Kollerup (S) Thomas Jensen (S) Thomas Skriver Jensen (S) Jan E.
Jørgensen (V) Kim Valentin (V) Torsten Schack Pedersen (V) Hans Andersen (V) Mohammad Rona (M) Henrik Rejnholt Andersen (M) Hans Kristian Skibby (DD) Dennis Flydtkjær (DD) Steffen W.
Frølund (LA) Sólbjørg Jakobsen (LA) Rasmus Jarlov (KF) Mona Juul (KF) Pernille Vermund (NB) Peter Kofod (DF) Sigurd Agersnap (SF) nfmd.
Lisbeth Bech-Nielsen (SF) Carl Valentin (SF) Trine Pertou Mach (EL) Samira Nawa (RV) Christina Olumeko (ALT) Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
