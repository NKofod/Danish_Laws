 VI MARGRETHE DEN ANDEN, Af Guds Nåde Danmarks Dronning,  

 gør vitterligt:
 I henhold til § 2 i lov af 25. juni 1870 om udgivelsen af en Lovtidende og  

 Ministerialtidende, som ændret ved lov nr. 467 af 14. december 1923, og lov  

 nr. 279 af 18. juni 1951 bestemmes det herved, at den af direktøren for  

 statens levnedsmiddelinstitut efter bemyndigelse af ministeren for  

 forureningsbekæmpelse i medfør af § 14, jfr. § 43 i lov nr. 310 af 6. juni  

 1973 om levnedsmidler m.m. udfærdigede fortegnelse over tilsætningsstoffer  

 til levnedsmidler samt senere ændringer og tilføjelser til fortegnelsen ikke  

 indføres i Lovtidende.
 Direktøren for statens levnedsmiddelinstitut indrykker i Statstidende  

 meddelelse om udfærdigelsen af en ny fortegnelse og om tidspunktet for dens  

 ikrafttrædelse med oplysning om, hvor fortegnelsen kan erhverves.
 Givet på Amalienborg, den 6. juni 1973.
 Under Vor Kongelige Hånd og Segl.
 MARGRETHE R.
--------- Kampmann.
