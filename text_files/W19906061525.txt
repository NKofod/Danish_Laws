I forbindelse med ekspropriation af en ejerlejlighed i henhold til  

 byfornyelseslovens § 14, stk. 1, nedlagde ejeren påstand om erstatning på  

 300.000 kr., da ejendommen ville kunne indrettes til to ejerlejligheder.  

 Endvidere havde ejeren afholdt udgifter til reparationsarbejder efter, at  

 ejendommen var blevet omfattet af kommunens byfornyelsesplan.
Antaget af  

 kommissionen, at ejeren ikke havde haft rimelige muligheder for at opnå  

 myndighedernes tilladelse til indretning af to ejerlejligheder i ejendommen,  

 også selvom der blev bortset fra den foreliggende byfornyelsesplan.
Overtaksationskommissionen lagde endvidere vægt på, at kommunen inden  

 udgifterne til reparationsarbejderne var afholdt, ikke havde tilkendegivet,  

 at ejendommen skulle nedrives.
Ejendommen blev herefter vurderet, som den  

 fremtrådte på ekspropriationstidspunktet, uden noget fradrag vedrørende  

 reparationsarbejderne.
Erstatningen blev herefter forhøjet med 15.000 kr. til  

 105.000 kr.
U D S K R I F T af Forhandlingsprotokollen for Overtaksationskommissionen for Nordjyllands og Viborg Amtsrådskredse.
 Tirsdag den 12. juni 1990 kl. 12.30 samledes  

 overtaksationskommissionen på Brogårdsgade i Skive.
Til stede var formanden, cand. jur.
T.
Bjerre, samt kommissionens  

 medlemmer, konsulent, cand. agro.
Per Koustrup, Haderslev, gårdejer Martin  

 Bendix Kragh, Fredericia, gårdejer Knud Rasmussen, Hvidding og  

 forretningsfører Frede Hessel, Ålestrup.
 Protokollen førtes af fuldmægtig Karen Buskgaard.
 Der foretoges:
Overtaks. 5/90 Overtaksation efter begæring af ejeren af ejerlejlighed nr. 4 af matr.nr.  

 90 a Skive Bygrunde, Frede Ravn Larsen, i anledning af ekspropriation i  

 henhold til byfornyelseslovens § 14, stk. 1.
Der fremlagdes ankebegæring af 3. april 1990 fra advokat Knud Borup  

 Jensen, Skive, udskrift af taksationskommissionens forhandlingsprotokol  

 vedrørende taksationsforretningen den 2. marts 1990 med deri nævnte bilag  

 samt taksationskommissionens kendelse af samme dato.
Desuden fremlagdes  

 postkvitteringer, hvoraf fremgår, at parterne var indkaldt til dette møde på  

 foreskreven måde.
For ejeren, Frede Ravn Larsen, mødte advokat K.
Borup jensen sammen med  

 ejerens brødre Sv. Å.
Ravn Larsen og Kristen Ravn Larsen.
For Skive Kommune mødte advokat Jeppe L.
Jepsen, Skive, og arkitekt Jens  

 Eskildsen.
Kommissionens formand spurgte, om nogen havde kendskab til forhold, der  

 kunne medføre inhabilitet for et aller flere medlemmer.
Det var ikke  

 tilfældet.
Mødet indledtes med en besigtelse af forholdene på ejendommen.  

 Forretningen fortsattes på Hotel Gl.
Skivehus, hvor parterne havde lejlighed  

 til at udtale sig.
På ejerens vegne gentog advokat Borup Jensen sin påstand om en erstatning  

 på 300.000 kr.
Til støtte herfor gjorde han som under taksationsforretningen  

 gældende, at der kunne være sket en videreopdeling i 2 ejerlejligheder, der  

 ved salg kunne have indbragt ham en fortjeneste på mindst dette beløb.  

 Subsidiært støtte han påstanden på, at den leje, der betales for  

 ejerlejligheden, kan begrunde en afståelsessum på 300.000 kr., når henses  

 til, at ejendommen som lagerlokale er afskrivningsberettiget.
Advokaten  

 bestred rigtigheden af taksationskommissionens beskrivelse af ejendommen og  

 af kommissionens bemærkning om, at der ikke tilkommer ejeren erstatning for  

 reparationsarbejder, foretaget efter vedtagelsen af den oprindelige  

 byfornyelsesplan, der ikke krævede bygningen fjernet, men inden den retligt  

 bindende beslutning om nedrivning af ejendommen.
Advokaten nedlagde endelig  

 påstand om et beløb for advokatomkostninger i forbindelse med sagens  

 behandling for overtaksationskommissionen.
 Arkitekt Jens Eskildsen foreviste for Skive Kommune 6 fotos af den  

 omhandlede bagbygning, taget den 12. november 1987.
Advokat Jeppe Jepsen påstod på Skive Kommunes vegne  

 taksationskommissionens kendelse stadfæstet.
Han gentog sine anbringender fra  

 taksationsforretningen, herunder at der bør ses bort fra regningerne for  

 bygningsrenovering, subsidiært med undtagelse af regningen på 26.298,60 kr.  

 vedrørende sandblæsning.
Han bestred, at der er noget grundlag for at belaste  

 kommunen med nogen del af modpartens advokatomkostninger, især hvis  

 taksationskommissionens kendelse stadfæstes.
Kommissionen drøftede nærmere sagen og afsagde sålydende KENDELSE:
 Overtaksationskommissionen lægger til grund, at ejerlejlighed nr. 4 vel er  

 omfattet af byfornyelsesplanen af 24. juni 1986, men - som også senere  

 erkendt af kommunen - ikke til nedrivning.
Kommissionen lægger endvidere til grund, at kommunen siden efteråret 1987,  

 da den var bekendt med ejerens facaderenovering, der ligesom anden  

 istandsættelse kunne have været forhindret med et forbud efter § 12, stk. 3,  

 i byfornyelsesloven, flere gange har givet udtryk for, at bygningen ønskedes  

 nedrevet som led i en friarealforbedring.
Byrådet har imidlertid først den  

 28. juni 1988 truffet beslutning om et tillæg til byfornyelsesplanen med  

 bestemmelse om, at bygningen skal nedrives.
Herom blev ejeren underrettet den  

 20. september 1988 med oplysning om klageadgang og om, at ejendommen ville  

 blive eksproprieret, hvis der ikke kunne opnås enighed om  

 overtagelsesvilkårene.
 Under disse omstændigheder finder overtaksationskommissionen, at  

 ejendommen skal vurderes, som den fremtrådte på ekspropriationstidspunktet  

 den 8. august 1989, uden at der skal foretages noget fradrag vedrørende de i  

 sagen omtalte bygningsarbejder, der alle er udført inden sommeren 1988.
 Kommissionen er enig med taksationskommissionen i, at det ikke er  

 godtgjort, at ejeren har haft muligheder for at opnå myndighedernes  

 tilladelse til udstykning af ejendommen.
 Herefter og under hensyn til ejendommens størrelse, beliggenhed,  

 adgangsforhold, indretning og installationer finder kommissionen, at  

 erstatningen passende kan fastsættes til 105.000 kr.
For advokatbistand ved taksationskommissionen er der tillagt ejeren et  

 samlet beløb på 2.440 kr.
Under hensyn til ejerens udgifter til nødvendig  

 bistand ved overtaksationskommissionens behandling af sagen forhøjes dette  

 beløb til i alt 4.000 kr.
Herefter b e s t e m m e s:
 For afståelse af ejerlejlighed nr. 4 tillægges der ejeren en erstatning på  

 105.000 kr.
 Renter 8% p.a. fra den 8. august 1989.
 For advokatbistand 4.000 kr.
 Hermed afsluttedes forretningen, idet protokollen blev underskrevet.
