Opgørelse af momsfradragsretten i hoteller  

 mv. med momdfri lokaleudlejning Indledning SKAT, Hovedcentret, har revurderet praksis som  

 fastlagt i Momsnævnets afgørelse 793/82 og 929/86 om, at hoteller,  

 restaurationer, forsamlingshuse, beboerforeningers selskabslokaler,  

 idrætshaller  

 m.v. ikke skal foretage reduktion af den fulde fradragsret for købsmoms, hvis  

 den momsfri omsætning i forbindelse med udlejning af kursuslokaler,  

 teatersale,  

 mødesale, gymnastiksale m.v. højst udgør 2 pct. af den samlede årlige  

 omsætning,  

 og hvis den momsfri lokaleleje ved udlejning af kursuslokaler mv. højst udgør  

 5  

 pct. af den samlede betaling for det samlede arrangement.
Momsfradragsret I momslovens §§ 38-41 fastsættes reglerne om  

 opgørelse af den delvise fradragsret for moms af indkøb m.v., som en  

 registreret virksomhed anvender til både fradragsberettigede formål efter  

 momslovens § 37 og til formål, som ikke vedrører den registreringspligtige  

 virksomhed.
 Efter disse regler skal der ske reduktion af den  

 fulde fradragsret, når et givet indkøb i et vist omfang, men ikke fuldt ud,  

 anvendes af den registreringspligtige virksomhed.
 Den af Momsnævnet i afgørelse 793/82 og 929/86  

 fastlagte praksis har således ikke hjemmel i momsloven.
Praksisændring SKAT, Hovedcentret ændrer derfor den foreliggende  

 praksis om, at hoteller, restaurationer, forsamlingshuse, beboerforeningers  

 selskabslokaler, idrætshaller m.v. ikke skal foretage reduktion af den fulde  

 fradragsret for købsmoms, hvis den momsfri omsætning i forbindelse med  

 udlejning af kursuslokaler, teatersale, mødesale, gymnastiksale m.v. højst  

 udgør 2 pct. af den samlede årlige omsætning, og hvis den momsfri lokaleleje  

 ved udlejning af kursuslokaler m.v. højst udgør 5 pct. af den samlede  

 betaling  

 for det samlede arrangement.
 Praksisændringen betyder, at virksomheder med  

 momsfri lokaleudlejning i alle tilfælde skal opgøre fradragsretten for  

 købsmoms  

 efter momslovens almindelige regler, jf. momslovens kapitel 9.
Virkningstidspunkt for praksisændringen Praksisændringen har virkning fra den 1. juli  

 2007.
Momsfri lokaleudlejning Udlejning af kursuslokaler, selskabslokaler,  

 mødelokaler m.v. anses som momsfri udlejning af fast ejendom, jf. momslovens  

 §  

 13, stk. 1, nr. 8, forudsat der ikke sker servering i lokalerne.
 Ved levering af samlede arrangementer, der  

 omfatter møde- og undervisningslokaler m.v., servering og eventuel  

 overnatning,  

 kan hoteller m.v. fortsat anse en del af prisen for det samlede arrangement  

 som  

 momsfri lokaleleje, forudsat der ikke sker servering i møde- og  

 undervisningslokalerne  

 m.v.
 Det er i alle tilfælde en betingelse for at  

 kunne anse en del af prisen for det samlede arrangement som momsfri  

 lokaleleje,  

 at der udstedes en faktura som opfylder kravene i momsbekendtgørelsens § 40,  

 stk. 2.
Det fremgår af denne bestemmelse, at hvis en  

 faktura indeholder både momspligtige og momsfrie leverancer, skal det af  

 fakturaen fremgå, hvilke leverancer der er pålagt moms.
Leverancerne skal  

 opføres hver for sig og med særskilt sammentælling.
