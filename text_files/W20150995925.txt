Pressenævnets kendelse i sag nr. 15-70-00820 Resumé At være ansat giver ikke retlig interesse Hk.dk skrev Centre hos Udbetaling Danmark skal måske nedlægges.
En ansat i Udbetaling Danmark klagede over artiklen.
Pressenævnet udtalte, at mens ledelsen har retlig interesse i at klage over artiklen, gælder dette ikke for klager som ansat i virksomheden.
 Pressenævnets begrundelse og afgørelse:
Det er en betingelse for at klage til Pressenævnet, at klageren har retlig interesse i det forhold, der klages over.
Det betyder, at man som person, virksomhed, organisation eller lignende skal være omtalt, afbildet eller på anden måde identificeret i mediet.
 Dette indebærer således, at ledelsen i Udbetaling Danmark har retlig interesse i at klage over artiklen på hk.dk.
 Derimod finder Pressenævnet, at [Klager]  uanset, at hun som ansat i Udbetaling Danmark kan have en interesse i, hvorledes hendes arbejdsgiver bliver omtalt i medierne  ikke har retlig interesse som forudsat i medieansvarsloven § 43, stk. 2, nr. 2. Det forhold, at artiklen omtaler, at flere Udbetaling Danmark Centre måske skal lukke, hvilket kan komme til at påvirke de ansatte økonomisk, kan ikke føre til en ændret vurdering.
 [Klager] har klaget til Pressenævnet over artiklen Centre hos udbetaling Danmark skal måske nedlægges bragt den 8. juni 2015 på hk.dk, idet hun mener, at god presseskik er tilsidesat.
 Det fremgår blandt andet af artiklen, at man overvejer at lukke et eller flere centre, hvis ikke der findes løsninger, f.eks. i form af nye opgaver til Udbetaling Danmark.
 [Klager] har til støtte for klagen blandt andet anført, at hun ikke mener, at HK Kommunal har kontrolleret oplysningerne, og at artiklen i hendes øjne alene fremstiller journalistens egen holdning, som er udtryk for en modstand over for Udbetaling Danmark, hvor [Klager] er ansat.
 Pressenævnets afgørelse:
Det er en betingelse for at klage til Pressenævnet, at klageren har retlig interesse i det forhold, der klages over.
Det betyder, at man som person, virksomhed, organisation eller lignende skal være omtalt, afbildet eller på anden måde identificeret i mediet.
 Dette indebærer således, at ledelsen i Udbetaling Danmark har retlig interesse i at klage over artiklen på hk.dk.
 Derimod finder Pressenævnet, at [Klager]  uanset, at hun som ansat i Udbetaling Danmark kan have en interesse i, hvorledes hendes arbejdsgiver bliver omtalt i medierne  ikke har retlig interesse som forudsat i medieansvarsloven § 43, stk. 2, nr. 2. Det forhold, at artiklen omtaler, at flere Udbetaling Danmark Centre måske skal lukke, hvilket kan komme til at påvirke de ansatte økonomisk, kan ikke føre til en ændret vurdering.
 Afgjort den 27. juli 2015.
