Bekendtgørelse om kriminalforsorgens tilsyn med  

 prøveløsladte, betinget dømte m.v. (tilsynsbekendtgørelsen) I medfør af § 85, § 86, stk. 5, § 98, § 99, stk. 4, § 102,  

 § 103, stk. 3, og § 105, stk. 2, i lov om fuldbyrdelse af straf m.v., jf.  

 lovbekendtgørelse nr. 207 af 18. marts 2005, fastsættes:
Bekendtgørelsens område § 1.  

  

 Bekendtgørelsen finder anvendelse ved gennemførelse af 1)  

 	  

 tilsyn og særvilkår,  

 der er fastsat ved betinget dom, prøveløsladelse, prøveudskrivning fra  

 forvaring, benådning i de tilfælde, der er omfattet af straffelovens § 43,  

 strafafbrydelse eller i øvrigt i medfør af bestemmelser i  

 straffuldbyrdelsesloven,  

 bortset fra  

 udståelse af straf på bopælen under intensiv overvågning og kontrol efter  

 straffuldbyrdelseslovens kapitel 13 a, og 2)  

 	  

 vilkår om  

 samfundstjeneste, der er fastsat efter straffelovens § 40 a eller § 63.
Første møde § 2.  

  

 En  

 person med vilkår om tilsyn (en klient) skal møde hos eller modtage besøg af  

 tilsynsmyndigheden senest en uge efter, at vilkåret er trådt i kraft.
 Stk. 2.  

  

 Tilsynsmyndigheden skal under mødet vejlede klienten om de rettigheder og  

 pligter, som tilsynet og eventuelle særvilkår indebærer, herunder om  

 virkninger  

 af vilkårsovertrædelse, jf. straffuldbyrdelseslovens § 82, stk. 1, og § 95,  

 stk. 1.
 § 3.  

  

 Ubetingede særvilkår om behandling, ophold i bestemt institution m.v. skal  

 iværksættes umiddelbart efter det første møde, medmindre de allerede er  

 iværksat, jf. dog stk. 2.
Stk. 2.  

  

 Vilkår om  

 struktureret, kontrolleret alkoholistbehandling ved betinget dom for  

 spirituskørsel skal iværksættes snarest muligt og senest 14 dage efter, at  

 dommen kan fuldbyrdes.
Tilsynsmyndigheden skal godkende behandlingen som  

 struktureret og kontrollerbar.
Kontakthyppighed § 4.  

  

 Kontakthyppigheden skal efter første møde fastsættes ud fra en samlet  

 vurdering  

 af behovet for støtte og kontrol, dog således at der er en hyppig kontakt i  

 tilsynsperiodens første 4 uger.
I den efterfølgende periode og indtil udløbet  

 af den tredje måned skal der være kontakt mindst hver anden uge.
I den  

 resterende tilsynsperiode kan kontakten indskrænkes til en gang om måneden,  

 medmindre klientens forhold tilsiger hyppigere kontakt, jf. dog stk. 2.
 Stk. 2.  

  

 Kontakthyppigheden kan begrænses, hvis særlige omstændigheder taler derfor.
 § 5.  

  

 Flytter klienten til en anden tilsynsmyndigheds område, skal den nye  

 tilsynsmyndighed have kontakt med klienten senest en uge efter, at denne  

 myndighed er blevet bekendt med flytningen.
Handleplan § 6.  

  

 Tilsynsmyndigheden skal tage initiativ til, at den plan, der skal udarbejdes,  

 jf. straffuldbyrdelseslovens § 82, stk. 2, og § 95, stk. 2, i fornødent  

 omfang  

 koordineres med de sociale myndigheder i overensstemmelse med de vejledende  

 retningslinier for samarbejdet mellem de sociale myndigheder og  

 kriminalforsorgens institutioner og afdelinger.
 Stk. 2.  

  

 Planen skal  

 mindst hver 3. måned sammenholdes med klientens forhold i tilsynsperioden og  

 om  

 nødvendigt søges tilpasset ændringer i disse forhold.
 Stk. 3.  

  

 Umiddelbart før  

 tilsynsperioden udløber, skal tilsynsmyndigheden sammen med klienten vurdere  

 planens forløb.
Udlandsrejser § 7.  

  

 En  

 klient kan rejse til udlandet i op til en uge, hvis de fastsatte særvilkår  

 ikke  

 overtrædes derved, jf. dog stk. 2. En udlandsrejse af længere varighed, der  

 ikke er godkendt af tilsynsmyndigheden, betragtes som en vilkårsovertrædelse.
Stk. 2.  

  

 En klient, der  

 er i et afsoningsforløb, kan kun rejse til udlandet med tilladelse fra  

 kriminalforsorgen.
En udlandsrejse, der foretages uden tilladelse, betragtes  

 som en vilkårsovertrædelse.
Samfundstjeneste § 8.  

  

 Tilsynsmyndigheden indgår aftale med et arbejdssted om afvikling af  

 samfundstjeneste.
Tilsynsmyndigheden indgår endvidere aftale med  

 arbejdsstedet  

 og klienten om afviklingstider for samfundstjenesten.
Stk. 2.  

  

 Er der truffet  

 afgørelse om at løslade en indsat på prøve med vilkår om samfundstjeneste,  

 skal  

 aftalerne nævnt i stk. 1 være indgået, inden løsladelsen finder sted.
Hvis  

 der  

 foreligger ganske særlige omstændigheder, kan aftalerne dog indgås indtil 10  

 dage efter løsladelsen.
 Stk. 3.  

  

 Er en klient  

 idømt betinget dom med vilkår om samfundstjeneste, skal aftalerne være  

 indgået  

 snarest og senest 10 dage efter, at dommen kan fuldbyrdes, jf. dog stk. 4.
 Stk. 4.  

  

 Er en klient  

 idømt betinget dom med vilkår om samfundstjeneste for overtrædelse af  

 færdselsloven, skal aftalerne være indgået snarest og senest 20 dage efter,  

 at  

 dommen kan fuldbyrdes.
 Stk. 5.  

  

 Ønsker klienten  

 at ændre en aftale om afviklingstider, kan der kun gives tilladelse hertil,  

 hvis der foreligger ganske særlige omstændigheder.
 § 9.  

  

 Samfundstjeneste, der er fastsat som vilkår for en betinget dom, skal  

 afvikles  

 løbende over den udmålte længstetid og må tidligst være afviklet, når der er  

 forløbet to tredjedele af afviklingsperioden, medmindre der foreligger  

 særlige  

 omstændigheder, jf. straffuldbyrdelseslovens § 101, stk. 2. Er  

 samfundstjenesten fastsat som vilkår for prøveløsladelse, skal  

 samfundstjenesten på tilsvarende vis afvikles løbende over den fastsatte  

 afviklingsperiode og må tidligst være afviklet, når der er forløbet to  

 tredjedele af afviklingsperioden, medmindre der foreligger særlige  

 omstændigheder.
 Stk. 2.  

  

 Skal klienten  

 udføre samfundstjeneste i 60 timer eller derover, må klienten ikke udføre  

 mere  

 end 24 timer på en enkelt uge, medmindre helt særlige forhold gør sig  

 gældende.
 Stk. 3.  

  

 Skal klienten  

 udføre samfundstjeneste i under 60 timer, må klienten ikke udføre mere end 12  

 timer på en uge, medmindre helt særlige forhold gør sig gældende.
Frivilligt tilsyn § 10.  

  

 Tilsynsmyndigheden kan føre frivilligt tilsyn med en sigtet i en straffesag  

 og  

 med en dømt.
 Stk. 2.  

  

 Frivilligt  

 tilsyn forudsætter, at klienten har behov for bistand og vejledning.
 Stk. 3.  

  

 Tilsynsmyndigheden og klienten indgår en skriftlig aftale om tilsynet.  

 Klienten  

 kan på ethvert tidspunkt frigøre sig fra tilsynet.
Kompetence § 11.  

  

 Tilsyn føres normalt af kriminalforsorgens afdeling i det område, hvor  

 klienten  

 har bopæl eller opholder sig.
 Stk. 2.  

  

 Hvis særlige  

 grunde taler derfor, kan fængslet eller arresthuset træffe afgørelse om, at  

 tilsynet med en prøveløsladt føres af fængslet eller arresthuset.
Ikrafttræden § 12.  

  

 Bekendtgørelsen træder i kraft den 1. juli 2005.
 Stk. 2.  

  

 Bekendtgørelse  

 nr. 381 af 19. maj 2004 om kriminalforsorgens tilsyn med prøveløsladte,  

 betinget dømte m.v. (tilsynsbekendtgørelsen) ophæves.
