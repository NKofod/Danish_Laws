Bilag 1 Bilag 2 Betænkning afgivet af Finansudvalget den 20. maj 2009 Betænkning og indstilling vedrørende den af statsrevisorerne afgivne betænkning over statsregnskabet for finansåret 2007 1. Udvalgsarbejdet Statsrevisorerne afgav den 25. marts 2009 den endelige betænkning over statsregnskabet for finansåret 2007 og foretog i overensstemmelse med grundlovens § 47, stk. 3, indstilling til Folketingets beslutning med hensyn til statsregnskabet for finansåret 2007. Statsrevisorerne indstillede i lighed med tidligere år, at statsregnskabet godkendes.
Møder Finansudvalget påbegyndte behandlingen af endelig betænkning den 30. april 2009 og har behandlet betænkningen samt de af statsrevisorerne afgivne beretninger i 4 møder.
Spørgsmål Udvalget har løbende behandlet statsrevisorernes beretninger og de rigsrevisorrapporter, der ligger til grund for disse, efterhånden som de har foreligget.
Udvalget har herudover i forbindelse med gennemgangen af de årlige bevillingsforslag stillet spørgsmål til eller anmodet om samråd med ministre, hvor der har været anledning hertil.
Udvalget har i forbindelse med behandling af betænkningen over statsregnskabet for 2007 stillet 15 spørgsmål til ministeren for sundhed og forebyggelse om henholdsvis beretningerne 2/2007 om it-understøttelsen af sygehusenes opgaver, 3/2007 om Cancerregisteret og 5/2007 om maksimale ventetider på kræftbehandling.
Disse spørgsmål og ministerens svar herpå optrykkes efter sædvanlig praksis som bilag til denne betænkning.
Bilag 1. Oversigt over bilag til betænkning og indstilling over den af statsrevisorerne afgivne betænkning over statsregnskabet for finansåret 2007.
 2. De af Finansudvalget stillede spørgsmål til ministeren for sundhed og forebyggelse og ministerens besvarelse heraf.
2. Politiske bemærkninger Vedrørende statsrevisorernes beretning 3/06 om anskaffelse af IC4-tog, jf. bl.a. endelig betænkning over statsregnskabet for 2007 s. 299, bemærkes, at Finansudvalget har fulgt denne sag i mange år.
Finansudvalget har løbende, siden udvalget ved akt 113 den 6. december 2000 tiltrådte, at DSB indgik kontrakt om levering af IC4-tog, stillet spørgsmål vedrørende sagen og herunder om forsinkelsen af leveringen af togene, der efter DSBs første kontrakt skulle være leveret fra den 15. april 2003 og sat i drift fra januar 2004 og efter revisionen af kontrakten i december 2002 skulle være leveret den 31. juli 2003. På dette tidspunkt  i december 2002  må det have stået klart for DSB, at overholdelse af leveringsfristen ikke kunne lade sig gøre.
Transport- og energiministeren har herudover været i samråd i Finansudvalget om sagen den 11. maj 2006 og den 18. juni 2008.
Vedrørende forsinkelserne af leveringen har udvalget noteret sig, at statsrevisorerne bl.a. konstaterer, at AnsaldoBredas leverancer af IC4-tog til DSB har været uacceptabelt langsomme.
Statsrevisorerne vil derfor fortsat følge DSBs håndtering af IC4-togene og vil følge sagen op i en ny undersøgelse.
 Finansudvalget er enigt i de af statsrevisorerne fremsatte betragtninger.
 Finansudvalget forudsætter herudover, at statsrevisorernes bemærkninger og den i beretningerne samt i endelig betænkning i øvrigt rejste kritik allerede har givet de berørte ministerier og styrelser anledning til dybtgående overvejelser om en forbedring på de punkter, som omfattes af kritikken.
3. Indstillinger Udvalget indstiller herefter i overensstemmelse med statsrevisorerne følgende:
Forslag til folketingsbeslutning i henhold til grundlovens § 47 med hensyn til statsregnskabet for finansåret 2007 Statsregnskabet for finansåret 2007 godkendes.
 En oversigt over Folketingets sammensætning er optrykt i betænkningen.
Torsten Schack Pedersen V Flemming Damgaard Larsen V nfmd.
Tina Nedergaard V Kim Andersen V Jacob Jensen V Kristian Thulesen Dahl DF fmd.
Tina Petersen DF Mike Legarth KF Henriette Kjær KF Morten Bødskov S Klaus Hækkerup S Jens Peter Vernersen S Thomas Adelskov S Ole Sohn SF Jesper Petersen SF Morten Helveg Petersen RV Frank Aaen EL Liberal Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
