Fejlagtig indbetaling på  

 kapitalpension PBL §§ 28 og 30 LV 1998 A.C. 1.2.4.6 Told- og Skattestyrelsen modtog en anmodning fra en bank  

 angående en "fejlagtig" indbetaling til en  

 kapitalpensionsordning.
Banken havde ved en fejl glemt at stoppe intern  

 overførsel fra kundens konto til kundens fraskilte kones  

 kapitalpensionskonto.
Banken bad om tilladelse til at tilbagefører  

 pengene uden, at dette medførte en afgift på 60 pct.
 Ifølge pensionsbeskatningsloven kan midler, der er  

 indbetalt til en fradragsberettiget pensionsordning, ikke frit udbetales  

 før pensionsbegivenhedens indtræden.
Enhver form for udbetaling eller disposition over  

 ordningen i utide betragtes som en udbetaling, der udløser krav om  

 betaling af 60 pct. i afgift, jf.
PBL §§ 28 og 30.
 Til en sådan udbetaling eller disposition  

 hører normalt også korrektion af "fejlagtige"  

 indbetalinger ved tilbageførsel.
 Der er i pensionsbeskatningsloven ikke givet  

 skattemyndighederne mulighed for at dispensere herfor.
 Told- og Skattestyrelsen udtrykte dog som sin opfattelse,  

 at i tilfælde, hvor der som i nærværende sag er tale om en  

 fejl, der er så åbenbar, at den ikke giver anledning til tvivl,  

 må denne kunne rettes ved at pengene tilbageføres uden  

 afgiftsmæssige konsekvenser.
