Bekendtgørelse om ændring af bekendtgørelse om særlige foranstaltninger til nedbringelse af antibiotikaforbruget i svinebesætninger § 1 I bekendtgørelse nr. 1319 af 1. december 2010 om særlige foranstaltninger til nedbringelse af antibiotikaforbruget i svinebesætninger foretages følgende ændring:
 1. I § 5 indsættes som stk. 4 :
»Stk. 4. Påbud og forbud, der er meddelt i henhold til stk. 1 og 2 på baggrund af et antibiotikaforbrug, som helt eller delvist ligger forud for den 3. december 2010, kan ved den besætningsansvarliges henvendelse til Fødevarestyrelsen bringes til ophør tidligere end 9 måneder fra påbuddets datering, hvis antibiotikaforbruget opgjort som et gennemsnit over 9 måneder er bragt ned under grænseværdierne på et tidligere tidspunkt.« § 2 Bekendtgørelsen træder i kraft den 1. maj 2011.
