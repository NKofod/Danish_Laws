Bekendtgørelse om  

 sikkerhedsuddannelser, øvelser m.v. på visse havanlæg I medfør af § 6, stk. 4, § 9, stk. 2, og § 21, stk. 2, i lov nr.  

 292 af 10. juni 1981 om visse havanlæg fastsættes:
Kapitel 1 Anvendelsesområde § 1. Bekendtgørelsen finder anvendelse  

 på ethvert havanlæg, der befinder sig på dansk  

 søterritorium eller kontinentalsokkelområde.
Kapitel 2 Almindelige pligter § 2. Det påhviler operatøren af  

 ethvert havanlæg på rettighedshavernes vegne at sikre, at de  

 ombordværende er i besiddelse af en uddannelse i overensstemmelse med  

 bestemmelserne i denne bekendtgørelse, samt at denne uddannelse  

 vedligeholdes dels ved øvelser på havanlæg dels ved  

 genopfriskningskurser.
Stk. 2. Såfremt operatøren ikke er den  

 normale hovedarbejdsgiver på havanlægget, kan det aftales, at  

 hovedarbejdsgiveren helt eller delvist varetager forpligtelsen efter stk. 1  

 for operatøren.
Såfremt en sådan aftale er indgået,  

 påhviler det operatøren gennem tilsyn eller på anden  

 hensigtsmæssig måde at sikre sig, at hovedarbejdsgiveren opfylder  

 forpligtelsen.
En sådan aftale skal være skriftlig og genpart af  

 aftalen indsendes til Energistyrelsen.
 Stk. 3. Kurser, der indgår i de  

 ombordværendes uddannelse efter denne bekendtgørelse, skal, jf.  

 dog § 8, stk. 1, kunne godkendes af Energistyrelsen, for så vidt  

 angår søredningsdelen af kurset efter høring af  

 Søfartsstyrelsen.
 Stk. 4. Såfremt forholdene taler herfor, kan  

 Energistyrelsen tillade, at en uddannelse, som afviger fra bestemmelserne i  

 §§ 3, 6, 9, 11 og 12, træder i stedet for uddannelse efter nævnte  

 bestemmelser, såfremt denne uddannelse indebærer en mindst lige  

 så god sikring af de ombordværendes sikkerhed.
Sikkerhedskurser og genoptræning § 3. Med de i § 4 angivne undtagelser skal alle  

 ombord på et fast havanlæg, hvor kulbrintebrande kan forekomme,  

 samt på et flytbart havanlæg, hvorfra der udføres  

 borearbejde, have gennemgået et sikkerhedskursus af mindst 2 dages  

 varighed.
Kurset skal indeholde teoretisk og praktisk undervisning i  

 søredning og brandslukning, herunder slukning af kulbrintebrande.
Stk. 2. Mindst 20 pct. af den daglige operationelle  

 besætning på havanlæg, der er omfattet af stk. 1, skal have  

 gennemgået et udvidet sikkerhedskursus af mindst 5 dages varighed.
Ved  

 den daglige operationelle besætning forstås alle ombord bortset  

 fra de i § 4, stk. 1, 2 og 3, nævnte personer.
Stk. 3. Med de i § 4 angivne undtagelser skal alle ombord  

 på et havanlæg, der ikke er omfattet af stk. 1, have  

 gennemgået et sikkerhedskursus af mindst 8 timers varighed.
Kurset skal  

 indeholde teoretisk og praktisk undervisning i søredning og skal i  

 øvrigt være tilpasset forholdene på det  

 pågældende havanlæg.
 Stk. 4. Det i stk. 1 eller 3 nævnte kursus skal  

 være gennemgået inden for de sidste 4 år forud for, at en  

 person første gang påbegynder tjeneste på et  

 havanlæg.
 Stk. 5. Senest 4 år efter at det i stk. 1 eller 3  

 nævnte kursus er gennemgået, skal den pågældende  

 person deltage i et genopfriskningskursus af henholdsvis mindst 2 dages eller  

 mindst 1 dags varighed, jf. dog stk. 6.
 Stk. 6. Såfremt en person i 4 års perioden  

 jævnligt har opholdt sig offshore, kan genopfriskning af det i stk. 1  

 nævnte kursus dog ske ved deltagelse i et genopfriskningskursus af 1  

 dags varighed.
Stk. 7. Deltagelse i de i stk. 5 og 6 nævnte  

 genopfriskningskurser skal herefter ske med højst 4 års  

 mellemrum.
For kurser, for hvilke der ikke findes egnede  

 genopfriskningskurser, anses fornyet kursusdeltagelse i det første  

 kursus som genopfriskningskursus.
 Stk. 8. For brandslukningsledere, medlemmer af brandhold,  

 de i § 8, stk. 3, nævnte personer samt redningsbådsførere  

 skal de i stk. 5 og 6 nævnte genopfriskningskurser være  

 således tilrettelagt, at deres relevante sikkerhedsmæssige  

 funktioner bliver genopfrisket.
 § 4. Bestemmelserne i § 3, stk. 1 og 3, kan dog  

 fraviges i tilfælde af uforudsete situationer, der kræver hurtig  

 tilstedeværelse af ekspertbistand, samt i ganske særlige  

 situationer, hvor et pludseligt opstået behov for ekstra arbejdskraft  

 på havanlægget, har været umuligt at forudse.
 Stk. 2. Bestemmelserne i § 3, stk. 1 og 3, kan fraviges  

 for personer, der er på engangsbesøg af højst en dags  

 varighed.
 Stk. 3. Bestemmelserne i § 3, stk. 1 og 3, kan fraviges  

 for personer, der udfører inspektioner på havanlæg samt  

 for helikopterbesætninger, når disse personer efter  

 Energistyrelsens vurdering på anden vis har opnået en viden, der  

 kan sidestilles med den viden, der opnås ved deltagelse i  

 sikkerhedskursus som nævnt i § 3.
 Stk. 4. Personer omfattet af stk. 1-3, skal ved ankomst  

 til havanlægget modtage en grundig sikkerhedsinstruktion, herunder  

 oplysning om, hvordan de skal forholde sig i alarmsituationer.
 Stk. 5. Gennem planlægning og ved andre  

 hensigtsmæssige tiltag skal havanlæggets operatør, jf. dog  

 § 2, stk. 2, tilstræbe, at anvendelse af bestemmelserne i stk. 1 kun  

 undtagelsesvis er nødvendig.
Tilsyn § 5. Den efter § 2, stk. 1, jf. § 2, stk. 2,  

 ansvarlige skal sikre, at bestemmelserne i denne bekendtgørelse  

 overholdes også af de personer ombord, der ikke er ansat hos denne  

 ansvarlige.
 Stk. 2. Den efter § 2, stk. 1, jf. § 2, stk. 2, ansvarlige er dog  

 ikke ansvarlig for, at personer, der opholder sig på havanlægget  

 i forbindelse med offentlig tjeneste eller hverv, overholder  

 nærværende bekendtgørelse.
Kapitel 3 Brandslukningshold § 6. Når der er personer ombord på et  

 havanlæg, idet der ikke må være mindre end 2 personer  

 ombord, skal der til stadighed være mindst et brandslukningshold  

 på anlægget sammensat af personer, der er særligt uddannet  

 og trænet hertil.
Sådanne brandslukningshold skal mindst have en  

 størrelse, der muliggør hurtig slukning af mindre kulbrinte- og  

 andre brande og skal fastsættes ud fra forholdene på  

 havanlægget.
Stk. 2. Medlemmerne af de i stk. 1 nævnte brandhold  

 skal have gennemgået et brandslukningskursus af mindst 3 dages  

 varighed.
Kurset skal indeholde teoretisk og praktisk undervisning i  

 brandslukning, herunder slukning af kulbrintebrande, samt anvendelse af  

 røgdykningsudstyr.
Stk. 3. Ethvert af de i stk. 1 nævnte  

 brandslukningshold skal være ledet af en brandslukningsleder, der, ud  

 over det i stk. 2 nævnte kursus, har gennemgået et  

 brandslukningslederkursus af mindst 2 dages varighed.
Kurset skal indeholde  

 teoretisk og praktisk undervisning i brandslukning, herunder slukning af  

 kulbrintebrande, samt anvendelse af røgdykningsudstyr.  

 Brandslukningslederen skal være fortrolig med brandrisici samt  

 brandslukningsinstallationer og -udstyr på havanlægget.
 Redningsbådsfører m.v.
§ 7. Når der er personer ombord på et  

 havanlæg, idet der ikke må være mindre end 2 personer  

 ombord, skal der forefindes et tilstrækkeligt antal personer med  

 duelighedsbevis i betjening af redningsbåde og -flåder eller  

 certifikat for anden uddannelse, der kan sidestilles hermed, til at  

 udsætte og betjene de typer redningsbåde og -flåder,  

 hvormed anlægget er udstyret.
Antallet af personer med duelighedsbevis  

 fastsættes ud fra antallet af personer ombord.
 Stk. 2. Til hver redningsbåd skal der udpeges en  

 kommanderende og en næstkommanderende med duelighedsbevis i betjening  

 af redningsbåde og -flåder eller certifikat for anden uddannelse,  

 der kan sidestilles hermed.
 Stk. 3. Til hver redningsbåd, der skal  

 medføre radio, skal der udpeges en person, som er i stand til at  

 betjene radioanlægget.
 Stk. 4. Til hver redningsbåd skal der udpeges en  

 person, som er i stand til at betjene motoren og foretage mindre justeringer  

 af denne.
 Stk. 5. På anlæg med mere end 10 personer  

 ombord kan den øverste ansvarlige for anlægget ikke være  

 en af de i stk. 2-4 nævnte personer.
 Stk. 6. Såfremt en uforudset situation på et  

 ellers ubemandet havanlæg kræver, at der i en kort periode er  

 ikke over 4 personer ombord, kan det tillades, at kun en person har  

 gennemgået en uddannelse som nævnt i stk. 1-4, under  

 forudsætning af, at redningsmidlerne på anlægget kan  

 betjenes sikkert af én person.
Helikoptersikringshold § 8. På ethvert havanlæg med  

 helikopterdæk skal der på anlægget være en person,  

 der kan fungere som helikopterdækleder.
Denne person skal være  

 særligt uddannet til og trænet i varetagelse af  

 helikopteroperationer og skal have gennemgået et af Statens  

 Luftfartsvæsen godkendt helikopterdækkursus.
Stk. 2. På havanlægget skal der ved  

 helikopteroperationer være mindst to personer ved  

 helikopterdækket, som har gennemgået den i § 6, stk. 2,  

 nævnte brandslukningsuddannelse.
Helikopterdæklederen kan  

 være den ene af disse to.
Virke i sikkerhedsfunktion § 9. En person, der er uddannet som  

 brandslukningsleder, medlem af brandhold eller  

 redningsbådsfører, der ikke har været aktiv i  

 pågældende funktion inden for de seneste 3 år, kan ikke  

 fungere som sådan, medmindre vedkommende på ny gennemgår de  

 for funktionen krævede kurser eller har holdt sin uddannelse vedlige  

 ved deltagelse i genopfriskningskurser, der er relevante for denne  

 funktion.
Kranfører § 10. Kranoperationer på et havanlæg  

 må kun udføres af personer, der indenfor de sidste 5 år  

 har gennemgået et kranførerkursus af mindst 5 dages varighed.  

 Kurset skal indeholde teoretisk og praktisk undervisning i anvendelse af  

 kraner på havanlæg, herunder kendskab til anhugning.
 Stk. 2. Kravet i stk. 1 kan dog fraviges for personer,  

 som indenfor de seneste 5 år jævnligt har udført  

 kranoperationer på havanlæg i mindst 3 år.
Svovlbrinte (H2S) § 11. Hvis der på et havanlæg er  

 potentiel fare for eller konstateret forekomst af svovlbrinte  

 (H2S), skal de ombordværende have en uddannelse i  

 imødegåelse af svovlbrintefare.
Uddannelsen skal være  

 tilpasset forholdene på det pågældende anlæg.
Kapitel 4 Evakuerings- og brandøvelser m.v.
 § 12. På et havanlæg skal der afholdes  

 evakueringsøvelser, brandøvelser, oplæring og instruktion  

 således, at alle ombordværende kan yde den fornødne  

 indsats i en nødsituation.
 Stk. 2. Indenfor 24 timer efter at en person  

 første gang kommer ombord på et havanlæg, skal den  

 pågældende gøres bekendt med redningsmidlernes placering  

 og brug.
 Stk. 3. På mobile havanlæg skal  

 evakueringsøvelser, brandøvelser, oplæring og instruktion  

 mindst følge det i bilaget anførte uddrag af den Internationale  

 Maritime Organisations (IMO) konvention om sikkerhed for liv til søs  

 (SOLAS).
 Stk. 4. På faste havanlæg skal  

 evakueringsøvelser, brandøvelser, oplæring og instruktion  

 mindst følge det i bilaget anførte uddrag af IMOs  

 konvention om sikkerhed for liv til søs (SOLAS) med de tilpasninger,  

 der følger af konstruktionen af det faste havanlæg.
 § 13. På et havanlæg med potentiel  

 fare for eller konstateret forekomst af svovlbrinte (H2S) skal der  

 for samtlige medlemmer af personellet afholdes øvelser i  

 imødegåelse af denne fare.
 Stk. 2. Hyppighed og omfang af øvelser  

 fastsættes i hvert enkelt tilfælde efter nærmere  

 retningslinier udstedt af Energistyrelsen.
Andre øvelser § 14. Udover det i §§ 12 og 13 anførte skal  

 der med passende mellemrum afholdes øvelser i imødegåelse  

 af mulige nødsituationer, der knytter sig til havanlæggets  

 drift.
Indførelse i logbog § 15. Dato for mønstringers afholdelse,  

 enkeltheder vedrørende øvelser i at forlade anlægget og  

 brandøvelser, øvelser med andre redningsmidler og  

 oplæring om bord samt andre øvelser, skal indføres i en  

 logbog.
Afholdes der på det foreskrevne tidspunkt ikke en  

 fuldstændig mønstring, øvelse eller oplæring, skal  

 der i logbogen redegøres for omstændighederne ved og omfanget af  

 den afholdte mønstring, øvelse eller oplæring.
Kapitel 5 Straffebestemmelser § 16. Medmindre højere straf er forskyldt  

 efter anden lovgivning, straffes med bøde eller hæfte den, der  

 overtræder § 2, stk. 1-2, § 3, stk. 1-5 og stk. 7-8, § 4, stk. 4, § 5,  

 stk. 1, § 6, § 7, stk. 2-6, §§ 8-9, § 10, stk. 1, §§ 11-12, § 13, stk. 1, og  

 §§ 14-15.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens kapitel  

 5.
Kapitel 6 Ikrafttrædelse § 17. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr.  

 421 af 14. juli 1988 om sikkerhedsuddannelser, øvelser m.v. på  

 visse havanlæg.
Miljø- og Energiministeriet, den 17.  

 december 2000 Svend Auken /Peter Helmer Steen Bilag Uddrag af SOLAS (International Convention for the Safety of  

 Life at Sea) kap.
III, senest ændret ved Resolution MSC.47(66) i  

 1996 I det følgende skal der ved Administrationen  

 forstås Energistyrelsen.
Regel 6. Kommunikationsudstyr 4. Kommunikations- og alarmsystemer ombord.
4.2 Der skal forefindes et hovedalarmsignalsystem, der opfylder  

 forskrifterne i regel 50, og dette skal anvendes til at kalde passagerer og  

 besætning til mønstringsstederne og til at sætte de af  

 mønstringsrullen omfattede foranstaltninger i gang.
Systemet skal  

 suppleres med enten højttaleranlæg eller andet egnet  

 kommunikationsmiddel.
Regel 8. Mønstringsrulle og instrukser for  

 nødsituationer 2. Der skal forefindes tydelige instruktioner om, hvad hver af de  

 ombordværende skal foretage sig i en nødsituation.
 3. Mønstringsruller, som overholder kravene i regel 53, skal  

 opsættes på iøjnefaldende steder over hele skibet,  

 herunder navigationsbroen, maskinrummet og i indkvarteringerne.
4. Illustrationer og instrukser på hensigtsmæssige  

 sprog skal opsættes i passagerkahytter og opsættes på  

 iøjnefaldende steder på mønstringssteder og andre  

 passagerrum, således at passagerne informeres om 1)	deres mønstringssted, 2)	de nødvendige foranstaltninger, de skal træffe i en  

 nødsituation, samt 3)	hvordan de ifører sig en redningsvest.
Regel 18. Oplæring i nødsituationer og øvelser 2. Instruktionsbøger.
 Der skal i hver af besætningens messer og opholdssrum eller i hvert  

 af besætningens kamre forefindes en instruktionsbog, der opfylder  

 forskrifterne i regel 51.
3. Mønstringer og øvelser 3.1 Hvert medlem af besætningen skal deltage i mindst en  

 evakueringsøvelse og en brandøvelse hver måned.  

 Såfremt mere end 25 pct. af besætningen ikke har deltaget i  

 evakuerings- og brandøvelser ombord på det  

 pågældende skib i den foregående måned, skal  

 besætningens øvelser finde sted inden 24 timer efter skibets  

 afgang fra havn.
For de skibstyper, hvor dette ikke er muligt, kan andre  

 ordninger, der som et minimum er ækvivalerende, godkendes af  

 Administrationen.
3.2 På et skib i international fart uden for kort international fart  

 skal mønstringer af passagerer finde sted inden 24 timer efter deres  

 indskibning.
Passagererne skal instrueres i brugen af redningsveste og det,  

 de skal foretage sig i en nødsituation.
Indskibes der i en havn kun et  

 mindre antal passagerer, efter at mønstringen har været afholdt,  

 skal det være tilstrækkeligt i stedet for afholdelse af endnu en  

 mønstring at gøre disse passagerer opmærksom på de  

 i regel 8.2 og 8.4 foreskrevne nødinstrukser.
 3.3 På et skib i kort international fart skal passagererne,  

 såfremt der ikke afholdes mønstring af passagererne ved  

 afgangen, gøres opmærksom på de i regel 8.2. og 8.4  

 foreskrevne nødinstrukser.
3.4 Hver evakueringsøvelse skal omfatte følgende 1)	kald af passagerer og besætning til mønstringsstederne  

 ved hjælp af det i regel 6.4.2 foreskrevne alarmsystem, og det skal  

 sikres, at de bliver gjort bekendt med den ordre til at forlade skibet, der  

 er specificeret i mønstringsrullen, 2)	fremmøde til mønstringsstederne, og forberedelser til  

 de opgaver, som er beskrevet i mønstringsrullen, 3)	kontrol af, at passagerer og besætning er  

 hensigtsmæssigt påklædt, 4)	kontrol af, at redningsvestene er taget korrekt på, 5)	nedfiring af mindst en redningsbåd efter eventuel  

 nødvendig forberedelse til udsætning, 6)	start og betjening af redningsbådens motor og 7)	betjening af udsættelsesarrangement for  

 redningsflåder.
 3.5 Der skal, for så vidt det er praktisk muligt, nedfires  

 forskellige redningsbåde i overensstemmelse med kravene i stk. 3.4.5  

 under på hinanden følgende øvelser.
3.6 Mindst en gang hver 3. måned under en evakueringsøvelse  

 skal hver redningsbåd udsættes med den besætning ombord,  

 der er udpeget til dens betjening, og manøvreres i vandet.  

 Administrationen kan tillade, at skibe, der benyttes i kort international  

 fart, ikke udsætter redningsbåde på den ene side,  

 såfremt kajarrangementer i havnen eller ruteforhold ikke gør det  

 muligt at udsætte redningsbåde på den  

 pågældende side.
Dog skal alle sådanne redningsbåde  

 nedfires så meget som forholdene tillader mindst en gang hver 3.  

 måned og udsættes mindst en gang om året.
3.7 For så vidt det er rimeligt og praktisk muligt, skal  

 mand-overbord-både, bortset fra redningsbåde, der samtidig er  

 mand-overbord-både, udsættes hver måned med den udpegede  

 besætning om bord iført beskyttelsesdragt og manøvreres i  

 vandet.
Under alle omstændigheder skal dette krav opfyldes mindst een  

 gang hver 3. måned.
 3.8 Udføres der udsætningsøvelser med  

 redningsbåd og mand-overbord-båd, medens skibet gør fart  

 gennem vandet, skal sådanne øvelser af hensyn til farerne herved  

 udelukkende udføres i beskyttede farvande og under opsyn af en  

 officer, der har erfaring i sådanne øvelser.
 3.9 Nødbelysning til brug ved mønstring og evakuering skal  

 afprøves ved hver evakueringsøvelse.
3.10 Hver brandøvelse skal omfatte 1)	fremmøde på mønstringsstederne og forberedelse  

 af de opgaver, som er beskrevet i mønstringsrullen krævet i  

 regel 8.3, 2)	start af brandpumpe idet der anvendes mindst to vandstråler  

 for at vise, at systemet er i god funktionsstand, 3)	kontrollere hver brandmands udstyr og andet personligt  

 redningsudstyr, 4)	kontrollere relevant kommunikationsudstyr, 5)	kontrollere funktionen af vandtætte døre,  

 branddøre og brandhæmmere, 6)	kontrollere de nødvendige arrangementer for  

 efterfølgende evakuering af skibet.
 3.11 Brandøvelser skal planlægges på en sådan  

 måde, at der tages passende hensyn til almindelig praksis i de  

 forskellige nødsituationer, der kan opstå afhængigt af  

 skibets art og last.
 3.12 Udstyret, der anvendes under øvelserne, skal umiddelbart efter  

 bringes tilbage til dets fulde normale funktion og alle fejl og mangler  

 opdaget under øvelserne skal udbedres så hurtigt som muligt.
 3.13 Øvelser skal, så vidt det er praktisk muligt,  

 udføres som om der forelå en reel nødsituation.
4. Oplæring og instrukser om bord 4.1 Der skal gives oplæring ombord i brugen af skibets  

 redningsmidler, herunder redningsbådes og redningsflåders  

 udrustning så snart som muligt og senest 2 uger efter, at et  

 besætningsmedlem påmønstrer skibet.
Dog skal sådan  

 oplæring, såfremt besætningsmedlemmet er på en  

 planlagt regelmæssig tilbagevendende tjeneste ombord på skibet,  

 gives senest 2 uger efter, at besætningsmedlemmet første gang  

 påmønstrer skibet.
4.2 Hvert besætningsmedlem skal have instruktioner, som skal omfatte  

 men ikke nødvendigvis være begrænset til 1)	betjening og brug af skibets oppustelige redningsflåder, 2)	problemer med kuldeskader (hypotermi),  

 førstehjælpsbehandling af personer med hypotermi og andre  

 passende førstehjælpsprocedurer, 3)	specielle instruktioner, der er nødvendige for brug af  

 skibets redningsmidler under forhold med hårdt vejr og høj  

 sø og 4)	betjening og brug af brandslukningsudstyr.
4.3 Ombord på alle skibe forsynet med nedfirbare  

 redningsflåder skal oplæring i brugen af disse finde sted med  

 højst 4 måneders mellemrum.
Når det er praktisk muligt,  

 skal dette omfatte oppustning og nedfiring af en redningsflåde.
Denne  

 redningsflåde kan være en speciel redningsflåde, der  

 udelukkende er beregnet til oplæringsformål, og som ikke  

 indgår i skibets redningsmiddeludrustning.
En sådan speciel  

 redningsflåde skal være mærket på en  

 iøjnefaldende måde herom.
Regel 25. Øvelser 2. På passagerskibe skal der hver uge foretages en  

 evakueringsøvelse og brandøvelse.
Regel 51. Instruktionsbog Instruktionsbogen, der kan bestå af flere bind, skal på et let  

 forståeligt sprog, og om muligt med illustrationer indeholde  

 instruktioner for og oplysninger om de redningsmidler, der forefindes  

 på skibet og om de bedste overlevelsesmetoder.
I stedet for  

 instruktionsbogen kan enhver del af sådanne oplysninger gives ved brug  

 af audiovisuelle hjælpemidler.
Følgende skal være detaljeret forklaret 1)	iføring af redningsveste eller redningsdragter hvor det  

 måtte være hensigtsmæssigt, 2)	mønstring på de foreskrevne steder, 3)	entring, udsætning og frigøring af redningsbåde,  

 redningsflåder og mand-overbord-både, 4)	udsætningsmetode inde fra redningsbådene eller  

 -flåderne, 5)	frigøring fra udsætningsanordningerne, 6)	metoder og brug af midler til beskyttelse i  

 udsætningsområderne, hvor det måtte være  

 hensigtsmæssigt, 7)	belysning på udsætningssteder, 8)	brugen af alt redningsudstyr, 9)	brugen af alt detektionsudstyr, 10)	ved hjælp af illustrationer, brug af radio, 11)	brugen af drivankre, 12)	brugen af motor med tilbehør, 13)	ombordtagning af redningsbåde og -flåder og  

 mand-overbord-både, herunder anbringelse og surring, 14)	farer ved vejrligets påvirkning og behovet for varm  

 påklædning, 15)	bedste brug af redningsbåde og -flådefaciliteter for at  

 overleve.
16)	bjærgningsmetoder, herunder brug af helikopterredningsudstyr  

 (slynger, kurve, bårer), redningsstole og kystredningsudstyr samt  

 skibets linekastningsapparat, 17)	alle andre funktioner i mønstringsrullen og  

 nødinstrukserne og 18)	instruktioner vedrørende nødreparation af  

 redningsmidlerne.
