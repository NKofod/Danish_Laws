Dagen efter var situationen forværret, hvorfor han telefonisk  

 kontaktede lægevagten.
Vagtlægen vurderede, at der var tale om en  

 gammel blødning, opstået i forbindelse med  indgrebet og fandt  

 henvendelse til skadestuen unødvendig.
Efter endnu en dag var der fortsat ikke sket nogen bedring, hvorfor  

 lægevagten blev kontaktet på ny.
Efter at have foretaget en  

 undersøgelse blev patienten henvist til skadestuen, hvor der blev  

 konstateret en blødning under huden 2/3 ned til knæet samt  

 hævelse.
Der kunne endvidere høres en mislyd over blodåren  

 i lysken.
Der blev herefter foretaget en ultralydscanning, der viste en 3 cm  

 x 2½ cm stor udposning på pulsåren (pseudoaneurisme).
Klage over vagtlæges telefoniske  

 rådgivning i forbindelse med blødning efter  

 hjertekarsarteriografi Patientklagenævnet fandt, at vagtlægen havde udvist manglende  

 omhu og samvittighedsfuldhed i forbindelse med sin telefoniske  

 rådgivning til patienten.
Nævnet oplyste, at koronarangiografi foretages gennem et indstik i  

 den store lårpulsåre, igennem hvilken der indføres et  

 kateter, der føres op til hjertets kranspulsåre, hvorefter der  

 kan sprøjtes kontrast ind og efterfølgende fremstilles ved en  

 røntgenundersøgelse.
Lårpulsåren er en åre af  

 betydelig diameter, der for alle praktiske formål varetager  

 blodforsyningen til hele benet.
Der er således tale om en åre med  

 et betydeligt tryk og betydelig blodgennemstrømning.
Ved indstik i en  

 pulsåre foreligger der altid en vis risiko for efterblødning, og  

 grundet det høje tryk kan denne antage betydelige dimensioner.
 Det var nævnets opfattelse, at vagtlægen burde have anbefalet  

 en undersøgelse af patienten, og at han havde de fornødne  

 oplysninger til at træffe en sådan beslutning.
