Vilkårene for modtagning af tv-programstof fra KMK-satellitter findes i  

 »Bekendtgørelse om radioanlæg til modtagning fra  

 kommunikationssatellitter«.
Heraf fremgår:
Tilladelse Radioanlæg til modtagning af programstof fra KMK-satellitter må først  

 oprettes, når tilladelse fra Teleinspektionen foreligger.
Tilladelse til modtageanlæg, der kun skal forsyne en enkelt husstand,  

 gives som en generel tilladelse i forbindelse med typegodkendelsen.
Alle  

 anlæggets enheder skal være forsynet med Teleinspektionens tilladelsesnummer.
Tilladelse til modtageanlæg, der skal forsyne fællesantenneanlæg, gives  

 som individuelle tilladelser.
Ansøgning om tilladelse indsendes til  

 Teleinspektionen på en særlig formular.
Typegodkendt udstyr Radiomodtageudstyret skal være typegodkendt af Teleinspektionen til den  

 aktuelle anvendelse.
Forstyrrelser En tilladelse giver ikke sikkerhed for forstyrrelsesfri modtagning af  

 programstof fra kommunikationssatellitter, bl.a. fordi modtagningen foregår i  

 frekvensbånd, som efter internationale aftaler tillige anvendes af  

 eksisterende og fremtidige mobile og faste radiotjenester (radiokæder).
Radiomodtageanlægget skal benyttes således, at det ikke giver anledning  

 til forstyrrelse af andre teletjenester, herunder radiofoni og fjernsyn.  

 Giver radioanlægget anledning til forstyrrelser, er tilladelsesindehaveren  

 (brugeren) forpligtet til omgående at afhjælpe enhver fejl eller mangel ved  

 radioanlægget, som kan være årsag til forstyrrelserne.
Udgifter i forbindelse  

 hermed afholdes af tilladelsesindehaveren (brugeren), medmindre der af  

 Teleinspektionen træffes anden bestemmelse.
Giver anlægget anledning til  

 forstyrrelser, kan Teleinspektionen kræve anlægget ændret, selvom det iøvrigt  

 opfylder de tekniske bestemmelser.
 De ovenfor anførte krav kan efter Teleinspektionens vurdering også gøres  

 gældende i tilfælde af forstyrrelser af andre elektriske anlæg, som f.eks.  

 båndoptagere, grammofoner, stereoanlæg og højttaleranlæg.
Programmer Principielt er forholdet for de tv-programmer, der udsendes over  

 kommunikationssatellitter, at der er tale om teletransport fra en afsender  

 til en defineret modtager.
 Før man lovligt kan påbegynde modtagningen af et bestemt tv-program, skal  

 følgende instanser have givet tilladelse:
 1. Ophavsmændene til det tv-program der modtages.
 2. Den programleverandør der udsender programmet.
 3. Den satellitorganisation der ejer eller udlejer  

 satellitten.
 En forudsætning for, at en programleverandør giver tilladelse til  

 modtagning af et tv-program, vil normalt være, at ophavsretsproblemerne for  

 hele programstoffet er afklaret med ophavsmændene.
Satellittransporten er i nogle tilfælde betalt fuldtud til afsenderlandets  

 teleadministration af programleverandøren.
Såfremt dette ikke er tilfældet,  

 vil der hos tilladelsesindehavere kunne opkræves en af Statens Teletjeneste  

 nærmere fastsat afgift, som beregnes efter antallet af tilladelser og  

 anvendelse af programstoffet.
 Teleinspektionen kan til enhver tid forlange forevist dokumentation for,  

 at der foreligger de nødvendige tilladelser fra programleverandøren og  

 satellitorganisationen for de programmer, der modtages.
 En fortegnelse over hvilke programmer, der foreligger generel tilladelse  

 til at modtage, og hvilke programmer der kræves særskilt tilladelse til at  

 modtage, udleveres af Teleinspektionen, Islands Brygge 81, 2300 København S.
Andre tilladelser Teleinspektionens tilladelse fritager ikke for indhentning af andre  

 nødvendige tilladelser, f.eks. fra bygningsmyndigheder.
