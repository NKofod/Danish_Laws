 I henhold til § 3, stk. 2, og § 32 i lov nr. 426 af 14. juni 1995 om  

 afgift af dødsboer og gaver fastsættes:
Dødsboafgifter Eksekutorboer § 1.  Eksekutor indsender den endelige boopgørelse til  

 skifteretten i den retskreds, hvor afdøde ved sin død havde bopæl.
Med  

 boopgørelsen indgives kvittering for indbetaling af bo- og skifteafgifter.
 Stk. 2.  Når et bo efter skiftelovens § 87 er henvist  

 til skiftebehandling her i landet, skal opgørelsen indgives til den  

 pågældende skifteret.
 Stk. 3.  Når et bo vedrører en bortebleven person,  

 indgives boopgørelsen til den skifteret, hvor den borteblevnes formue er  

 taget under skiftebehandling.
§ 2.  Boopgørelsen skal indeholde oplysning om,  

 hvilket bo opgørelsen vedrører, om boets aktiver og passiver med fornødne  

 specifikationer, om fordelingen af arvebeholdningen med angivelse af  

 erhververnes slægtskabsforhold til afdøde og om beregningen af bo- og  

 tillægsboafgifterne.
Opgørelsen skal endvidere indeholde oplysning om  

 arveforskud og gaver ydet før den 1. juli 1995, jf. lovens §§ 49 og 50, om  

 gaveafgift, der ikke er betalt rettidigt, og om henstand med arve-, bo-,  

 tillægsbo- og gaveafgifter, som afdøde havde opnået.
Endelig skal opgørelsen,  

 i tilfælde hvor skifte finder sted efter hensidden i uskiftet bo, indeholde  

 oplysning om den beholdne formue ved den første af ægtefællernes død.
 Stk. 2.  Boopgørelse efter stk. 1 skal indgives, selv om  

 al arv i et bo efter lovens § 3 er undtaget fra afgiftspligten eller fritaget  

 for afgift, eller arvebeholdningen i et bo er under 180.000 kr. (i 1995), og  

 ingen del heraf omfattes af tillægsboafgiften.
 Stk. 3.  Den i lovens § 19, stk. 2, nævnte foreløbige  

 boopgørelse indsendes til den i § 1 nævnte skifteret sammen med kvittering  

 for indbetaling af de foreløbige afgifter.
 § 3.  Den afgiftspligtige værdi af forsikringer,  

 pensioner m.v., der indgår i et bo, opgøres efter stk. 2-4. For forsikringer,  

 pensioner m.v., der omfattes af pensionsbeskatningslovens afsnit I, gælder  

 stk. 2-3.
 Stk. 2.  Den afgiftspligtige værdi af forsikringer,  

 pensioner m.v., der udbetales samlet, opgøres som det udbetalte beløb med  

 fradrag af afgift efter pensionsbeskatningslovens § 25, stk. 1, nr. 4, eller  

 § 29, stk. 1.
 Stk. 3.  Den afgiftspligtige værdi af forsikringer,  

 pensioner m.v. med løbende eller ratevise udbetalinger opgøres som det beløb,  

 hvoraf der beregnes afgift efter pensionsbeskatningslovens § 29, stk. 1, med  

 fradrag af den beregnede afgift efter den nævnte bestemmelse.
 Stk. 4.  Den afgiftspligtige værdi af forsikringer,  

 pensioner m.v., der ikke omfattes af pensionsbeskatningslovens afsnit I,  

 opgøres som det beløb, som på den i boopgørelsen fastsatte opgørelsesdag  

 kunne være udbetalt ved ordningens ophævelse, eventuelt af kapitalværdien af  

 fripolice og lignende.
§ 4.  Bo- og skifteafgifter indbetales med angivelse  

 af boets navn til den told- og skatteregion, hvor afdøde ved sin død havde  

 bopæl.
Afgiften forfalder til betaling, når udlodning kan ske, med sidste  

 rettidige betalingsdag 14 dage senere.
Udlodning anses i denne sammenhæng at  

 kunne ske, når eksekutor har fået meddelelse om, at værdiansættelserne er  

 godkendt.
Falder den sidste rettidige betalingsdag på en helligdag eller  

 lørdag, forlænges fristen til den følgende hverdag.
 Stk. 2.  Foreløbige bo- og skifteafgifter indbetales med  

 angivelse af boets navn til den i stk. 1 nævnte told- og skatteregion  

 samtidig med indgivelse af selvangivelse for boets tredie indkomstår med  

 angivelse af, at der er tale om foreløbige afgifter.
Stk. 3.  Told- og skatteregionen giver eksekutor  

 kvittering i to eksemplarer på de indbetalte endelige eller foreløbige  

 boafgifter.
Eksekutor vedlægger den ene boets akter, medens den anden sendes  

 til skifteretten.
Privat skiftede boer § 5.  De i lovens § 10, stk. 1, nævnte boopgørelser  

 indgives til den skifteret, der behandler boet.
 Stk. 2.  Når et bo er henvist til skiftebehandling her i  

 landet efter skiftelovens § 87, eller det vedrører en bortebleven person,  

 indgives boopgørelsen til den i § 1, stk. 2 eller stk. 3, nævnte skifteret.
§ 6.  Boopgørelsen skal indeholde oplysning om,  

 hvilket bo opgørelsen vedrører, en fortegnelse over boets aktiver og passiver  

 med fornødne specifikationer og fordelingen af arvebeholdningen med angivelse  

 af erhververnes slægtskabsforhold til afdøde.
Opgørelsen skal endvidere  

 indeholde oplysning om arveforskud og gaver ydet før 1. juli 1995, jf. lovens  

 §§ 49 og 50, om gaveafgift, der ikke er betalt rettidigt, og om henstand med  

 arve-, bo-, tillægsbo- og gaveafgifter, som afdøde havde opnået.
Endelig skal  

 opgørelsen i tilfælde, hvor skifte finder sted efter hensidden i uskiftet bo,  

 indeholde oplysning om, hvor og hvornår den første af ægtefællerne er død.
 Stk. 2.  Boopgørelse efter stk. 1 skal indgives, selv om  

 al arv i et bo efter lovens § 3 er undtaget fra afgiftspligten eller fritaget  

 for afgift, eller arvebeholdningen i et bo er under 180.000 kr. (i 1995), og  

 ingen del heraf omfattes af tillægsboafgiften.
 § 7.  Den afgiftspligtige værdi af forsikringer,  

 pensioner m.v., der indgår i et bo, opgøres som anført i § 3.
 § 8.  Boafgifter indbetales til den skifteret, der har  

 foretaget afgiftsberegningen.
Afgiftspligtige erhvervelser uden om et bo § 9.  En anmeldelse efter lovens § 10, stk. 6, skal  

 indgives til skifteretten i den retskreds, hvor den efterlevende ægtefælle  

 bor.
 Stk. 2.  En anmeldelse efter lovens § 10, stk. 7, skal  

 indgives til skifteretten i afdødes retskreds.
 § 10.  En anmeldelse efter lovens § 10, stk. 3-7,  

 indgives på en særlig blanket udarbejdet af Told- og Skattestyrelsen.
 § 11.  Den afgiftspligtige værdi af forsikringer,  

 pensioner m.v., der ikke indgår i et bo, opgøres efter stk. 2-7. For  

 forsikringer, pensioner m.v., der omfattes af pensionsbeskatningslovens  

 afsnit I, gælder stk. 2-5.
 Stk. 2.  Den afgiftspligtige værdi af forsikringer,  

 pensioner m.v., der udbetales samlet, opgøres som det udbetalte beløb med  

 fradrag af afgift efter pensionsbeskatningslovens § 25, stk. 1, nr. 4, eller  

 § 29, stk. 1.
 Stk. 3.  Den afgiftspligtige værdi af forsikringer,  

 pensioner m.v. med løbende eller ratevise udbetalinger, der ikke er  

 skattepligtige, opgøres som det beløb, hvoraf der beregnes afgift efter  

 pensionsbeskatningslovens § 29, stk. 1 eller 2, med fradrag af den beregnede  

 afgift efter de nævnte bestemmelser.
Stk. 4.  Den afgiftspligtige værdi af forsikringer,  

 pensioner m.v. med løbende eller ratevise skattepligtige udbetalinger opgøres  

 som 60 pct. af det beløb, hvoraf der skulle være betalt afgift efter  

 pensionsbeskatningslovens § 29, stk. 2, såfremt forsikringen eller pensionen  

 m.v. havde været omfattet af denne bestemmelse.
Som tidspunktet for rettens  

 erhvervelse anses tidspunktet for første udbetaling.
 Stk. 5.  Hvis der indtræder afgiftspligt af retten til  

 pensioner og udbetalinger som nævnt i lovens § 3, stk. 1, litra b, fordi  

 retten bevares efter de i bestemmelsen nævnte personers fyldte 24. år, udgør  

 den afgiftspligtige værdi det beløb, hvoraf der beregnes afgift efter  

 pensionsbeskatningslovens § 29, stk. 2, med fradrag af den beregnede afgift  

 efter den nævnte bestemmelse.
 Stk. 6.  Stk. 4 anvendes tilsvarende ved beregningen af  

 den afgiftspligtige værdi af forsikringer, pensioner m.v. omfattet af  

 pensionsbeskatningslovens afsnit II med løbende eller ratevise skattepligtige  

 udbetalinger.
Stk. 7.  Den afgiftspligtige værdi af forsikringer,  

 pensioner m.v., der ikke omfattes af stk. 2-6, opgøres som værdien på  

 udbetalingstidspunktet, henholdsvis tidspunktet for første udbetaling efter  

 afgiftspligtens indtræden.
Ved værdien på tidspunktet for første udbetaling  

 forstås det beløb, som på dette tidspunkt kunne være udbetalt ved ordningens  

 ophævelse, eventuelt kapitalværdien af fripolice eller lignende.
§ 12.  Boafgifterne indbetales til den skifteret, der  

 har foretaget afgiftsberegningen.
Boafgifter af forsikringer, pensioner m.v.  

 indbetales til skifteretten i afdødes retskreds.
Skifteretterne § 13.  I boer, der behandles af skifteretten, føres  

 boafgifterne til indtægt i skifterettens afgiftsregnskab.
 § 14.  Skifteretterne kan omberegne de boafgifter, der  

 skal betales af privat skiftede boer, eksekutorboer, offentligt skiftede  

 skifteretsboer og af afgiftspligtige erhvervelser uden om et bo.
Stk. 2.  Skifteretterne kan tilbagebetale for meget  

 betalt afgift.
Tilbagebetaling til eksekutorboer foretages på skifterettens  

 foranledning af den told- og skatteregion, hvortil afgifterne er indbetalt.  

 Skatteministeriets cirkulære nr. 157 af 14. oktober 1987 om forrentning af  

 visse tilbagebetalingsbeløb finder anvendelse.
 § 15.  Skifteretten kan efter lovens § 17, stk. 4, i  

 privat skiftede boer ansætte den afgiftspligtige arvebeholdning skønsmæssigt,  

 når boopgørelsen efter udløbet af fristen for rettidig indsendelse trods  

 gentagne opfordringer ikke er indsendt, eller ufuldstændig boopgørelse  

 tilsvarende ikke er berigtiget.
 Stk. 2.  En skønsmæssig ansættelse efter stk. 1 af den  

 afgiftspligtige arvebeholdning bør fastsættes med udgangspunkt i de  

 oplysninger, som boet måtte have indgivet om aktiver og passiver m.v., og i  

 samarbejde med skattemyndigheden i afdødes kommune.
 Stk. 3.  Boet skal gøres bekendt med ansættelsen senest  

 samtidig med afgiftsopkrævningen.
 § 16.  Skifteretterne kan som led i opkrævningen give  

 udsættelse med betaling af boafgifter i privat skiftede boer og i anmeldelser  

 efter lovens § 10, stk. 3, i indtil et år fra afgiftens forfaldsdag.
 Stk. 2.  Udsættelse med betaling af boafgifter kan ske,  

 når boet, henholdsvis arvingen i de af lovens § 10, stk. 3, omfattede  

 tilfælde, kan sandsynliggøre et forbigående økonomisk behov, og der betales  

 en rente på 1 pct. pr. påbegyndt måned af det beløb, hvormed der gives  

 udsættelse, jf. lovens § 38.
 § 17.  Har skifteretten ikke inden 3 uger efter  

 betalingsfristens udløb modtaget skyldige boafgifter i et privat skiftet bo,  

 kan skifteretten anmode told- og skatteregionen om at foretage  

 lønindeholdelse hos de pågældende arvinger eller legatarer.
 Almennyttige organisationer m.v.
 § 18.  Skifteretter og eksekutorer kan efter lovens §  

 3, stk. 2, fritage for betaling af boafgifter ved arv, legat eller forsikring  

 m.v. til staten og almenvelgørende eller i øvrigt almennyttige organisationer  

 m.v., eller en lokal afdeling heraf, som efter det seneste inden  

 afgiftsberegningen udsendte cirkulære er godkendt til at modtage gaver, der  

 kan fradrages i den skattepligtige indkomst efter ligningslovens § 8 A.
Stk. 2.  Tilfalder arven, legatet eller forsikringen  

 m.v. en organisations lokale afdeling, skal denne i henhold til sine  

 vedtægter have samme almennyttige formål som hovedorganisationen, og arven  

 anvendes inden for dette formål.
Hovedorganisationen skal erklære at ville  

 føre tilsyn hermed.
 § 19.  Selv om en institution ikke er godkendt efter  

 ligningslovens § 8 A, kan skifteretter og eksekutorer fritage for betaling af  

 boafgifter, når institutionen er et statsligt, amtskommunalt eller kommunalt  

 museum eller bibliotek, herunder et museum eller bibliotek på et universitet  

 eller en højere læreanstalt, eller et museum, der er godkendt til at modtage  

 statstilskud i henhold til lov om museer, jf. lovbekendtgørelse nr. 584 af  

 31. august 1989.
 Stk. 2.  Når arv eller legat til de i stk. 1 nævnte  

 institutioner består af genstande, gælder bemyndigelsen kun, hvis  

 institutionen erklærer, at genstandene indgår i institutionens samlinger.
§ 20.  Bemyndigelsen efter § 18 og § 19 gælder ikke,  

 hvis der er tillagt medlemmer af en bestemt slægt eller andre fortrinsret til  

 nydelse af arven, hvad enten de fortrinsberettigede skal opfylde de  

 almindelige betingelser for nydelse af legatet eller ej.
Bemyndigelsen gælder  

 heller ikke, hvis der oprettes særlig fundats for legatet.
Fælles bestemmelser § 21.  Justitsministeriet, Domstolsafdelingen, St.  

 Kongensgade 1-3, 1264 København K, foretager stikprøvevis revision af  

 boopgørelser og anmeldelser.
Hvis arvinger, legatarer, skifteret, eksekutor  

 eller forsikringsselskab m.v. ikke umiddelbart kan tiltræde  

 Justitsministeriets opfattelse, forelægger Justitsministeriet spørgsmålet for  

 Told- og Skattestyrelsen.
Gaveafgift Told- og skattemyndighederne § 22.  Anmeldelse af afgiftspligtige gaver skal  

 indgives på et af Told- og Skattestyrelsen udarbejdet skema.
Stk. 2.  Gaveafgift indbetales til told- og  

 skatteregionen på det sted, hvor giveren har bopæl på det tidspunkt, da  

 anmeldelse indgives eller senest skal indgives.
Har giveren bopæl i  

 Københavns Kommune eller i udlandet, skal anmeldelse indgives og betaling ske  

 til Told- og Skatteregion København 1 (City). Har giveren bopæl i  

 Frederiksberg Kommune, skal anmeldelse indgives og betaling ske til Told- og  

 Skatteregion København 3 (Nordvest).
 Stk. 3.  Når der skal betales gaveafgift efter reglerne  

 i lovens § 25, 2. pkt., skal anmeldelse indgives og betaling ske til Told- og  

 Skatteregion København 1 (City).
 § 23.  Gaveafgiften skal indbetales samtidig med  

 indgivelse af gaveanmeldelsen uanset, om gaveanmeldelsen indgives den 1. maj  

 året efter, at gaven er modtaget, eller før dette tidspunkt.
 Stk. 2.  Betales afgiften ikke samtidig med anmeldelsen,  

 skal den i lovens § 38 nævnte rente betales fra den 1. i den måned, i hvilken  

 afgiften skulle have været betalt.
 § 24.  Gaver givet før den 1. juli 1995, som giver har  

 forbeholdt sig indtægterne eller nytten af for sin livstid eller for et  

 tidsrum, skal ifølge lovens § 49 afgiftsberigtiges med gaveafgift, når rente-  

 eller brugsretten ophører.
 Stk. 2.  Ophører rente- eller brugsretten, medens giver  

 lever, skal gaveanmeldelse indgives, og gaveafgiften betales, senest den 1.  

 maj i året efter, at rente- eller brugsretten er ophørt.
 Stk. 3.  Ophører rente- eller brugsretten ved givers  

 død, skal gaveanmeldelsen indgives, og gaveafgiften betales, senest den 1.  

 maj i året efter dødsfaldet.
§ 25.  Arveforskud til en ikke gaveafgiftspligtig  

 person givet før den 1. juli 1995 skal ifølge lovens § 50 afgiftsberigtiges  

 med gaveafgift ved givers død.
Gaveanmeldelsen skal indgives, og gaveafgiften  

 betales, senest den 1. maj i året efter dødsfaldet.
 § 26.  Told- og skatteregionen kan undtagelsesvis give  

 de afgiftspligtige udsættelse med indgivelse af gaveanmeldelse og betaling af  

 gaveafgift i indtil 3 måneder.
 Stk. 2.  Ved udsættelse med indgivelse af gaveanmeldelse  

 og betaling af gaveafgift betales en rente på 1 pct. pr. påbegyndt måned af  

 det beløb, hvormed der gives udsættelse, jf. lovens § 38.
Skifteretterne § 27.  I de i § 24, stk. 3, og § 25 nævnte tilfælde  

 sender skifteretten en kopi af boopgørelsen til told- og skatteregionen.
 Ikrafttrædelsesbestemmelser m.v.
 § 28.  Bekendtgørelsen træder i kraft den 13. december  

 1995.
 Stk. 2.  Fra bekendtgørelsens ikrafttræden ophæves § 5,  

 stk. 2, i bekendtgørelse nr. 699 af 16. oktober 1991 om arve- og gaveafgift.
