Gennem en længere årrække har rigsarkivet og landsarkiverne ønsket faste  

 regler for bevaring af menighedsrådenes arkiver.
I samarbejde med rigsarkivet  

 udarbejdede Landsforeningen af Menighedsrådsmedlemmer i 1978 en vejledning  

 til en arkiveringsplan for menighedsrådene.
Der har siden været arbejdet  

 videre med faste regler om bevaring af menighedsrådenes arkiver.
 Det er for såvel arkivvæsenet som for nutidig og fremtidig forskning  

 afgørende at sikre disse arkiver, der i kraft af menighedsrådenes placering  

 som offentlige administrative organer rummer vigtige kilder til den danske  

 kirkes historie i nyere tid.
 Materiale, som ikke skal bevares af forskningsmæssige eller  

 forvaltningsmæssige hensyn, bør udskilles og kasseres.
De bevaringsværdige dele af arkivalierne, som menighedsrådene ikke længere  

 har behov for, skal sikres ved aflevering til vedkommende landsarkiv.
Med  

 rigsarkivarens godkendelse kan arkivalierne i stedet deponeres i et  

 lokalhistorisk arkiv.
Såfremt et menighedsråd allerede har deponeret  

 arkivalier i et lokalhistorisk arkiv, skal menighedsrådet indberette dette  

 til vedkommende landsarkiv.
 Da både ældre og nyere menighedsrådsarkiver har vist sig at være truet på  

 grund af spredt og uhensigtsmæssig opbevaring, har ministeriet fastsat  

 retningslinier for bevaring og kassation af menighedsrådenes arkivalier.
 Disse retningslinier fremgår af omstående arkiveringsvejledning, der er  

 udarbejdet efter indstilling fra rigsarkivet og efter forhandling med  

 Landsforeningen af Menighedsrådsmedlemmer og Danmarks Provsteforening.
Vejledningens regler bør iagttages af alle menighedsråd.
Eventuelle mindre  

 fravigelser af reglerne vil kunne aftales med vedkommende landsarkiv.
 Cirkulæret bedes omdelt til stiftets menighedsråd og provstiudvalg.
Kirkeministeriet, den 25. juni 1986 METTE MADSEN /Erik Andersen Arkiveringsvejledning for menighedsråd Ansvaret for arkivet Menighedsrådets formand har ansvar for arkivet, hvorved forstås alle  

 arkivalier, der er opstået i forbindelse med menighedsrådets virksomhed.  

 Formanden sørger for, at der anlægges en arkivprotokol med fortegnelse over  

 menighedsrådets arkiv.
Ved formandsskifte ajourføres fortegnelsen over  

 arkivet, og den tiltrædende formand kvitterer for modtagelsen af arkivet.
En  

 kopi af den ajourførte arkivfortegnelse tilsendes provsten ved  

 formandsskifte.
Arkivets opbevaring Menighedsrådets arkiv skal opbevares betryggende hos menighedsrådets  

 formand eller på et andet sikkert sted efter rådets bestemmelse.
Arkivet  

 udgør en helhed og skal, bortset fra aktuelle sager, så vidt muligt holdes  

 samlet.
Er der flere menighedsråd i et pastorat, skal arkivalierne fra de  

 enkelte menighedsråd i videst muligt omfang holdes adskilt.
Hvor der er sket  

 sammenlægning af sogne, må arkivalier fra de tidligere sogne ikke blandes med  

 de nye menighedsrådsarkivalier.
Hvis sognepræsten opbevarer arkivet, må det  

 være adskilt fra præsteembedets arkiv.
Menighedsrådets sager må ikke  

 sammenblandes med private sager.
Kirkeværgen opbevarer korrespondance vedrørende løbende sager, der hører  

 til hans/hendes arbejdsområde.
Sager, der ikke mere er aktuelle, afleveres  

 dog til menighedsrådets arkiv.
Den del af arkivet, der angår de kirkelige kasser, opbevares i det løbende  

 regnskabsår hos kassereren.
Når regnskaber er revideret og godkendt, indgår  

 de i arkivet sammen med de tilhørende bilag.
Det samme gælder budgetter  

 (overslag).
 Orden i korrespondancen m.v.
Korrespondancen (modtagne breve og kopier af udgåede breve) og andre løse  

 akter kan ordnes kronologisk eller bedre i en systematisk orden.
Som  

 systematik foreslås anvendt den nedenfor omtalte henlæggelsesplan.
Anvendes  

 denne plan, kan brevene sættes ind i særlige mapper, der er opbygget efter 9  

 emnegrupper.
Ved årets slutning eller med passende mellemrum henlægges  

 materialet i arkivæsker.
Der anvendes en bestemt æske kaldet  

 »Rigsarkivets model«, som både er hensigtsmæssig i brug og  

 anerkendt til opbevaring af bevaringsværdigt arkivmateriale.
Mapperne og  

 arkivæskerne kan købes gennem Landsforeningen af Menighedsrådsmedlemmer.
I æskerne henlægges arkivalierne efter den anvendte henlæggelsesplan.
Uden  

 på æsken anføres pastoratets og menighedsrådets navn og en kort  

 indholdsangivelse.
Eks.: Ørsted-Dåstrup Pastorat.
Dåstrup menighedsråds  

 korrespondance, 1980-85. Emnegruppe 3 og 4.
Henlæggelsesplan Følgende henlæggelsesplan foreslås anvendt til korrespondancen og andre  

 løse akter.
Protokoller er det praktisk at opstille for sig, jf. nedenfor om  

 førelse af arkivprotokol.
0. Disponibel (Anvendes til en fortegnelse over  

 arkivet) 1. Menighedsrådet.
 Sager vedrørende forretningsorden, mødereferater, valg til menighedsråd,  

 provstiudvalg, præstevalg, bispevalg m. v.
 2. Økonomiske forhold.
 Sager vedrørende budgetter, regnskaber, kvartalsrapporter, lån,  

 henlæggelser, fonds, kasseeftersyn, udskrifter af revisionsprotokollen,  

 lokaleleje (f.eks. leje for kontor til kordegn) m. v.
 3. Kirkefunktionærer og andet personale.
 Sager, herunder regulativer, vedrørende kordegn, kirkesanger, organist,  

 kirketjener, graver, kirkekor, kirkegårdsleder, kirkegårdspersonale,  

 kirkeværge, kasserer, sekretær, medhjælp ved konfirmandundervisningen,  

 kontorhjælp, løst ansat personale m.v.
 4. Kirker.
 Sager vedrørende kirken, vedtægter og takstregulativer, kirkesyn,  

 forsikringer, vedligeholdelse, restaureringssager, nyanskaffelser (f.eks. af  

 orgel, messehagel, kalk, disk, tunghøreanlæg og højttalere), inventar m.v.
 5. Præstegårde og præsteboliger.
 Sager vedrørende bygninger og jorder tilhørende præsteembeder,  

 forpagtnings- og lejekontrakter, præstegårdssyn, forsikringer,  

 vedligeholdelse, restaurering, boligbidrag, huslejetilskud, varmespørgsmål,  

 konfirmandstuer, ejendomsvurdering, præstegårdshaver, præstegårdsskov,  

 inventar m.v.
 6. Kirkegårde og andre kirkerne tilhørende jorder.
 Sager vedrørende kapel, redskabshus og andre bygninger, vedtægter og  

 takster, kirkegårdssyn, vedligeholdelse, reguleringsplaner, erhvervelse af  

 arealer til kirkegård, kirkegårdsudvidelser, parkeringspladser, gravsteder,  

 legatgravsteder, sløjfning m.v.
7. Tjeneste- eller lejeboliger for kirkens eller  

 kirkegårdens funktionærer (graver, kirketjener) Sager vedrørende syn, ejendomsvurdering, vedligeholdelse, udlejning,  

 forsikringer m.v.
8. Legater og indsamlede midler Regnskaber (ikke protokoller) over anvendelse af de i kirken indsamlede  

 midler til uddeling i sognet eller andetsteds, legatregnskaber m. v.
9. Forskelligt F.eks. sager om kirkeblad, særlige gudstjenester, kirkekoncerter,  

 kirkebil, sognemøder, sammenkomster for ældre, ungdomsarbejde og søndagsskole  

 m.v..
 De enkelte grupper kan efter behov underinddeles ved tilføjelse af  

 undernumre, f.eks. således:
 3. Kirkefunktionærer og andet personale.
3.1 Kordegn 3.2 Organist 3.3 Kirketjener o.s.v.
 4. Kirken og andre bygninger.
4.1 Kirken 4.2 Kirkeinventar o.s.v.
 Yderligere kan 4. 1. Kirken, f. eks. underinddeles således:
4.11 Nybygning 4.12 Vedligeholdelse, kirkesyn 4.13 Forsikringer o.s.v.
Førelse af arkivprotokol I arkivprotokollen indføres alle protokoller og arkivæsker med titel og  

 periode.
Eventuelle kort og tegninger anføres også.
Fortegnelsen over arkivet  

 kan omfatte:
Korrespondance Protokoller Særskilte sager (f.eks. restaureringssager) Til arkivprotokollen kan benyttes løsbladssystem (se bilag med eksempler).
Hvad der kan kasseres Menighedsrådet må ikke kassere arkivalier, med mindre der foreligger  

 tilladelse fra rigsarkivaren.
Dog må menighedsrådet uden videre kassere  

 følgende:
 Regnskabsbilag efter 5 år, bortset fra større restaureringer og  

 byggesager, hvor bilagene bevares.
 Ophævede cirkulærer.
 Tryksager, der ikke hører til en bestemt sag.
 Genparter af skrivelser, der findes i flere eksemplarer.
 Bestemmelser om adgang til arkivalierne .
Menighedsrådsarkivalierne er siden 1970 omfattet af lovgivningen om  

 offentlighed i forvaltningen med de undtagelser fra offentlighed, som  

 lovgivningen indeholder (f.eks. personsager og menighedsrådets  

 forhandlingsprotokol). For arkivalier, der er blevet til før  

 offentlighedsloven gælder den hovedregel, at arkivalierne er tilgængelige,  

 når de er 50 år gamle, personsager dog først, når de er 80 eller 100 år  

 gamle.
Dispensation fra disse tilgængelighedsbestemmelser i forbindelse med  

 udnyttelse til forskningsformål kan gives af rigsarkivaren efter indstilling  

 fra menighedsrådet.
Menighedsrådet har dog altid til administrativt brug  

 adgang til arkivalierne og kan til enhver tid låne dem efter at aflevering  

 har fundet sted.
Aflevering af menighedsrådsarkivalier Arkivalierne afleveres til vedkommende landsarkiv, når der ikke længere er  

 administrativt brug for dem.
 Med rigsarkivarens godkendelse kan arkivalierne i stedet deponeres i et  

 lokalhistorisk arkiv.
Arkivalierne afleveres efter forudgående aftale i ordnet, pakket og mærket  

 stand.
Med afleveringen følger en afleveringsfortegnelse.
 Spørgsmål om aflevering, ordning, opbevaring mv. rettes til landsarkivet.
 Landsarkivernes adresser og telefonnumre er:
