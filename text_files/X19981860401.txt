 Told- og Skattestyrelsen har truffet afgørelse om, at erhvervsråd, der  

 virker for at fremme erhvervsudviklingen i et givet område, ikke er omfattet  

 af fritagelse for foreninger i momslovens § 13, stk. 1, nr. 4.
 Told- og Skattestyrelsen har truffet afgørelse om, at et erhvervsråd ikke  

 er omfattet af fritagelsesbestemmelsen i momslovens § 13, stk. nr. 4, om  

 visse foreninger.
 Erhvervsrådets formål var blandt andet at støtte samarbejdet mellem  

 erhvervsgrenene i de kommuner, rådet dækker, at udbygge forbindelsen mellem  

 kommunernes erhvervsliv og oplandet, at være kontaktled mellem erhvervene og  

 kommunalbestyrelserne og i det hele at fremme den erhvervsmæssige udvikling i  

 regionen.
 Formålet blev finansieret dels gennem kontigentbetalinger fra medlemmerne,  

 dels gennem tilskud fra områdets kommuner.
 Styrelsen fandt ikke, at fritagelsen for faglige foreninger i momslovens §  

 13, stk. 1, nr. 4, kunne anvendes på erhversrådet, da rådets aktiviteter  

 måtte anses for en del af medlemmernes økonomiske virksomhed.
