 Foruden de i udenrigsministeriets bekendtgørelse af 10. juli 1948 angivne  

 lande har følgende lande deponeret deres tiltrædelsesdokumenter til den  

 almindelige konvention om De Forenede Nationers rettigheder og immuniteter,  

 godkendt af De Forenede Nationers plenarforsamling den 13. februar 1946:  

 Albanien, Argentina, Australien, Belgien, Birma, Den bjelorussiske  

 socialistiske Sovjetrepublik, Bolivia, Brasilien, Chile, Costa Rica,  

 Czekoslovakiet, Ecuador, Irak, Israel, Jugoslavien, Laos, Libanon,  

 Luxembourg, Marokko, Pakistan, Paraguay, Rumænien, De socialistiske  

 Sovjetrepublikkers Union, Syrien, Thailand, Tunis, Tyrkiet, Den ukrainske  

 socialistiske Sovjetrepublik, Ungarn, Ægypten og Østrig.
 Canada, Laos, New Zealand, Thailand og Tyrkiet har taget forbehold med  

 hensyn til indrømmelse af skattefrihed for egne statsborgere under ophold i  

 hjemlandet som udsendinge for FN; Albanien, Den bjelorussiske socialistiske  

 Sovjetrepublik, Czekoslovakiet, Rumænien, Den ukrainske socialistiske  

 Sovjetrepublik, Ungarn og De socialistiske Sovjetrepublikkers Union har taget  

 forbehold, som tager sigte på at unddrage den internationale domstol  

 afgørelsen af tvivlsspørgsmål vedrørende konventionens fortolkning og  

 anvendelse.
 Udenrigsministeriet, den 6. september  

 1957.
F.
M.
 Nils Svenningsen.
