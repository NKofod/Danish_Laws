 Den 1. januar 1987 træder forvaltningsloven i kraft.
Ifølge lovens § 25 skal afgørelser, som kan påklages til anden  

 forvaltningsmyndighed, når de meddeles skriftligt, være ledsaget af en  

 vejledning om klageadgang med angivelse af klageinstans og oplysning om  

 fremgangsmåden ved indgivelse af klage, herunder om eventuel tidsfrist.
Det  

 gælder dog ikke, hvis afgørelsen fuldt ud giver den pågældende medhold.
I nogle tilfælde forelægges en sag for Familieretsdirektoratet, inden  

 statsamtet træffer afgørelse.
Dette sker bl.a. i navnesager og i sager om  

 godkendelse af udenlandske skilsmissedokumenter.
Opmærksomheden henledes på, at der i disse tilfælde ikke skal gives  

 vejledning om klageadgang til Familieretsdirektoratet, når Direktoratet ved  

 forelæggelsen har udtalt sig om sagen.
Det bør af afgørelsen fremgå, at denne  

 er truffet efter forelæggelse for Familieretsdirektoratet.
 Træffer statsamtet afgørelse i sagen på et andet grundlag end det, som  

 forelå for Familieretsdirektoratet, eller har sagen ikke været forelagt for  

 Direktoratet, giver statsamtet i forbindelse med afgørelsen vejledning om  

 klageadgang i overensstemmelse med reglen i forvaltningslovens § 25.
 P.M.V.
 E.B.
D.
Sylvest Nielsen Cirkulæreskrivelse til samtlige statsamter og Københavns Overpræsidium.
