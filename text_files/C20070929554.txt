Skrivelse med orientering om  

 ændring af lov om social service, reglerne om magtanvendelse (Til samtlige borgmestre og regionsrådsformænd) Med Lov nr. 211 af 13. marts 2007, lov om ændring af lov om  

 social service, (revision af reglerne om magtanvendelse) er reglerne om, hvem  

 der efter loven har adgang til akut at foretage magtanvendelse efter  

 servicelovens § 126 blevet præciseret.
Lovændringen trådte i kraft 1.  

 april 2007.
Ifølge servicelovens § 126, stk. 1 kan der, under særlige  

 betingelser, ske fastholdelse m.v. af en person.
Fastholdelse vil oftest være  

 et led i det daglige arbejde, og det vil derfor være den medarbejder, der  

 aktuelt står for at levere service, fx i form af personlig og praktisk  

 bistand  

 til den pågældende, der foretager indgrebet.
 Det er kommunalbestyrelsen, der har myndighedsansvaret for  

 beslutninger om indgreb i selvbestemmelsesretten efter servicelovens kapitel  

 24.
 Med lov 211 af 13. marts 2007 er det præciseret, at indgreb  

 efter servicelovens § 126, stk. 1, lovligt vil kunne udføres også af  

 ansatte i tilbud, der drives af regionsrådet eller af private leverandører,  

 der  

 efter kommunal visitation yder service over for den pågældende.
 Det er samtidig præciseret, at det påhviler kommunalbestyrelsen  

 at vejlede private leverandører af service om de betingelser, der gælder for  

 at  

 foretage indgreb i selvbestemmelsesretten, herunder krav om indberetning, jf.  

 servicelovens § 136. Kommunalbestyrelsens vejledningsforpligtigelse  

 gælder  

 også over for leverandører af service i friplejeboliger.
 Når det drejer sig om tilbud, der drives af en region, påhviler  

 vejledningsforpligtigelsen regionsrådet.
Er der foretaget indgreb i selvbestemmelsesretten efter  

 servicelovens 126, stk. 1, af private leverandører af service, herunder  

 leverandører i friplejeboliger, kan der klages over indgrebet til det sociale  

 nævn.
Klagen skal indgives via kommunalbestyrelsen.
På tilsvarende måde kan  

 klager over indgreb i selvbestemmelsesretten foretaget af ansatte i regionale  

 tilbud indbringes for det sociale nævn.
I disse tilfælde skal klagen  

 indsendes  

 via Regionsrådet.
 Et eksemplar af lov nr.  

 211 af 13. marts 2007 om ændring af lov om social service vedlægges.
 En evaluering af reglerne om magtanvendelse fra september 2006,  

 foretaget af Rambøll Management for Styrelsen for Specialrådgivning og Social  

 Service, viste, at kendskabet til magtanvendelsesreglerne og hensynet bag  

 reglerne hos det personale, der til daglig arbejder med den målgruppe, der er  

 omfattet af reglerne, jf. servicelovens § 124, stk. 2, kunne være bedre.  

 Dette  

 manglende kendskab til reglerne kan medvirke til, at de  

 retssikkerhedsgarantier, der ligger i reglerne, ikke altid kommer  

 tilstrækkeligt til udtryk i det daglige arbejde.
 Den seneste tids debat om forholdene på enkelte døgntilbud for  

 udviklingshæmmede, har understreget, at der er et behov for at øge kendskabet  

 til reglerne.
 Formålet med servicelovens regler om magtanvendelse er at  

 reducere anvendelsen af indgreb i selvbestemmelsesretten og magtanvendelse  

 mest  

 muligt, jf. servicelovens § 124, stk. 1.
 Servicelovens krav til beslutninger om indgreb i  

 selvbestemmelsesretten og om registrering og indberetning skal ses i  

 sammenhæng  

 med borgernes retssikkerhed, og reglerne skal bidrage til, at der kan  

 foretages  

 en vurdering af, om det daglige arbejde er tilrettelagt, så anvendelse af  

 magt  

 forekommer så sjældent som muligt.
 Det er derfor vigtigt, at kommunalbestyrelser og regionsråd  

 forholder sig til de retssikkerhedsmæssige aspekter i forbindelse med indgreb  

 i  

 selvbestemmelsesretten.
 Socialministeriet skal indskærpe, at kommunalbestyrelser og  

 regionsråd er opmærksomme på reglerne om magtanvendelse og på, at anvendelse  

 af  

 magt registreres og indberettes til henholdsvis kommunalbestyrelser og  

 regionsråd, således at det løbende kan vurderes, om den registrerede og  

 indberettede  

 anvendelse af magt kan eller bør give anledning til ændringer i den måde  

 arbejdet tilrettelægges og udføres på.
Samtidig indskærpes kommunalbestyrelsernes og regionsrådenes  

 forpligtigelse at sikre sig, at det personale, der i praksis leverer  

 serviceydelser til borgerne, har kendskab til reglerne om magtanvendelse og  

 til  

 formålet med reglerne.
Det er i den forbindelse kommunalbestyrelsernes og  

 regionsrådenes forpligtigelse, at personalet er orienteret om forpligtigelsen  

 til at registrere og indberette tilfælde af magtanvendelse.
Socialministeriet, den 11. april  

 2007 Eva Kjer Hansen /Frode Svendsen Bilag 1 Lov om  

 ændring af lov om  

 social service (Revision af reglerne om magtanvendelse) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om social service, jf. lovbekendtgørelse nr. 58  

 af 18. januar 2007, som ændret senest ved § 15 i lov nr. 1587 af 20.  

 december 2006, foretages følgende ændringer:
 1.  

  

 I  

  

 § 124  

  

 indsættes som  

  

 stk. 6  

  

 :
»Stk. 6.  

  

 Indgreb efter  

 § 126, stk. 1, kan udføres af ansatte i tilbud, der drives af regionen  

 eller af de private leverandører, der efter kommunal visitation yder service  

 over for den pågældende, jf. stk. 2. Det påhviler kommunalbestyrelsen at  

 vejlede private leverandører af service om betingelserne for at foretage  

 indgreb i medfør af § 126, stk. 1, herunder om kravet om indberetning,  

 jf.  

 § 136. I tilbud etableret af regionsrådet påhviler  

 vejledningsforpligtelsen efter 2. pkt. regionsrådet.« 2.  

  

 I  

  

 § 133  

  

 indsættes efter stk. 1 som  

 nye stykker:
 »Stk. 2.  

  

 Klager over  

 indgreb efter § 126, stk. 1, som udføres af private leverandører, kan  

 indbringes for det sociale nævn, jf. stk. 1. Klagen indsendes til  

 kommunalbestyrelsen, som vurderer klagen efter § 66 i lov om  

 retssikkerhed  

 og administration på det sociale område, jf. dog stk. 3.
Stk. 3.  

  

 Klager over  

 indgreb efter § 126, stk. 1, som udføres af ansatte i regionale tilbud  

 eller af private leverandører i tilbud etableret af regionsrådet, kan  

 indbringes for det sociale nævn, jf. stk. 1. Klagen indsendes til  

 regionsrådet,  

 som vurderer klagen efter § 66 i lov om retssikkerhed og administration  

 på  

 det sociale område.« Stk. 2 bliver herefter stk. 4.
 3.  

  

 Efter  

 § 195 indsættes:
»§ 195 a.  

  

 Socialministeren fremsætter senest i folketingsåret 2009-10 forslag til  

 revision af afsnit VII i lov om social service.« § 2 Loven træder i kraft den 1. april 2007.
Givet på Amalienborg, den 13. marts 2007 Under Vor Kongelige Hånd og Segl Margrethe R.
