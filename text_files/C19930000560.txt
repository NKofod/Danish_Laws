Ad § 1c Borgmestre, rådmænd m.v.
 Bestemmelsen fastsætter, at indtægt for varetagelse af hverv som  

 borgmester, rådmand, udvalgsformand, folketingsmedlem eller medlem af  

 regeringen, kan medtages ved beregningen af arbejdsfortjenesten.
Ved beregningen er det alene det faste vederlag fra det pågældende hverv,  

 der kan medtages.
Dette indebærer f.eks. for en udvalgsformand, at diæter  

 modtaget i forbindelse med hvervet som udvalgsformand, samt vederlag, diæter  

 m.v. modtaget som medlem af kommunalbestyrelsen, ikke kan medtages ved  

 beregningen af den hidtidige arbejdsfortjeneste.
 Da beskæftigelsens omfang som borgmester m.v. ikke kan kontrolleres,  

 omregnes det faste vederlag til timer ved brug af omregningssatsen med  

 henblik på at konstatere, hvor stor en del af det faste vederlag der kan  

 medtages ved beregningen.
