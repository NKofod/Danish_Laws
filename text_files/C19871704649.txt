Ansvar 4.1 Omfanget af DSBs ansvar L § 30 § 30.  DSB er ansvarlig for overskridelse af  

 leveringsfristen og for skade, der opstår ved helt eller delvist tab af  

 godset eller ved beskadigelse af dette i tidsrummet fra dets modtagelse til  

 befordring og indtil udleveringen.
 Stk 2.  Dette gælder dog ikke, såfremt DSB godtgør, at  

 overskridelsen af leveringsfristen, tabet eller beskadigelsen er forårsaget  

 ved en fejl fra den berettigedes side, en ordre fra denne, der ikke er  

 foranlediget af en fejl fra DSBs side, godsets særlige natur (indre fordærv,  

 svind osv) eller forhold, som DSB ikke har kunnet undgå, og hvis følger DSB  

 ikke har kunnet afværge.
 Stk 3.  DSB er endvidere fritaget for ansvar efter stk  

 1, når tabet eller beskadigelsen er en følge af de særlige farer, der er  

 forbundet med en eller flere af følgende kendsgerninger:
 4.2.
Bevisbyrde L § 31 § 31.  Når DSB godtgør, at tabet eller beskadigelsen  

 efter omstændighederne i det pågældende tilfælde har kunnet skyldes en eller  

 flere af de i § 30, stk 3, nævnte særlige farer, formodes skaden at have  

 denne årsag.
Den berettigede har dog ret til at bevise, at skaden ikke helt  

 eller delvis er forårsaget ved en af disse farer.
Denne formodning gælder  

 ikke i det i § 30, stk 3, nr. 1), nævnte tilfælde, når det drejer sig om en  

 usædvanlig stor mangel eller tab af hele kolli.
 4.3.
Formodning for, at godset er gået tabt Genfindelse af godset L § 32 § 32.  Den berettigede kan betragte godset som tabt,  

 hvis det ikke er udleveret til adressaten eller stillet til hans rådighed  

 inden 30 dage efter udløbet af leveringsfristen.
Stk 2.  Den berettigede kan ved modtagelsen af  

 erstatning for det tabtgåede gods skriftligt forlange, at han straks skal  

 have meddelelse herom, hvis godset genfindes inden et år efter erstatningens  

 udbetaling.
For dette krav skal der gives ham skriftlig bekræftelse.
Stk 3.  Modtager den berettigede meddelelse som nævnt i  

 stk 2, kan han inden 30 dage efter modtagelsen af meddelelsen forlange, at  

 godset skal udleveres ham på en nærmere angivet dansk station.
Han skal  

 betale omkostningerne for godsets befordring til den station, hvor udlevering  

 skal finde sted, og tilbagebetale den modtagne erstatning eventuelt med  

 fradrag af de i denne indbefattede omkostninger.
Hans ret til erstatning for  

 overskridelse af leveringsfristen efter § 35 og eventuelt § 36 berøres ikke  

 heraf.
 Stk 4.  Fremsættes det i stk 2 nævnte krav ikke, eller  

 gives der ingen forholdsordre inden den i stk 3 omhandlede 30 dages frist,  

 eller genfindes godset mere end et år efter erstatningens udbetaling,  

 tilfalder godset DSB.
4.4 Erstatningens størrelse ved tab af godset L § 33 § 33.  Når DSB efter loven skal yde erstatning for  

 helt eller delvist tab af gods, regnes erstatningen efter markedspris eller i  

 mangel heraf efter den gængse værdi for gods af samme art og beskaffenhed på  

 afsendelsesstedet og på det tidspunkt, da godset blev modtaget til  

 befordring.
Erstatningen kan dog ikke overstige det beløb, der er fastsat i  

 befordringsreglementet.
Endvidere erstattes fragten, toldafgifter og andre  

 beløb, der er betalt i anledning af befordringen af det tabte gods, uden  

 nogen yderligere skadeserstatning.
GR 160 For hel eller delvis tab af gods kan DSB maksimalt udbetale 175 kr pr kg  

 manglende bruttovægt.
 4.5.
Erstatningens størrelse ved beskadigelse af godset L § 34 § 34.  Ved beskadigelse af gods skal DSB betale det  

 beløb, der svarer til godsets værdiforringelse, uden nogen yderligere  

 skadeserstatning, jf dog stk 2 og 3. Beløbet beregnes på grundlag af den  

 efter § 33 fastslåede værdi af godset og den procentsats, hvormed værdien på  

 bestemmelsesstedet er forringet.
Med samme procentsats erstattes de i § 33,  

 sidste pkt, nævnte omkostninger.
 Stk 2.  Erstatningen efter stk 1 kan i tilfælde, hvor  

 hele sendingen er forringet i værdi, dog ikke overstige erstatningen for  

 fuldstændigt tab af godset.
 Stk 3.  Er kun en del af sendingen forringet i værdi ved  

 beskadigelsen, kan erstatning efter stk 1 endvidere ikke overstige  

 erstatningen for fuldstændigt tab af den del af godset, som er blevet  

 beskadiget.
 4.6.
Erstatningens størrelse ved overskridelse af leveringsfristen L § 35 § 35.  For tab, der opstår ved overskridelse af  

 leveringsfristen, betales erstatning, som dog ikke kan overstige det dobbelte  

 af fragten.
Stk 2.  Erstatning efter stk 1 kan ikke ydes ved siden  

 af erstatning for fuldstændigt tab af godset.
Ved delvist tab kan erstatning  

 ydes for den del af sendingen, der ikke er gået tabt.
Ved beskadigelse  

 betales erstatningen eventuelt ved siden af den i § 34 nævnte erstatning.  

 Erstatning efter stk 1 sammen med erstatning efter §§ 33 og 34 kan dog ikke  

 overstige erstatningen for fuldstændigt tab af godset.
 4.7.
Erstatningens størrelse, når der er tegnet interesse i  

 afleveringen L § 36 § 36.  Er der tegnet interesse i afleveringen, kan der  

 foruden erstatning efter §§ 33-35 forlanges erstatning for yderligere på vist  

 tab indtil det tegnede beløbs størrelse.
4.8 Erstatningens størrelse ved forsæt eller grov uagtsomhed fra DSBs  

 side L § 37 § 37.  Hvor overskridelse af leveringsfristen, helt  

 eller delvist tab eller beskadigelse af gods skyldes forsæt eller grov  

 uagtsomhed fra DSBs side, skal der ydes den berettigede fuld erstatning for  

 det påviste tab.
I tilfælde af grov uagtsomhed fra DSBs side ydes erstatning  

 med indtil det dobbelte af de i §§ 15 og 33-36 nævnte maksimalbeløb.
 4.9.
Fremsættelse af krav mod DSB L § 38 § 38.  Krav om tilbagebetaling af et beløb, der er  

 betalt i henhold til fragtkontrakten, tilkommer kun den, der har betalt  

 beløbet.
 Stk 2.  Krav vedrørende de i § 25 nævnte efterkrav  

 tilkommer kun afsenderen.
 Stk 3.  Andre krav mod DSB i henhold til fragtkontrakten  

 tilkommer afsenderen, indtil adressaten har indløst fragtbrevet, modtaget  

 godset eller gjort brug af sine rettigheder efter § 23, stk 2, og derefter  

 adressaten.
 Stk 4.  Krav på erstatning over for DSB skal vedlægges  

 fragtbrevet samt bevis for godsets værdi.
 4.10.
Konstateren af delvist tab eller beskadigelse af gods L § 39 § 39.  Når DSB opdager eller formoder, eller den  

 berettigede hævder, at gods er gået delvis tabt eller er blevet beskadiget,  

 skal DSB straks og om muligt i overværelse af den berettigede optage en  

 protokol vedrørende godsets tilstand og vægt, skadens art, omfang og årsag  

 samt tidspunktet for dens opståen.
En afskrift af protokollen skal på  

 forlangende udleveres gratis til den berettigede.
 4.11.
Bortfald af krav mod DSB L § 40 § 40.  Ved den berettigedes modtagelse af godset  

 bortfalder ethvert fra fragtkontrakten stammende krav mod DSB for  

 overskridelse af leveringsfristen, delvist tab eller beskadigelse.
 Stk 2.  Følgende krav bortfalder dog ikke:
 4.12.
Forældelse af krav L § 41 § 41.  Krav, stammende fra fragtkontrakten, forældes  

 efter et års forløb.
Det bestemmes i befordringsreglementet, fra hvilket  

 tidspunkt forældelsen løber.
Stk 2.  Fremsættes krav over for DSB efter § 38,  

 suspenderes forældelsesfristen indtil den dag, da den pågældende klager har  

 modtaget DSBs skriftlige afvisning af kravet.
Bliver kravet delvis  

 imødekommet, løber forældelsesfristen kun videre f s v angår den øvrige del  

 af kravet.
Fremsættes kravet på ny efter afvisningen, suspenderes  

 forældelsesfristen ikke.
 Stk 3.  Forældelsesfristen afbrydes ved, at der anlægges  

 sag mod DSB.
GR 161 Forældelsen løber:
1. ved krav på erstatning for delvis tab, beskadigelse  

 eller overskridelse af leveringsfristen: fra den dag, da udleveringen har  

 fundet sted; 2. ved krav på erstatning for fuldstændigt tab: fra  

 den tredivte dag efter leveringsfristens udløb; 3. ved krav på betaling eller godtgørelse af fragt,  

 gebyrer eller fragttillæg eller på berigtigelse i tilfælde af urigtig  

 anvendelse af tariffen eller regnefejl:
a. hvis betaling har fundet sted, fra betalingsdagen; b. hvis betaling ikke har fundet sted, fra den dag, da godset blev  

 modtaget til befordring, når betalingen påhviler afsenderen, eller fra den  

 dag, da adressaten har indløst fragtbrevet, hvis betalingen påhviler ham.
