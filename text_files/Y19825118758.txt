 Såfremt et eller flere af tilbudene i en licitation indeholder  

 forbehold, som har økonomisk betydning og derfor påvirker den nominelle  

 budsum, må bygherren være forpligtet til at prissætte ( kapitalisere )  

 sådanne forbehold.
Ved afgivelse af tilbud i bygge- og anlægssektoren er tilbudene ofte  

 vedhæftet forbehold, der er vedtaget af branceorganisationerne (eks.  

 Entreprenørforeningen og Håndværksrådet) og derfor pligtmæssigt anvendes af  

 medlemmerne.
Sådanne standardforbehold indeholder almindeligvis henvisninger  

 til og præcisering af anerkendte principper og kutymer, jfr. også regelsættet  

 i Almindelige betingelser for arbejder og leverancer i bygge- og  

 anlægsvirksomhed (AB 72).
 Det må antages, at standardforbehold som hovedregel ikke hindrer  

 bygherren/tilbudsmodtageren i umiddelbart at vurdere de indkomne tilbud og  

 dermed fastlægge licitationsreslutatet.
Imidlertid kan der til de afgivne tibud være knyttet individuelle  

 forbehold - af vidt forskellig karakter og indhold.
Et sådant individuelt  

 forbehold kan indebære, at bygherren vil have vanskeligt ved umiddelbart at  

 sammenligne de indkomne tilbud.
Licitationslovens § 2 forudsætter, at tilbudene afgives på samme  

 udbudsgrundlag, og at de umiddelbart kan sammenlignes.
Et tilbud, hvortil der  

 er knyttet et individuelt forbehold, kan først indgå i den række af tilbud,  

 der skal sammenlignes, når der er taget stilling til, om forbeholdet har  

 økonomisk værdi.
Er dette tilfældet, må værdien fastlægges, og beløbet lægges  

 til tilbudssummen.
En konkret sag (reparationsarbejde på en bro) gav i juni 1982  

 monopoltilsynet anledning til at behandle spørgsmålet om tilbudsforbeholds  

 økonomiske værdi.
Det pågældende reparationsarbejde var udbudt i bunden  

 licitation med forbehold for antagelse af eventuelle alternative tilbud.
Der  

 var ikke taget forbehold om at kunne vælge frit mellem de indkomne tilbud (på  

 udbudsmaterialets krav).
 Tilbudssummerne for de 2 lavestbydende var:
 1) 1.205.604,- kr.
 2) 1.211.521.- kr.
 Det laveste tilbud indeholdt imidlertid ikke pris på alternativ  

 bundbeskyttelse , og der var endvidere taget følgende individuelle forbehold:
 a) Prisen for vandtætte arbejdskasser pos. 1.3. er baseret på, at alle 4  

 kasser udføres.
 b) Prisen for pos. 6.4. er baseret på, at arbejdet rækker over max. 2  

 arbejdssteder.
 Bygherren foretog herefter en kapitalisering af disse forbehold for at  

 kunne fastlægge det endelige licitationsresultat.
Hvad angik det under a) anførte forbehold, anså bygherren ikke dette for  

 umiddelbart forståeligt sammenholdt med det i udbudsmaterialet opgivne,  

 herunder at der i tilbudslisten var angivet arbejde på 4 vandtætte  

 arbejdskasser.
Dette forbehold blev på denne baggrund ansat til 0 kr.
 Forbehold b) var af bygherren under de givne omstændigheder kapitaliseret  

 til en værdi af 10.000,- kr.
Tilsynet fandt i den konkrete sag, at den manglende prisoplysning på  

 alternativ bundbeskyttelse ikke kunne bevirke, at der skulle ses bort fra  

 tilbudet.
Der var tale om et beløb, der eventuelt kunne indgå i den endelige  

 prisfastsættelse, men som ikke var af betydning for bygherrens vurdering af  

 det pågældende tilbuds indhold og pris.
 For så vidt angik de individuelle forbehold fandt tilsynet ikke, at der i  

 det konkrete tilfælde kunne rettes indvending mod den foretagne  

 kapitalisering.
 Ved fastlæggelsen af det endelige licitationsresultat tillagdes  

 lavestbydendes tilbud således 10.000,- kr. (værdien af de kapitaliserede  

 forbehold).
Som det fremgår, skiftede tilbudene plads i budrækken.
Da der ikke var  

 taget forbehold om at kunne vælge frit, var bygherren således forpligtet til  

 at antage den oprindelig næstlavestbydendes tilbud, såfremt der ikke blev  

 antaget et egentligt alternativt tilbud eller licitationen blev annulleret.
 Om tilbuds konditionsmæssighed mere generelt henvises til meddelelser 1982  

 nr. 3, p. 122.
