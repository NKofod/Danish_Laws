(Til de højere  

 uddannelsesinstitutioner) En af de højere uddannelsesinstitutioner har for Arbejdstilsynet,  

 direktoratet, forelagt spørgsmålet om optjening af ret til ferie med løn  

 eller feriegodtgørelse i tjenestefrihedsperioden med hel eller delvis løn og  

 har i forbindelse hermed henvist til et tilfælde, hvor der - betinget af  

 tilbagevenden til stillingen for en periode af mindst 2 år - er blevet  

 bevilget en overenskomstansat lektor tjenestefrihed med 2/5 løn med henblik  

 på studier ved et udenlandsk universitet.
 I denne anledning har Arbejdstilsynet, direktoratet, udtalt som dets  

 opfattelse, at lønmodtagere, der har krav på løn under ferie + ferietillæg,  

 jf. ferielovens § 14, stk. 1, optjener ret til ferie med fuld løn og  

 ferietillæg i tjenestefrihedsperioder med hel eller delvis løn, såfremt  

 vedkommende genindstræder i den stilling, han havde før fraværet.
 Derimod optjener nævnte gruppe af lønmodtagere ikke ret til ferie med løn  

 og ferietillæg under tjenestefrihedsperioder uden løn.
 Direktoratet har ved denne afgørelse lagt vægt på, at lønmodtagere, der  

 modtager hel eller delvis løn fra arbejdsgivere, må anses for fortsat at være  

 ansat hos arbejdsgiveren, medens lønmodtagere, der ikke modtager løn under  

 tjenestefrihedsperioder, ikke efter ferielovens forstand kan anses for at  

 være ansat hos den pågældende arbejdsgiver.
 Dette medfører efter direktoratets opfattelse, at den i nævnte konkrete  

 sag omhandlede lektor under ferie i tjenestefrihedsperioden har krav på 2/5  

 af sin sædvanlige løn under tjenestefrihedsperioden + ferietillæg, og at den  

 pågældende under ferie efter tjenestefrihedsperiodens ophør har krav på fuld  

 løn under ferie + ferietillæg.
 Hvilket herved meddeles til orientering.
 P.M.V.
 E.B.
Axel Wern eksp.sekr.
