 Patentankenævnet stadfæstede Patentdirektoratets afgørelse, hvorefter  

 varemærket METRONA blev fundet forveksleligt med varemærket METRO.
(Dissens) År 1992, den 12. oktober afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 13. oktober 1986 indleverede klageren en ansøgning om registrering af  

 varemærket METRONA (ordmærke) for visse varer og tjenesteydelser i klasse 9,  

 11, 35, 37, og 42.
 I skrivelse af 22. december 1987 udtalte Patentdirektoratet, at det  

 ansøgte varemærke var fundet forveksleligt med følgende registrerede  

 varemærker:
1. VR 0604/35 METRO 2. VR 3334/85 MERONA Klageren fremsendte herefter med skrivelse af 19. april 1988  

 samtykkeerklæring fra indehaveren af VR 3334/85 MERONA samt foretog ændringer  

 af varefortegnelsens klasse 9.
Direktoratet meddelte med skrivelse af 9. september 1988, at VR 3334/85  

 efter meddelt samtykke ikke længere udgør en registreringshindring for det  

 ansøgte.
Endvidere meddelte man, at ansøgningen af hensyn til VR 604/35 måtte  

 begrænses, således at klasserne 9 og 11 ikke omfattede elektriske artikler.  

 Endelig kunne varefortegnelsen generelt ikke accepteres, før visse  

 præciseringer var foretaget.
 Klageren anmodede, bl.a. under henvisning til samtykkeforhandlinger, om  

 forlængelse af fristen til berigtigelse af ansøgningen ved skrivelser af 6.  

 januar, 6. juli, 8. september, og 9. november 1989, 9. januar, 9. marts, 8.  

 maj og 7. september 1990 og 9. januar 1991.
 Direktoratet gav ved skrivelse af 16. januar 1991 frist til den 9. maj  

 1991 og anførte:
»En senere fristanmodning med samme begrundelse vil ikke blive  

 imødekommet, og ansøgningen vil blive afslået.« Med skrivelse af 8. maj 1991 ændrede ansøger varefortegnelsen for klasse 9  

 og 11 til følgende: ».....
 Klasse 9: Apparater og instrumenter til måling, overvågning, udlæsning og  

 regulering af gennemstrømning, mængde, volumen, temperatur, energi og varme,  

 samt dele og tilbehør (ikke indeholdt i andre klasser) dertil, samtlige  

 forannævnte varer udelukkende til brug i forbindelse med konstatering af  

 varme- og varmtvandsudgifter, vandmålere, varmemålere: termostater til varme-  

 og varmtvandsforsyning til husholdnings- og industriel brug.
Klasse 11: Opvarmnings-, sanitets-, klima-, udluftnings- og øvrige varme-,  

 opvarmnings- og hustekniske anlæg og apparater samt dele og tilbehør (ikke  

 indeholdt i andre klasser) dertil, filtre til varme- og varmtvandsforsyning  

 til husholdnings- og industriel brug, vandrensnings- og -behandlingsanlæg til  

 husholdnings- og industriel brug. .....« Endvidere anførtes:
»For så vidt angår den modholdte registrering VR 0604 1935 METRO, vil  

 jeg komme tilbage hertil på et senere tidspunkt, da diverse forhandlinger  

 mellem parterne desværre endnu ikke er afsluttede.« Direktoratet meddelte i skrivelse af 14. juni 1991, at varefortegnelsen  

 kunne accepteres, men tilføjede:
 »Desuden må det meddeles, at direktoratet i brev af 16. januar 1991  

 har meddelt Dem, at en senere fristanmodning ikke vil blive imødekommet.
Ansøgningen afslås herved uanset den ovennævnte indsendte varefortegnelse,  

 da mærket er fundet forveksleligt med det nedennævnte registrerede varemærke,  

 jf. bestemmelsen i § 14, stk. 1, nr. 6 i varemærkeloven, jf.  

 lovbekendtgørelse nr. 249 af 17. april 1989: VR 0604 1935.« Denne afgørelse har klageren ved skrivelse af 14. august 1991 indbragt for  

 Patentankenævnet.
Klageren begrundede anken således: ».....
 Jeg skal høfligst henstille, at denne afgørelse omgøres, idet de to  

 varemærker METRO og METRONA efter min opfattelse ikke er forvekslelige.
 Til bedømmelse heraf bør der efter min opfattelse lægges vægt på følgende:
 Der er store såvel visuelle som auditive forskelle på de to mærker.
 De visuelle forskelle er indlysende, idet METRO er et tostavelsesord,  

 hvorimod METRONA er på tre stavelser, og dette forskellige antal stavelser er  

 årsag til, at de to mærker vil blive opfattet som væsentligt forskellige rent  

 visuelt.
Også de auditive forskelle er tydelige: METRO vil naturligt blive udtalt  

 med tryk på første stavelse, altså ME TRO, hvorimod METRONA naturligt vil  

 blive udtalt med tryk på anden stavelse, altså ME TRO NA.
Såfremt man siger  

 ordene lige efter hinanden METRO METRONA er der faktisk ingen reelle auditive ligheder.
 Derudover vil de to mærker give forbrugeren vidt forskellige  

 associationer, idet betydningen af METRO er kendt af alle, nemlig  

 »hovedstads-jernbane« og måske især Paris' undergrundsbane.
 METRO kan også opfattes som en forkortelse af METROPOL, der betyder  

 »storby« eller »hovedstad«.
 METRONA er et rent fantasiord, som ikke har nogen begrebsmæssig betydning,  

 og som derfor ikke vil give forbrugeren nogle særlige associationer.
 Til trods for at de to mærker har de 5 bogstaver METRO til fælles, vil en  

 samlet helhedsbedømmelse af de to mærkers forvekslingsgrad efter min  

 opfattelse føre til, at de kendes for ikke-forvekslelige.
 Derudover skal jeg høfligst tillade mig at henvise til Patentdirektoratets  

 følgende afgørelser:
På denne baggrund skal jeg således høfligst henstille, at  

 Patentdirektoratets ovennævnte afgørelse af 14. juni 1991 omgøres, og at  

 sagen kan tilbagevises til Patentdirektoratet til fornyet behandling.' Ankenævnet har behandlet sagen på sit møde den 14. september 1992.
 Klageren gav ikke møde.
To medlemmer af ankenævnet (Grønning-Nielsen og Hans Chr.
Thomsen) stemte  

 for at stadfæste afgørelsen i henhold til de af direktoratet anførte grunde.
 Et medlem (Finn Mikkelsen) finder under hensyn til mærkernes forskellige  

 udseende og udtale ikke, at disse er forvekslelige.
 Der træffes afgørelse efter stemmeflertallet.
Herefter bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
