§ 1 I bekendtgørelse nr. 257 af 11. april 1994 om gebyrer for akkreditering  

 m.v. foretages følgende ændringer:
 1. Indledningen udformes således:
 »I medfør af § 10, stk. 2 og 3, § 13 og § 16, stk. 4, i lov om  

 erhvervsfremme, jf. lovbekendtgørelse nr. 84 af 22. februar 1993, § 43, stk.  

 3, og § 45, stk. 1, i lov om kemiske stoffer og produkter, jf.  

 lovbekendtgørelse nr. 583 af 9. juli 1993, art. 11 i Rådets forordning (EØF)  

 nr. 1836/93 af 29. juni 1993 om industrivirksomheders frivillige deltagelse i  

 en fællesskabsordning for miljøstyring og miljørevision, samt efter aftale  

 med miljøministeren fastsættes:».
 2. I § 2, stk. 1, ændres »kapitel 2-4« til »kapitel  

 2-5«.
 3. I § 2, stk. 2, tilføjes:
 4. I § 2, stk. 3, ændres »kapitel 5« til »kapitel  

 6«.
 5. I § 4, stk. 3, og i § 7, stk. 3, ændres ordet  

 »godkendelser« til »tilsyn«.
 6. I § 12, stk. 3, ændres »akkrediterings- og tilsynsbesøg« til  

 »akkrediteringer og tilsyn«.
 7. Efter kapitel 4 indsættes som nyt kapitel:
Akkreditering af selskaber m.v. og personer  

 til certificering af § 13.  Der beregnes et årligt administrationsgebyr på  

 kr. 6.000,00 eksklusive moms pr. akkreditering til dækning af Erhvervsfremme  

 Styrelsens administration af givne akkrediteringer.
Administrationen omfatter  

 blandt andet kontakter med såvel akkrediterede selskaber m.v. som  

 akkrediterede personer af under 1/2 times varighed og registrering af  

 miljøverifikatorer i EU.
 Stk. 2.  Gebyret opkræves hver januar måned for det  

 pågældende år.
Stk. 3.  For nye akkrediteringer betales forholdsmæssigt  

 afhængigt af tidspunktet for deres udstedelse.
Tilsvarende opkræves et  

 forholdsmæssigt gebyr i akkrediteringens udløbsår.
 Stk. 4.  For akkrediterede selskaber m.v., der har  

 akkreditering til både miljøcertificering og miljøverifikation, og hvor både  

 certificering og verifikation foretages af samme personale, udgør det årlige  

 administrationsgebyr for begge akkrediteringer i alt kr. 9.000,00 eksklusive  

 moms.
 § 14.  Der beregnes et sagsbehandlingsgebyr på kr.  

 650,00 eksklusive moms pr. time pr. sagsbehandler/sagkyndig plus eventuelle  

 udlæg i forbindelse med sagsbehandlingen.
 Stk. 2.  Sagsbehandlingsgebyret opkræves såvel for  

 behandlingen af ansøgning om akkreditering, om fornyelse eller om ændring af  

 denne, som for tilsynet med akkrediteringen, og dækker den medgåede tid,  

 herunder rejsetid.
 Stk. 3.  Eventuelle transport- og opholdsudgifter i  

 forbindelse med akkrediteringer og tilsyn faktureres efter statens regler for  

 tjenesterejser.
 § 15.  Orienteringsbesøg i Erhvervsfremme Styrelsen  

 forud for ansøgning om akkreditering af en varighed på indtil 4 timer er  

 gratis.
 Stk. 2.  For orienteringsbesøg i Erhvervsfremme  

 Styrelsen forud for ansøgning om akkreditering af en varighed på mere end 4  

 timer beregnes et gebyr på kr. 650,00 eksklusive moms pr. time pr.  

 sagsbehandler/sagkyndig ud over 4 timer plus eventuelle udlæg i forbindelse  

 med orienteringsbesøget.
Stk. 3.  For orienteringsbesøg uden for Erhvervsfremme  

 Styrelsen beregnes et gebyr på kr. 650,00 eksklusive moms pr. time pr.  

 sagsbehandler/sagkyndig for den medgåede tid, herunder rejsetid, plus  

 eventuelle udlæg i forbindelse med orienteringsbesøget.« 8. Kapitel 5-6 bliver herefter kapitel 6-7.
 9. §§ 13-18 bliver herefter §§ 16-21.
 10. I § 20, stk. 3 og 4 (tidligere § 17, stk. 3 og 4) ændres  

 »jf. § 18« til »jf. § 21«.
 11. § 20, stk. 5 (tidligere § 17, stk. 5) udformes således:
»I forbindelse med fornyelse af en akkreditering i 1994 vil  

 administrationsgebyret for den fornyede akkreditering blive faktureret inden  

 den 20. i den første måned i kvartalet efter det kvartal, hvori  

 akkrediteringen udløber, og vil forholdsvis dække perioden fra den første dag  

 efter udløbsdatoen til den 31. december 1994.« 12. I § 21 (tidligere § 18) ændres »jf. § 17, stk. 3 og  

 4« til »jf. § 20, stk. 3 og 4«.
§ 2 Bekendtgørelsen træder i kraft den 19. august 1994.
