Fradragsret for moms af broafgift  

 (Storebæltsbroen) Told- og Skattestyrelsen har udtalt, at broafgifter er  

 omfattet af driftsomkostningsbegrebet for motorkøretøjer i  

 momslovens forstand.
Fradragsretten afhænger dermed af hvilket  

 køretøj, der er tale om og hvad køretøjet  

 anvendes til Told- og Skattestyrelsen er blevet spurgt, i hvilket  

 omfang momsregistrerede virksomheder har fradragsret for momsen af den  

 broafgift, som betales ved kørsel på Storebæltsbroen.
Styrelsen har besvaret henvendelsen med, at fradragsretten  

 afhænger af det køretøj, som har benyttet broen.
Det er  

 således styrelsens opfattelse, at driftsomkostningsbegrebet for  

 køretøjer i momslovens forstand også omfatter udgifter  

 til moms af broafgifter.
 Moms af broafgift, som vedrører  

 personmotorkøretøjer, som er indrettet til befordring af ikke  

 mere end 9 personer (køretøjer på hvide plader), kan  

 således uanset køretøjets anvendelse ikke fradrages  

 (momslovens § 42, stk. 1, nr. 7).
 Moms af broafgift, som vedrører små vare-  

 og lastvogne  på højst 3 tons i totalvægt, kan fuldt  

 ud fradrages, selv om køretøjet kun delvis anvendes i den  

 momsregistrerede virksomhed (momslovens § 41, stk. 2 og 3).
 Moms af broafgift, som vedrører større  

 vare- og lastvogne over 3 tons i totalvægt), busser m.v.,  

kan fradrages i det omfang køretøjet anvendes til  

 virksomhedens momspligtige aktiviteter (momslovens § 37 og 38).
