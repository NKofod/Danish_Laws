 En klager K fik under en bustur stjålet sit dankort og sin PIN-kode.
K spærrede kortet, men forinden var hævet 6.000 kr ved anvendelse af  

 korrekt PIN-kode.
K indbragte sagen for Ankenævnet med påstand om, at P  

 tilpligtedes at anerkende, at han alene hæftede for 1.200 kr. af det hævede  

 beløb.
K fik medhold.
Kendelse af 18. november 1992 i sag nr. 351/1992 (Dankort, misbrug) En  

 klager K fik under en bustur i København den 22. februar 1992 stjålet en pung  

 fra sin taske.
I pungen opbevaredes K's dankort samt PIN-koden noteret på det  

 originale PIN-brev.
K spærrede kortet, men forinden blev der ved tre  

 transaktioner hævet 6.000 kr ved anvendelse af korrekt PIN-kode.
Det  

 kontoførende pengeinstitut P medelte, at K hæftede for 5.000 kr. af  

 misbruget.
 K indbragte sagen for Ankenævnet med påstand om, at P tilpligtedes at  

 godtgøre K 3.800 kr.
 P nedlagde påstand om frifindelse.
 Ankenævnet tog K's påstand til følge med disse bemærkninger:
 »P har erklæret sig indforstået med, at de nye regler om misbrug af  

 betalingskort anvendes på det foreliggende tilfælde i det omfang, de stiller  

 K bedre end de på misbrugstidspunktet gældende regler.
Efter de nye reglers § 21, stk. 1, hæfter kortindehavren for op til 1.200  

 kr af tabet, når den til kortet hørende PIN-kode har været anvendt.
Efter  

 stk. 3, nr. 2, hæfter kortindehaveren dog for op til 8.000 kr., såfremt det  

 godtgøres, at indehaveren »ved groft uforsvarlig adfærd har muliggjort  

 den uberettigede brug«.
Det må lægges til grund, at K's pung indeholdende dankortet blev stjålet  

 fra K's taske under en bustur, og at K ikke i forbindelse med selve tyveriet  

 har gjort sig skyldig i uagtsomhed.
Selv om det kan bebrejdes K, at hun i  

 pungen tillige opbevarede en seddel, på hvilken PIN-koden var noteret i ikke  

 kamufleret form, findes K efter en samlet vurdering ikke at have udvist en  

 groft uforsvarlig adfærd som omhandlet i lovens § 21, stk. 3, nr. 2.  

 Ankenævnet har herved også lagt vægt på, at det i lovens forarbejder er  

 forudsat, at det udvidede ansvar kun kan gøres gældende i et fåtal af  

 tilfælde.
