 I medfør af lov nr. 93 af 29. marts 1957 om skibsregistrering som ændret  

 ved lov nr. 205 af 18. maj 1960, lov nr. 213 af 4. juni 1965 og lov nr. 206  

 af 24. maj 1972 fastsættes herved følgende:
A.
Registrering af skibe og rettigheder over skibe.
I.
Registreringsdistrikter.
 § 1.  Registreringsforretninger udføres af  

 skibsregistret.
 Stk. 2.  Distriktstoldkamrene i Esbjerg, Fredericia,  

 Frederikshavn, Haderslev, Helsingør, Herning, Holstebro, Horsens, Kalundborg,  

 Kolding, Korsør, Køge, Nykøbing F., Næstved, Odense, Randers, Rønne, Skive,  

 Svendborg, Sønderborg, Thisted, Vejle, Ålborg og Århus er skibsregistret  

 behjælpelig med de under vedkommende tolddistrikt hørende  

 registreringsforretninger.
 Stk. 3.  Politimesteren i Grønland bistår  

 skibsregistreringsforretninger for Grønland.
II.
Grundlaget for registrering.
 Anmeldelse af skibet og rederiet.
§ 2.  Anmeldelse om registrering af et skib i medfør  

 af skibsregistreringsloven § 3 indgives til skibsregistret på særlig blanket,  

 der fås ved henvendelse til skibsregistret eller et distriktstoldkammer.  

 Anmeldelsen skal foruden oplysninger om skibet, dets navn, hjemsted, byggeår  

 og byggested, indeholde oplysninger om ejeren, for partrederiers vedkommende  

 om partrederne og parternes størrelse og valg af bestyrende reder.
For alle  

 selskabers og foreningers vedkommende skal oplysning gives om mulige valg af  

 bestyrelse, direktion eller korresponderende reder og om selskabets eller  

 foreningens tegningsregel ved salg eller pantsætning af skibet.
For så vidt  

 angår interessentskaber og kommanditselskaber skal anmeldelsen indeholde  

 oplysning om de ansvarlige deltagere og om tegningsreglen ved salg og  

 pantsætning af skibe.
For aktieselskabers vedkommende skal det godtgøres, at  

 de er optaget som danske selskaber i aktieselskabsregistret, idet der  

 vedlægges udskrift af dette register.
 Stk. 2.  Endvidere skal det i anmeldelsen angives, om  

 skibet har været anmeldt til registrering som skib under bygning i medfør af  

 skibsregistreringslovens § 4. Er dette tilfældet, eller er rederiet allerede  

 registreret som ejer af skib, kan der om rederiets forhold i anmelsen  

 henvises til tidligere indgivet anmeldelse.
Stk. 3.  Anmeldelsespligten påhviler skibets ejer ellere  

 ejere, for interessentskabers og kommanditselskabers vedkommende samtlige  

 ansvarlige deltagere og for så vidt angår selskaber og foreninger, der har  

 valgt en bestyrelse, alle dennes medlemmer.
Anmeldelsen skal underskrives af  

 samtlige ameldelsespligtige personer.
For så vidt angår selskaber og  

 foreninger vil det dog være tilstrækkeligt, at anmeldelsen underskrives af de  

 ved salg og pantsætning af skib tegningsberettigede.
Under ganske særlige  

 omstændigheder kan skibsregistret endvidere tillade, at anmeldelse indgives,  

 uanset at der mangler enkelte underskrifter.
 Stk. 4.  Skibsregistret kan kræve de i anmeldelsen  

 afgivne oplysninger dokumenteret f.eks. ved indsendelse af  

 generalforsamlings- eller bestyrelsesprotokoller eller bekræftede udskrifter  

 heraf.
 Stk. 5.  Erklæring om nationalitetsbetingelser kan ske  

 på anmeldelsesblanketten, jfr. § 4.
 § 3.  Ved registrering af et nybygget skib udkræves en  

 bygningsattest (bilbrev) fra det værft, der har bygget skibet, indeholdende  

 de fornødne data til identifikation af skibet samt en bevidnelse af, at  

 skibet er bygget for bygherrens regning, og at ejendomsretten til skibet er  

 overgået til denne.
 Stk. 2.  Erhverves et skib fra udlandet, skal der  

 foruden adkomstbevis for erhververen fremlægges fornøden legitimation for, at  

 sælgeren er berettiget til at disponere over skibet, normalt i form af en  

 erklæring fra vedkommende udenlandske registreringsmyndighed om, at sælgeren  

 stod indtegnet i skibsregistret som ejer af vedkommende skib, og at dette er  

 eller vil blive udslettet af registret.
 Stk. 3.  Kan fornødent adkomstbevis for køberen eller  

 legitimation for sælgeren ikke fremskaffes, anvendes den i  

 skibsregistreringslovens § 51 omhandlede fremgangsmåde under de i  

 bestemmelsen fastsatte betingelser.
Stk. 4.  Begæres i medfør af skibsregistreringslovens §  

 44 et skib, hvis registertonnage er mindre end 20 tons, eller som i medfør af  

 lovens § 2, stk. 3, er undtaget fra anmeldelsespligten til skibsregistret,  

 registreret, eller skal et skib som følge af ommåling til 20 tons brutto  

 eller derover overføres til skibsregistret, skal der foruden fornødent  

 adkomstbevis fremlægges legitimation for tidligere afhændelser af skibet.
Kan  

 fornødent adkomst og eventuel legitimation for tidligere afhændelser ikke  

 fremlægges - i hvilken henseende en udskrift af fartøjsfortegnelsen i sig  

 selv ikke er fyldestgørende - anvendes den i lovens § 51 fastsatte  

 fremgangsmåde.
§ 4.  Ønskes et skib registreret i  

 skibsbygningsregistreret i medfør af skibsregistreringslovens § 4, skal  

 anmeldelsen, der indgives på særlig blanket, foruden de i § 2 nævnte  

 oplysninger om ejeren indeholde oplysning om værftet, hvorpå skibet bygges,  

 om skibets byggenummer på værftet og om dets type og tonnage.
Endvidere skal  

 anmeldelsen indeholde så nøjagtige oplysninger som muligt om, hvor langt  

 bygningen af skibet er fremskredet, herunder om det er opspantet.
For så vidt  

 dette ikke er tilfældet, skal der opgives oplysninger om mængden og værdien  

 af de på værftet og eventuelt på anden virksomhed i Danmark oplagrede  

 materialer tilskibet, om og i bekræftende fald hvorledes disse er påmærket  

 som vedrørende skibet, og om i hvilket omfang forarbejdning eller  

 sammenføjning af materialerne har fundet sted.
Stk. 2.  Anmeldelsen skal underskrives og de afgivne  

 oplysninger bekræftes af såvel værftet som bygherren.
De afgivne oplysninger  

 skal endvidere bekræftes ved påtegning af det stedlige distriktstoldkammer  

 eller statens skibstilsyn.
Endelig skal anmeldelsen fornyes med det i  

 skibsregistreringslovens § 4, stk. 2, omhandlede skiftlige samtykke til  

 registreringen fra værftet - eller hvis dette anmeldes som ejer - fra den  

 eventuelle bygherre.
Stk. 3.  Ved færdiggørelse af et for udenlandsk regning  

 ved dansk værft bygget skib, som er optaget i skibsbygningsregistret, skal  

 anmeldelse om udslettelse bilagt det originale bilbrev indgives til  

 skibsregistret.
Skibsbladet udtages af skibsregistret efter at være blevet  

 forsynet med dato for udslettelsen og indsættes i et særligt register.
Efter  

 ti års forløb kan bladene udtages af dette register og henlægges i arkivet.
§ 5.  Forinden registrering af et skib kan finde sted,  

 skal det endvidere, for så vidt ejeren ikke allerede er registreret som ejer  

 af dansk skib, godtgøres, at de i sølovens § 1 fastsatte  

 nationalitetsbetingelser er opfyldt, og at ejeren er myndig.
Dette kan ske  

 ved, at ejeren eller ejerne, for foreningens og selskabers vedkommende  

 bestyrelsens medlemmer, ved henvendelse til skibsregistret eller på et  

 distriktstoldkammer, efter at have legitimeret sig, på tro og love  

 underskriver en på anmeldelsesblanketten eller på særlig blanket affattet  

 nationaliseringserklæring, af hvilken også underskriverens fødested og  

 fødselsdato skal fremgå.
For så vidt ejeren ikke giver personligt møde i  

 skibsregistret eller på distriktstoldkamret, skal underskriftens ægthed og  

 underskriverens myndighed bekræftes af notarius publicus, en advokat eller af  

 to vitterlighedsvidner.
Er attestationen afgivet af to vitterlighedsvidner,  

 skal underskriverens dåbsattest eller pas vedlægges.
Stk. 2.  Opstår der tvivl om, hvorvidt en ejer eller et  

 bestyrelsesmedlem opfylder nationalitetsbetingelserne, kan bevis for, at  

 disse betingelser er opfyldt, kræves fremlagt.
I tilfælde af ejerens  

 umyndighed må pupilautoriteternes samtykke til erhvervelsen af skib eller  

 skibspart fremlægges.
Skibsregistret kan i ganske særlig tilfælde  

 midlertidigt se bort fra enkelte personers underskrift på  

 nationalitetserklæringer, for så vidt de øvrige underskrivere erklærer, at de  

 pågældende personer opfylder de i erklæringern omhandlede betingelser, og det  

 efter det foreliggende må antages, at betingelserne er opfyldt.
 Stk. 3.  De i stk. 1 og 2 omtalte  

 nationalitetsbetingelser gælder ikke ved optagelse af et skib i  

 skibsbygningsregistret.
 § 6.  Ved anmeldelse af bestyrende reder for et  

 partrederi skal det godtgøres, at han opfylder de i sølovens § 41, stk. 2,  

 opstillede betingelser, og den pågældende skal skriftligt erklære sig villig  

 til at påtage sig hvervet.
§ 7.  Har den anmeldte ejer bopæl i udlandet, skal han  

 skriftligt til skibsregistret anmelde en fuldmægtig, der er bemyndiget til på  

 hans vegne at optræde i forhold til registreringsmyndighederne.
Fuldmægtigen  

 skal med sin underskrift tiltræde fuldmagten.
Skibsregistret kan kræve  

 lignende fuldmagt afgivet, såfremt der, f.eks. som følge af ejerens stilling  

 som fører eller forhyret med skibet, må antages gennem længere tid at kunne  

 opstå vanskeligheder for registreringsmyndighederne ved at komme i  

 forbindelse med ejeren.
 § 8.  Afhændes et registreret skib eller en skibspart  

 til dansk køber, påhviler der såvel sælger som køber anmeldelsespligt herom.  

 Sælgeren er pligtig at udstede skøde til køberen.
 Stk. 2.  Er den nye ejer ikke allerede registreret som  

 ejer af dansk skib eller skibspart, skal der afgives registreringsanmeldelse  

 som omhandlet i § 2, stk. 1, samt nationalitetserklæring, som omhandlet i §  

 5, stk. 1. I modsat fald skal den nye ejer samtidig med indsendelsen af  

 skødet skriftlig opgive, hvis skibe eller skibsparter han allerede er  

 registreret ejer af.
§ 9.  Finder der ændringer sted indenfor kredsen af  

 ansvarlige deltagere i et interessantskab eller kommanditselskab eller  

 indenfor et selskabs eller en forenings bestyrelse, skal skriftlig anmeldelse  

 herom, eventuelt dokumenteret ved interessentskabskontrakt eller  

 generalforsamlings- eller bestyrelsesprotokol eller bekræftet udskrift heraf,  

 indsendes, underskrevet af samtlige deltagere eller bestyrelsesmedlemmer,  

 herunder såvel fratrædende som tiltrædende.
Tiltrædende deltagere eller  

 bestyrelsesmedlemmer skal endvidere afgive nationalitetserklæring, som  

 omhandlet i § 5, stk. 1. Skibsregistret kan under ganske særlige  

 omstændigheder gøre undtagelse fra disse bestemmelser for så vidt angår  

 enkelte underskrifter, jfr. herved § 2 og § 5, stk. 2.
Stk. 2.  Ændringer indenfor direktionen eller med hensyn  

 til den korresponderende reder skal anmeldes af vedkommende selskabs eller  

 forenings bestyrelse.
Det samme gælder vedtagelse af ny tegningsregel  

 vedrørende salg og pantsætning af skib.
 Stk. 3.  Har et partrederi valgt ny bestyrende reder,  

 påhviler det partrederne skriftligt at anmelde dette.
Stk. 4.  Sker der ændringer med hensyn til et skibs  

 type, kendingsmål, registertonnage eller drivkraft, skal rederiet anmelde  

 ændringen til skibsregistret inden 30 dage efter, at den har fundet sted.  

 Skibets fører har pligt til at tilsende rederiet fornøden underretning om  

 ændringen.
Anmeldelsespligten anses for fyldestgjort, såfremt ændringen inden  

 nævnte frist er behørigt anmeldt til statens skibstilsyn.
 § 10.  Hvis et skib forliser, ophugges, kondemneres  

 eller sælges til udenlandsk køber, eller hvis ejeren ikke længere opfylder de  

 i sølovens § 1 fastsatte nationalitetsbetingelser, er ejeren, for  

 partsrederiers samt interessantskabers og kommanditselskabers vedkommende  

 partredere og ansvarlige deltagere og for så vidt angår selskaber og  

 foreninger bestyrelsen, pligtige til at indgive skriftlig anmeldelse herom i  

 overensstemmelse med reglerne i § 2, stk. 3.
 Stk. 2.  Ved salg af skib til udenlandsk køber skal  

 anmeldelsen indgives på særlig blanket bilagt skødet, hvorved skibet  

 afhændes.
Stk. 3.  Anmeldelse angående et skibs forlis skal  

 afgives på særlig blanket og indeholde en beskrivelse af de nærmere  

 omstændigheder ved forliset.
Indeholder anmeldelsen ikke de fornødne  

 oplysninger, kan den kræves suppleret eventuelt ved indsendelse af udskrift  

 af søforklaring.
 Stk. 4.  Anmeldelse om ophugning skal være bilagt attest  

 fra statens skibstilsyn eller et distriktstoldkammer om ophugningens  

 gennemførelse.
 Stk. 5.  Anmeldelse om kondemnation skal ledsages af  

 udskrift af kondemnationsforretningen eller anden godtgørelse for  

 kondemnationens lovlige foretagelse.
 Stk. 6.  Udslettelse kan ikke finde sted, hvis der er  

 registreret panterettigheder i skibet, medmindre indehaverne af de  

 registrerede panterettigheder giver skriftligt samtykke til udslettelsen.
 Anmeldelse af rettigheder over skibet.
 § 11.  Som grundlag for registreringen af en rettighed  

 over et skib kræves et dokument, der anmeldes til registrering.
Stk. 2.  Dokumentudstederens underskrift og myndighed  

 samt dateringens rigtighed skal være bekræftet af notarius publicus, en  

 advokat eller to vitterlighedsvidner.
Vidnernes stilling og bopæl skal  

 angives.
Underskrifterne skal, såfremt de ikke er absolut tydelige, gentages  

 med blokskrift, stempel eller maskinskrift.
Stk. 3.  Dokumentet skal angive vedkommende skibs navn,  

 hjemsted og kendingsbogstaver.
Desuden skal øverst på første side angives  

 anmelderens navn og bopæl.
Ved anmeldelse af ændringspåtegninger på et  

 tidligere registreret dokument skal anmelderens navn og bopæl tilføjes  

 påtegningen.
Et pantedokument skal angive kreditors bopæl - for så vidt denne  

 ikke må anses for almindelig bekendt - eller bopælen for en befuldmægtiget,  

 som er berettiget til at modtage forkyndelser eller meddelelser på  

 panthaverens vegne.
 Stk. 4.  Til anmelderen kan skibsregistret med bindende  

 virkning sende alle meddelelser vedørende registreringen.
Stk. 5.  Såfremt der ved et dokument stiftes flere  

 rettigheder, skal det ved påtegning på dokumentet angives, med hensyn til  

 hvilke rettigheder registrering begæres.
I modsat fald registreres dokumentet  

 kun med hensyn til den eller de rettigheder, som dokumentet angiver som sin  

 hovedegenskab.
 Stk. 6.  Et dokument, der er betinget, kan kun  

 registreres som adkomst, når betingelserne er knyttet til bestemte  

 begivenheders eller kendsgerningers indtræden eller til udløbet af en nærmere  

 angivet tidsfrist.
Stk. 7.  Anmeldes et betinget skøde til registrering,  

 skal det i registreringspåtegningen udtrykkeligt angives, at skødet er  

 registreret som betinget.
Erkender sælgeren, at betingelsen er opfyldt, skal  

 det ved registreringen heraf i registreringspåtegningen angives, at skødet nu  

 er endeligt.
 Stk. 8.  Opstår der mistanke om, at et dokument, som er  

 anmeldt til registrering, er falsk eller forfalsket, eller såfremt der i  

 øvrigt måtte være anledning dertil, skal der straks rettes henvendelse herom  

 til den registrerede ejer af skibet.
 § 12.  Ved registrering af udlæg, dom og anden  

 offentlig retshandling skal der fremlægges erklæring fra vedkommende  

 myndighed eller bekræftet udskrift af dens bøger, og handlingen skal angå en  

 person, der ifølge skibsregistret er beføjet til at råde over skibet eller  

 skibsparten.
 Stk. 2.  Ved ægtefælles hensidden i uskiftet bo  

 registreres erklæring fra skifteretten om, at boet er udleveret ægtefællen.  

 På samme måde skal ved privat skifte arvingerne registreres som ejere af  

 arveladernes skib eller skibspart i henhold til fremlagt skifteudskrift.  

 Ønskes en eller flere af arvingerne registreret som ejer, eller ønsker  

 arvingerne at overtage skibet eller skibsanparten som partredere, udkræves  

 enten arveudlægsskøde eller en skifteudskrift forsynet med arvingernes  

 påtegnede erklæring om overtagelsen af skibet eller skibsparten og om, i  

 hvilket forhold de skal være lodtagne.
 Stk. 3.  I retssager om skib eller skibspart kan  

 sagsøgeren, når den ret, for hvilken sagen er tingfæstet, har truffet  

 beslutning derom, begære en bekræftet genpart af stævningen registreret.  

 Bortfalder sagen uden dom, eller går dommen sagsøgeren imod, og ankefristen  

 udløber uden påanke, kan sagsøgte begære stævningen udslettet af registret.
 § 13.  Sælges et skib eller en skibsanpart ved endelig  

 tvangsauktion, skal fogden, og i tilfælde af konkurs eller offentligt skifte,  

 der omfatter skib eller skibsanpart, skifteretten eller executor testamenti  

 uopholdelig sende skibsregistremeddelelse herom til registrering.
Stk. 2.  Samme meddelelsespligt påhviler værgen, såfremt  

 en person, der ejer skib eller skibspart, bliver umyndiggjort, eller der  

 anordnes lavværgemål, eller såfremt en umyndig eller under lavværgemål  

 stående person erhverver skib eller skibspart.
For såvidt angår en mindreårig  

 skal meddelelsen desuden oplyse fødselsdatoen.
 Stk. 3.  De nævnte meddelelser indføres i dagbogen og  

 noteres i anmærkningsrubrikken til skibsbladets afdeling for adkomster.
 Stk. 4.  Til registrering af adkomst efter tvangsauktion  

 eller offentligt skifte udkræves henholdsvis auktionsskøde - eller udskrift  

 af fogedprotokollen - og arveudlægsskøde.
§ 14.  Bilbreve, skøder, pantebreve og skadesløsbreve,  

 der anmeldes til registrering, skal være affattet på dansk på de af  

 handelsministeriet godkendte blanketter.
Skibsregistreret kan under særlige  

 omstændigheder tillade, at også andre dokumenter modtages til registrering.
 Stk. 2.  Tilføjelser til samt udstregninger og rettelser  

 i den del af teksten til pantebreve og skadesløsbreve, som i formularen er  

 udsondret som sædvanemæssig, må kun finde sted, når de er gengivet under  

 dokumentets individuelle indhold.
 Stk. 3.  De i § 13 nævnte meddelelser fra offentlige  

 myndigheder kan afgives på de i § 3 i anmodning nr. 298 af 26. novenber 1926  

 om tinglysning fastsatte blanketter.
§ 15.  Dokumenter, der indsendes til registrering,  

 skal være ledsaget af 2 genparter.
Vedrører et dokument flere skibe, skal der  

 medfølge 2 genparter for hvert af dokumentet omfattet skib.
 sTk. 2.  Når et dokument tillige begæres registreret i  

 anden egenskab end sin hovedegenskab, skal der yderligere medsendes 2  

 ekstragenparter indeholdende de bestemmelser, som begæres registreret  

 særskilt.
Stk. 3.  Til brug ved registrering af påtegninger på og  

 kvitteringer af dokumenter indsendes genparter af påtegningen eller  

 kvitteringen.
På genparten angives anmeldelrens navn og bopæl samt oplysning  

 om dokumentet og skibets navn.
Ved kvitteringer skal genparten omfatte  

 eventuelle fuldmagter og for pantebreves vedkommende eventuelle  

 mellemliggende uregistrerede transporter og udlægspåtegninger.
 Stk. 4.  Ved dokumenter angående brugsrettigheder over  

 skibe skal der kun leveres genparter af dokumentets bestemmelser om parterne,  

 hvilke skib dokumentet angår, tids- og opsigelsesvilkår, parternes  

 underskrift, dokumentets dato samt prioritetsstilling.
 Stk. 5.  Genparter af pantebreve og skadesløsbreve skal  

 affattes på de af handelsministeriet godkendte blanketter, i hvilke kun  

 gengives vedkommende dokuments individuelle indhold, medens der med hensyn  

 til dokumentets sædvanemæssige indhold henvises til dokumentblanketten.
 Stk. 6.  Genparter af bilbreve og skøder og andre  

 dokumenter affattes på særlige af handelsministeriet godkendte blanketter.
Stk. 7.  De leverede genparter skal være tydelige og  

 letlæselige og skal gengive teksten uden ufornødent mellemrum.
Ved  

 maskinskrevne dokumenter kan de første gennemslag anvendes som genparter.
Stk. 8.  Legitimationspapirer skal ikke registreres, men  

 skibsregistret påser, at de fornødne legitimationspapirer er forevist inden  

 et dokuments registrering eller udslettelse af registret.
På dokumentet og  

 genparterne skal anføres hvilke legitimationspapirer, der er forevist.
III.
Registreringens foretagelse.
§ 16.  Indlevering af dokumenter til registrering  

 finder sted i tiden fra kl. 10 til kl. 14 på de dage, skibsregistret er  

 åbent.
Dokumenter, der indleveres før indleveringstidens udløb, indføres  

 samme dag i dagbogen, medens dokumenter, der fremkommer efter  

 indleveringstidens udløb, indføres i dagbogen for den følgende søgnedag.  

 Dokumenter, der modtages efter indleveringstidens udløb fredag, indføres dog  

 først i dagbogen den påfølgende mandag.
§ 17.  Dagbogen skal føres med fortløbne numre  

 indenfor kalenderåret og skal for hver dag give en fortegnelse med løbenumre  

 over alle den pågældende dag indleverede dokumenter med angivelse af  

 dokumentets art og det skib, dokumentet vedrører, dokumentets eventuelle  

 beløb samt anmelderens navn og bopæl.
Dagbogen skal tillige indeholde en  

 anmærkningsrubrik.
Stk. 2.  Der gives det indførte dokument påtegning om  

 indførelsen med angivelse af dennes dato.
Dagbogen afsluttes hver dag ved  

 indleveringstidens slutning og underskrives af chefen for skibsregistret  

 eller dennes stedfortræder.
§ 18.  Opfylder et dokument ikke de i §§ 32-36 i  

 skibsregistreringsloven, jfr. nærværende bekendtgørelse §§ 11-15, fastsatte  

 betingelser, afvises det fra registrering og slettes af dagbogen.
Afvisning  

 kan også finde sted allerede ved dokumentets anmeldelse til dagbogen.
Der  

 gives snarest anmelderen meddelelse om afvisningen.
 Stk. 2.  Hvis manglen skønnes at kunne afhjælpes, kan  

 skibsregistret dog fastsætte en frist for afhjælpning af manglen eller  

 eventuelt give dokumentet anmærkning om manglen, jfr. § 37, stk. 3 og 5, i  

 skibsregistreringsloven.
Stk. 3.  Sættes der en frist for afhjælpning af mangler  

 ved et dokument eller de bevisligheder, der bør følge det, skal der ske  

 tilførsel til skibsregistret, der godtgør, at dokumentet er indført i  

 dagbogen.
Er manglen ikke afhjulpet inden den fastsatte dato, udslettes  

 tilførslen i skibsregistret, ligesom dokumentet udslettes af dagbogen.  

 Såfremt der skønnes at foreligge en overtrædelse af reglerne om  

 anmeldelsespligten, søges de fornødne forholdsregler til manglernes  

 afhjælpning fremtvunget, eventuelt ved rejsning af tiltale.
Stk. 4.  Når et dokument er registreret, gives der  

 påtegning herom på dokumentet og genparterne.
Er anmærkning meddelt et  

 dokument angående andre dokumenter, som dets indhold er stridende imod, gøres  

 der i skibsregisteret tilføjelse angående anmærkningen.
Stk. 5.  Hvis to modstridende rettigheder over samme  

 skib anmeldes samme dag, registreres hvert af dokumenterne med anmærkning om  

 det andet.
Er begge de anmeldte rettigheder adkomstdokumenter, sker der  

 tilførsel til skibsregistret som omhandlet i stk. 3, idet adkomsthaverne  

 samtidig opfordres til inden en i medfør af skibsregistreringslovens § 40,  

 stk. 2, jfr. § 37, stk. 3, fastsat frist ad rettens vej eller på anden måde  

 at ordne deres indbyrdes forhold.
Oversiddes fristen, udslettes tilførslerne  

 af skibsregistret, ligesom dokumenterne udslettes af dagbogen.
Stk. 6.  Når et dokument er blevet registreret eller  

 afvist, sendes det tilbage til anmelderen, til hvem også opfordringer til  

 afhjælpning af mangler sendes.
Såvidt muligt bør skibsregistret allerede ved  

 anmeldelsen mundtligt opfordre anmelderen til at søge manglen afhjulpet.
Stk. 7.  Gældende pantebreve skal tilbagesendes i  

 anbefalet brev eller på anden måde, hvorved beviset sikres.
Det samme gælder  

 de meddelelser, som i medfør af § 24, stk. 2, og § 29, stk. 1, i  

 skibsregistreringsloven skal tilsendes rettighedshavere i et skib.
§ 19.  I skibsregistret har hvert skib sit blad,  

 skibsbladet.
Bladene ordnes alfabetisk efter skibenes kendingsbogstaver.
I  

 tilknytning til skibsregistret føres et navnekartotek over de registrerede  

 skibe.
Bladene i skibsregistret, der foruden de i skibsregistreringslovens §  

 37, stk. 4, omhandlede 3 afdelinger skal indeholde rubrikker for beskrivelse  

 af skibet og for tilførsler vedrørende partrederiers bestyrende redere og  

 selskabers og foreningers bestyrelse, direktion og tegningsregel ved salg og  

 pantsætning af skibet, indrettes efter nærmere af handelsministeriet givne  

 forskrifter.
Stk. 2.  Når en rubrik i et skibsblad er udskrevet,  

 indsættes der bag skibsbladet et tillægsblad, idet der påføres hvert af de to  

 blade tydelig henvisning til det andet.
Er et skibsblad helt udskrevet, eller  

 er dets indhold blevet uoverskueligt, indsættes i dets sted et nyt blad,  

 medens det uskrevne blad henlægges i arkivet.
På det nye blad anføres kun de  

 endnu gældende registrerede rettigheder markeres ved deres løbenummer  

 indenfor den pågældende rubrik og en henvisning til det tidligere blad.
Stk. 3.  Når et skib udslettes af skibsregistret,  

 udtages skibsbladet efter at være blevet forsynet med påtegning om årsagen  

 til og datoen for udslettelsen af registret og indsættes i et særligt  

 register for udslettede skibe.
Efter ti års forløb kan bladene udtages af  

 dette register og henlægges i arkivet.
Stk. 4.  Et dokument indføres på skibsbladet ved en kort  

 angivelse af dets karakter, dets udsteder og den, til hvem det er udstedt,  

 datoen for indførelsen i dagbogen samt - for så vidt angår adkomstdokumenter  

 - datoen for registreringen.
Ved rettigheder, der er knyttet til en  

 betingelse eller en tidsfrist, anføres betingelsen eller tidsfristen.
Ved  

 brugskontrakter anføres tidsvilkår og ved panterettigheder pantesum,  

 prioritetsstilling og kreditors bopæl.
Ved pantebreve kan anføres rentefod og  

 afdragsvilkår.
 Stk. 5.  Ved udslettelse af en rettighed overstreges det  

 skibsbladet tilførte med rødt blæk, dog således at indholdet stadig er  

 læseligt.
Stk. 6.  I anmærkningsrubrikken til skibsbladets 1.  

 afdeling for adkomster gøres bemærkning, hvis adkomsten er betinget.
Her  

 noteres tillige alle dokumenter vedrørende konkurs og umyndiggørelse og  

 meddelelser fra foged- og skifteret om dødsboskifte, tvangsauktion og  

 lignende.
 Stk. 7.  I anmærkningsrubrikken til skibsbladets 2.  

 afdeling noteres - foruden anmærkninger - forandringer i eller udslettelse af  

 vedkommende dokument.
Stk. 8.  Skibsbygningsregistret, jfr.  

 skibsregistreringslovens § 4, stk. 1, føres på tilsvarende måde som  

 skibsregistret med de fornødne lempelser.
Bladene indsættes i munnerorden  

 efter værfternes byggenumre.
Hvis skibet efter færdiggørelsen skal optages i  

 skibsregistrert, overflyttes skibsbladet til dette.
§ 20.  En af de ved anmeldelsen af et dokument til  

 registrering leverede genparter anbringes efter registreringen i den for  

 vedkommende skib oprettede mappe, skibsmappen.
Mapperne, der opbevares i  

 særlige skabe i skibsregistrets brandsikrede rum, skal have påtegning om  

 skibenes kendingsbogstaver og anbringes efter alfabetisk efter disse.
Når et  

 ubetinget skøde er registreret, udtages genparten af det hidtil gældende  

 skøde af mappen og henlægges i arkivet.
Genparter af kvitterede dokumenter  

 henlægges i arkivet tilligemed genparter af kvitteringerne.
De henlagte  

 genparter af dokumenter med undtagelse af skøder kan tilintetgøres efter 5  

 års forløb.
Stk. 2.  Når et dokument vedrørende et skib, der har  

 hjemsted under et registreringsdistrikt udenfor København, er registreret,  

 sendes genpart af dokumentet forsynet med registreringspåtegning til  

 vedkommende distriktstoldkammer.
Genparterne af registrerede dokumenter  

 opbevares af distriktstoldkamrene i mapper, en for hvert i distriktet  

 hjemmehørende skib, distriktsmappen.
Stk. 3.  Ved første registrering af et skib med hjemsted  

 under et registreringsdistrikt udenfor København og når et skibs hjemsted  

 ændres til en havn under et sådant registreringsdistrikt, hvor det hidtil  

 ikke har været optaget, sender skibsregistret til vedkommende  

 distriktstoldkammer en distriktsmappe vedrørende skibet, forsynet med  

 fornødne genparter af de registrerede dokumenter.
På mappen anføres skibets  

 navn, hjemsted og kendingsbogstaver samt en fortegnelse over de dokumenter,  

 af hvilke genparter findes i mappen.
I mappen indsættes forrest et  

 oversigtsblad vedrørende skibets data.
Dokumentgenparterne indsættes i  

 følgende orden: Skøder, pantedokumenter, brugskontrakter og andre dokumenter.  

 Genparter vedrørende tillæg til dokumenter indsættes umiddelbart bag  

 genparten af vedkommende dokument.
Distriktsmapperne bør opbevares på  

 betryggende måde, adskilt fra kontorets øvrige arkivmateriale, på et for  

 publikum utilgængeligt sted, så vidt muligt i brandsikret rum.
Stk. 4.  Når et dokument er ophørt at være gældende  

 eller er udslettet af skibsregistret som kvitteret, anmodes  

 distriktstoldkamret om at udtage genparten af distriktsmappen.
De udtagne  

 genparter kan tilintetgøres.
Samtidig slettes dokumentet af fortegnelsen på  

 mappen.
Bliver et skib, der har hjemsted under et registreringsdistrikt  

 udenfor København, udslettet af skibsregistret, anmoder skibsregistret  

 vedkommende distriktstoldkammer om straks at udtage skibets distriktsmappe af  

 det særlige arkiv over disse mapper.
Mappen skal tilintetgøres.
Stk. 5.  Hvis et skib, der har haft hjemsted i en havn  

 under et registreringsdistrikt udenfor København, får hjemsted i en havn  

 under et andet registreringsdistrikt, indkaldes skibsregistret  

 distriktsmappen fra det hidtige registreringsdistrikt.
Har skibet ændret  

 hjemsted til en havn under et andet registreringsdistrikt udenfor København,  

 benyttes denne mappe forsynet med fornødne påtegninger og genparter af  

 dokumenter vedrørende de i forbindelse med hjemstedsændringen stedfundne  

 registreringer til fremsendelse til vedkommende distriktstoldkammer.
 § 21.  Det i skibsregistreringslovens § 13 omhandlede  

 rederiregister føres som kartotek.
 § 22.  Bliver i medfør af § 53 i  

 skibsregistreringsloven en af skibsregistret truffen afgørelse for  

 landsretten, indføres bemærkning herom i dagbogen og på skibsbaldet.
IV.
Registreringens offentlighed m.m.
§ 23.  Dagbogen, skibsregistret, rederiregistret og  

 skibsmapperne må ikke udlånes, men er offentligt tilgængelige under fornødent  

 tilsyn.
Det samme gælder distriktsmapperne.
Stk. 2.  Skibsregistret kan på begæring udstede  

 bekræftede udskrifter af skibsbladene eller de i skibsmapperne liggende  

 dokumentgenparter.
I udskrifter af skibsbladene anføres tilførsler til  

 skibsbladet angående anmeldte men endnu ikke registrerede dokumenter  

 vedrørende skibet.
 Stk. 3.  Henstår der efter et skibs udslettelse af  

 skibsregsitrerets rettigheder på skibsbladet, skal der gives udskrifter af  

 skibsbladet udtrykkelig bemærkning om, at disse rettigheder ikke er  

 bortfaldet, ligesom attester vedrørende udslettelsen ikke må udstedes, uden  

 at oplysning gives om disse rettigheders tilstedeværelse og indhold.
§ 24.  Ved begyndelsen og ved midten af hver måned  

 indrykkes i Statstidende kundgørelse om de i den forløbne halve måned  

 foretagne registreringer indeholdende oplysninger om de registrerede skibes  

 navn, hjemsted, kendingsbogstaver, type m.m. og ejerforhold, om ændringer i  

 de nævnte data og om udslettelse af skibe af skibsregistret.
Ved  

 offentliggørelse af ejerskifte, hvor adkomsten er betinget, gøres bemærkning  

 herom.
 Stk. 2.  Endvidere offentliggøres de registrerede  

 pantsætninger af skib eller skibspart med anførelse af skibets navn, hjemsted  

 og kendingsbogstaver, den pantsatte parts størrelse, debitors og panthavers  

 navne samt pantesummens størrelse.
B.
Nationalitetsbeviser, særregistrering m.v.
§ 25.  Når et skib er registreret, og de fornødne  

 oplysninger om skibets tonnage og drivkraft foreligger, udstedes der af  

 skibsregistret et nationalitetsbevis for skibet.
Beviset, der skal indeholde  

 angivelse af skibets kendingsmål, brutto- og nettoregistertonnage, type,  

 hjemsted, kendingsbogstaver, drivkraft, ejer og fører, udfærdiges på en af  

 handelsministeriet godkendt formular.
Beviset udleveres af skibsregistret  

 eller sendes til udlevering gennem et distriktstoldkammer eller en dansk  

 udenrigsrepræsentation.
Stk. 2.  Forinden et nationalitetsbevis udleveres, skal  

 det påses, at de skibet tildelte kendingsbogstaver på tydelig og uudslettelig måde er  

 påmærket skibet, enten indvendig i agterkanten af en luge, i maskincasingen  

 eller på andet iøjnefaldne sted indenfor skibets konstruktion, og at skibets navn og hjemsted er angivet på hækken, eller hvis dette ikke  

 kan lade sig gøre, på. passende sted så nær hækken som muligt.
Påmalingen  

 skal ske med latinske bogstaver i lys farve på mørk bund eller omvendt,  

 navnet ordentligvis over hjemstedet.
Består navnet af to eller flere ord,  

 skal der mellem hvert af ordene være en fri plads af mindst et bogstavs  

 bredde.
Bogstaverne skal være af en sådan størrelse og form, at de er let  

 læselige.
Højden skal være mindst 8 cm og stregens tykkelse mindst 1,2 cm.  

 For så vidt angår skibe af mindst 20 registertons brutto eller derover skal  

 navnet desuden i tilsvarende udførelse være anbragt på skibssiderne.
Skibe,  

 der anvendes til fiskeri og stenfiskeri og er forsynet med særlige  

 idendititetsmærker, er dog undtaget fra denne bestemmelse.
 Stk. 3.  Har skibet været forsynet med et midlertidigt  

 nationalitetsbevis, skal dette inddrages samtidig med, at det endelige  

 nationalitetsbevis udleveres.
§ 26.  Når et dansk skib er bygget eller indkøbt i  

 udlandet for dansk regning og overtages i udenlandsk havn, kan der af dansk  

 udenrigsrepræsentation udstedes et midlertidigt nationalitetsbevis for  

 skibet, der giver det ret til, uanset at det endnu ikke er indført i det  

 danske skibsregister, at sejle under dansk flag, indtil det ankommer til  

 dansk havn, dog længst i et af repræsentationen fastsat passende tidsrum, der  

 ikke kan overstige 1 år fra udstedelsesdatoen.
Under ganske særlige  

 omstændigheder kan skibsregistret forlænge gyldigheden af et midlertidigt  

 nationalitetsbevis udover 1 år fra udstedelsesdagen.
 Stk. 2.  Forinden udstedelsen af et midlertidigt  

 nationalitetsbevis skal repræsentationen kræve sig forelagt:
 Stk. 3.  Såfremt de under stk. 2 a)-c) nævnte  

 bevisligheder ikke kan fremlægges, eller repræsentationen måtte finde det  

 tvivlsomt, hvorvidt den foreliggende retshandel tilsigter en virkelig  

 ejendomsoverdragelse, må sagen, forinden midlertidigt nationalitetsbevis kan  

 udstedes, forelægges skibsregistret.
 Stk. 4.  Repræsentationen skal endvidere, forinden det  

 midlertidige nationalitetsbevis kan udstedes, skriftlig eller telegrafisk fra  

 skibsregistret indhente oplysning om hvilke kendingsbogstaver, der er tildelt  

 skibet, og om det navn, der ønskes tillagt skibet, kan godkendes.
 Stk. 5.  Repræsentationen kan af skibsregistret  

 bemyndiges til at udstede midlertidigt nationalitetsbevis, når skibet er  

 registreret, eller de for registrering fornødne bevisligheder foreligger i  

 skibsregistret.
 Stk. 6.  Det midlertidige nationalitetsbevis, der  

 udfærdiges på en af handelsministeriet godkendt formular, skal indeholde  

 oplysning om skibets type, navn, hjemsted, kendingsbogstaver, brutto- og  

 nettoregistertonnage (såvidt muligt på grundlag af foreliggende målebrev  

 eller foretaget måling), ejer og fører samt tidsrummet for bevisets  

 gyldighed.
Stk. 7.  Efter afbenyttelsen udleveres de ovenfor under  

 stk. 2 b) og c) nævnte bevisligheder til skibets ejer eller dennes  

 repræsentant med pålæg om snarest muligt at indlevere dem til skibsregistret  

 sammen med de øvrige fornødne registreringsbevisligheder.
Såsnart det  

 midlertidige nationalitetsbevis er udstedt, indsendes genpart heraf tillige  

 med bekræftede genparter af de ovennævnte bevisligheder ad sædvanlig  

 tjenstlig vej til skibsregistret.
§ 27.  Hvis skibsregistret efter en gennemgang af de  

 indkomne bevisligheder finder, at skibet må afvises fra registrering, eller  

 hvis rederiet ikke inden de af skibsregistret fastsatte frister fremskaffer  

 bevisligheder, som findes fornødne for skibets registrering, ophører det  

 midlertidige nationalitetsbevis at have gyldighed og skal inddrages af  

 skibsregistret.
Rederiet er på skibsregistrets begæring forpligtet til at  

 udlevere beviset.
 Stk. 2.  Når skibet er registreret, og de for udstedelse  

 af et endeligt nationalitetsbevis fornødne oplysninger om tonnage og  

 drivkraft er til stede, ombyttes det midlertidige nationalitetsbevis med et  

 endeligt.
Stk. 3.  Når et skib, der er forsynet med et af dansk  

 udenrigsrepræsentation udfærdiget midlertidigt nationalitetsbevis, ankommer  

 til dansk havn, skal vedkommende distriktstoldkammer inddrage beviset og  

 indsende det til skibsregistret.
Afsejling fra vedkommende havn må derefter  

 ikke finde sted, forinden skibet er blevet forsynet med endeligt  

 nationalitetsbevis eller med et af skibsregistret i medfør af § 32 udstedt  

 midlertidigt nationalitetsbevis.
§ 28.  Ethvert nationalitetsbevis skal indeholde  

 oplysning om førerens navn og arten af og datoen for udstedelsen af hans  

 sønæringsbevis.
Påtegning herom kan gives af skibsregistret, et  

 distriktstoldkammer eller en dansk udenrigsrepræsentation.
 Stk. 2.  Nationalitetsbeviset skal til enhver tid haves  

 om bord og forevises, såvel ved toldekspedition som når det ellers forlanges  

 af dansk myndighed.
 Stk. 3.  Tilføjelser til eller påtegninger på et  

 nationalitetsbevis må kun foretages af de i stk. 1 nævnte danske myndigheder.
§ 29.  Et nationalitetsbevis, der er blevet udskrevet  

 eller beskadiget, kan på begæring ombyttes med et nyt.
Ligeledes kan nyt  

 nationalitetsbevis udstedes, når det hidtidige ifølge erklæring fra rederiet  

 er bortkommet.
Erklæringen må indeholde en redegørelse for de nærmere  

 omstændigheder ved nationalitetsbevisets bortkomst, og rederiet må forpligte  

 sig til omgående at tilbagelevere beviset, hvis det skulle komme tilveje.
§ 30.  Sker der ændringer med hensyn til de forhold  

 vedrørende et skib, som ifølge § 25, stk. 1, skal være angivet i  

 nationalitetsbeviset, udsteder skibsregistret om fornødent et nyt bevis eller  

 indkalder det gældende nationalitetsbevis til berigtigelse.
Skibsregistret  

 kan dog, hvor særlige omstændigheder taler derfor, anmode et  

 distriktstoldkammer om at foretage enkelte, mindre væsentlige rettelser i et  

 nationalitetsbevis.
Rederiet er forpligtet til at aflevere beviset eller yde  

 al fornøden bistand til, at beviset kan blive indleveret.
Stk. 2.  Ombytning af nationalitetsbeviser anvendes  

 fortrinsvis, hvor der er spørgsmål om ændring af skibets navn eller andre  

 væsentlige angivelser angående skibet, hvis det hidtige nationalitetsbevis  

 som følge af rettelsen vil blive uoverskueligt, eller hvis det, f.eks. som  

 følge af skibets fart på udlandet, er uhensigtsmæssigt at kræve det hidtidige  

 nationalitetsbevis indsendt til berigtigelse.
I sidstnævnte tilfælde kan  

 skibsregistret i stedet, når det har bragt i erfaring, at skibet vil ankomme  

 til en nærmere angivet havn, hvor dansk udenrigsrepræsentation findes,  

 instruere denne om at foretage de fornødne ændringer i skibets  

 nationalitetsbevis.
Rederiet og føreren er forpligtet til at yde fornøden  

 bistand til, at berigtigelsen af nationalitetsbeviset finder sted.
§ 31.  Når et skib udslettes af skibsregistret, skal  

 dets nationalitetsbevis indsendes til skibsregistret eller skriftlig  

 redegørelse afleveres om årsagen til, at dette ikke kan ske.
Er skibet  

 udslettet af skibsregistret som solgt til udenlandsk køber, eller hvis ejeren  

 ikke længere opfylder de i sølovens § 1 fastsatte nationalitetsbetingelser,  

 skal de påmærkede kendingsbogstaver, der viser skibets tilhørsforhold som  

 dansk, udslettes, og henvendelse rettes til dansk told- eller  

 skibstilsynsmyndighed eller dansk udenrigsrepræsentation med henblik på, at  

 udslettelsen kan blive konstateret og indberettet til skibsregistret.
 § 32.  Midlertidigt nationalitetsbevis kan af  

 skibsregistret udfærdiges i følgende tilfælde:
 Under ganske særlige omstændigheder kan skibsregistret for det enkelte  

 tilfælde anmode et distriktstoldkammer om på dettes vegne at udfærdige et  

 midlertidigt nationalitetsbevis som anført under a) og b).
 Stk. 2.  Distriktstoldkamrene kan udstede midlertidigt  

 nationalitetsbevis for:
 § 33.  Ved siden af det almindelige skibsregister  

 fører skibsregistret særregistre over registrerede skibe, der anvendes til  

 fiskeri som erhverv, og som derfor skal være forsynet med fiskericertifikat,  

 og over registrerede skibe, der i erhvervsøjemed anvendes til at borttage  

 sten og fyld fra søterritoriet, og som derfor skal være forsynet med  

 stenfiskericertifikat.
Stk. 2.  Der vil intet være til hinder for, at et skib  

 forsynes såvel med fiskericertifikat som med stenfiskerricertifikat.
Dog kan  

 fiskerfartøjer, der anvendes til fiskeri i Nordsøen, samt ved Færøerne og  

 Island udenfor søterritoriet, jfr. anordningerne nr. 26 af 29. marts 1884 og  

 nr. 29 af 27. februar 1903, ikke tillige forsynes med stenfiskericertifikat.
§ 34.  Andragende om udstedelse af fiskericertifikat  

 indsendes til vedkommende distriktstoldkammer - for Københavnsområdet til  

 skibsregistret - sammen med registreringsanmeldelsen eller, hvis skibet  

 allerede er registreret, bilagt skibets nationalitetsbevis.
Andragendet skal  

 indeholde en erklæring om, at skibet agtes anvendt til erhvervsmæssigt  

 fiskeri.
 Stk. 2.  Vedkommende distriktstoldkammer - for  

 Københavnsområdet skibsregistret - tildeler skibet et havnekendingsnummer,  

 der består af et eller flere bogstaver efterfulgt af et tal.
Hjemsted indenfor nedennævnte område: Bogstaver Ålborg distriktstoldkammers distrikt A Århus og Herning distriktstoldkamres distrikter AS Esbjerg distriktstoldkammers distrikt E Frederikshavn distriktstoldkammers distrikt med undtagelse af Skagen og Hirtshals FN Grønland GR Helsingør distriktstoldkammers distrikt H Hirtshals HG Haderslev distriktstoldkammers distrikt HV Københavns tolddistrikt K Kalundborg distriktstoldkammers distrikt KA Køge distriktstoldkammers distrikt KE Korsør distriktstoldkammers distrikt KR Holstebro og Skive distriktstoldkamres distrikter L Næstved distriktstoldkammers distrikt ND Nykøbing F. distriktstoldkammers distrikt NF Odense distriktstoldkammers distrikt O Rønne distriktstoldkammers distrikt R Randers distriktstoldkammers distrikt RS Skagen S Svendborg distriktstoldkammers distrikt SG Sønderborg distriktstoldkammers distrikt SØ Thisted distriktstoldkammers distrikt T Vejle, Horsens, Fredericia og Kolding distriktstoldkamres distrikter VE Indenfor hvert bogstav gives fortløbende numre under hensyntagen tillige  

 til de numre, der måtte være tildelt fartøjer, som er opført i  

 fartøjsfortegnelsens afdeling III, jfr. § 51.
 Stk. 3.  Om havnekendingsnumre til skibe hjemmehørende i  

 Grønland henvises til bekendtgørelse nr. 55 af 15. marts 1961 om registrering  

 af skibe hjemmehørende i Grønland.
§ 35.  Havnekendingsnummeret påmales iøjnefaldende og  

 tydeligt begge sider af boven, så vidt pladsen tillader det 8 aô 10 cm  

 under rælingen, med hvid oliefarve på sort grund.
De enkelte bogstaver og tal  

 skal være mindst 45 cm høje og stregens tykkelse mindst 6 cm.
For  

 registrerede skibe på indtil 15 register-tons brutto gælder dog med  

 henvisning til størrelsen af bogstaver og tal de i § 51, stk. 4, for  

 fiskerifartøjer af 2. klasse fastsatte regler.
Ligeledes påmales  

 havnekendingsnummeret i oliefarve begge sider af skibets storsejl umiddelbart  

 over det sidste reb, således at det tydeligt kan ses.
Nummeret males på hvide  

 sejl med sort farve, på sorte sejl med hvid farve og på sejl af mellemfarve  

 efter registreringsmyndighedernes nærmere bestemmelse med sort eller hvid  

 farve.
Havnekendingsnummeret på sejlene skal være en trediedel større end på  

 boven malede.
På fiskerifartøjer med egentlig skorsten, der ikke er forsynet  

 med et registreret skorstensmærke, skal hanvekendingsnummeret påmales begge  

 sider af denne.
Havnekendingsnummeret på skorstenen skal være af samme  

 dimension som foreskrevet for nummeret på boven.
 Stk. 2.  Fiskefartøjer, hvis ejere ifølge anordning nr.  

 324 af 9. december 1959 er berettiget til at udøve fiskeri i Flensborg  

 Inderfjord, jfr. nævnte anordnings § 1, skal, såfremt de benyttes til fiskeri  

 i det nævnte område, foruden det almindelige havnekendingsnummer føre det  

 særlige mærke »F.F.« i samme størrelse som havnekendingsnummeret.  

 Mærket skal males bagved havnekendingsnummeret såvel på fartøjets bov som i  

 storsejlet.
 Stk. 3.  Distriktstoldkamret indsender sagen med  

 påtegning om det tildelte havnekendingsnummer til skibsregistret, som  

 udsteder fiskericertifikat.
Stk. 4.  certifikatet gives som påtegning på  

 nationalitetsbeviset.
Påtegningen skal være sålydende:
 »Dette nationalitetsbevis tjener tillige som fiskericertifikat for  

 fiskeri indenfor det i skibets fartscertifikat til enhver tid fastsatte  

 fartsområde.
 Skibets havnekendingsnummer er:
Skibsregistret, den underskrift«.
 For de i stk. 2 omhandlede skibe, der benyttes til fiskeri i Flensborg  

 Inderfjord, anføres desuden i fiskericertifikatet betegnelsen  

 »F.F.« efter havnekendingsnummeret.
 § 36.  Andragende om udstedelse af  

 stenfiskericertifikat indsendes til skibsregistret samtidig med  

 registreringsanmeldelsen eller, hvis skibet allerede er registreret, ledsaget  

 af skibets nationalitetsbevis.
Stk. 2.  Det tildeles skibet et stenfiskernummer, som  

 består af bogstaverne: »St.F.« efterfulgt af et tal.
Ved tildeling  

 af numrene tages tillige hensyn til de numre, der måtte være tildelt  

 fartøjer, som er opført i fartøjsfortegnelsens afdeling IV, jfr. § 52.
 Stk. 3.  Det tildelte stenfiskerinummer skal males på  

 begge sider af skibets bov med mindst 25 cm høje skrifttegn, hvide på sort  

 bund eller omvendt.
Stk. 4.  certifikatet, der udstedes af skibsregistret,  

 gives som påtegning på nationalitetsbeviset.
Påtegningen skal være sålydende:
 »Det nationalitetsbevis tjener tillige som stenfiskericertifikat for  

 stenfiskeri indenfor det i skibets fartscertifikat til enhver tid fastsatte  

 fartsområde.
 Skibets stenfiskerinummer er:
St.
F.
Skibsregistret, den underskrift ».
 § 37.  Den i §§ 25, 35 og 36 påbudte mærkning af skibe  

 med navn, hjemsted, havnekendingsnumre og stenfiskerinumre samt ændringer  

 heri foretages snarest muligt efter registreringen, uanset om skibet ikke går  

 i fart, og skal senest inden 30 dage efter denne forevises for myndighederne.
§ 38.  Det pååhviler distriktstoldkamrene samt statens  

 skibstilsyn at føre tilsyn med, at navn og hjemsted samt de tildelte  

 havnekendings- og stenfiskerinumre er forskriftsmæssigt påmalet og  

 vedligeholdes tilbørligt, og at indberette til skibsregistret, såfremt  

 påtalte mangler ikke afhjælpes.
Inden samme frist skal forskriftsmæssig  

 attest om påmærkning på forlangende indsendes til skibsregistret.
§ 39.  Det påhviler skibets ejer at påse, at den  

 nævnte påmærkning vedligeholdes forsvarligt, og at den ikke udslettes,  

 forandres, ukendeliggøres eller skjules.
Heller ikke må skibene have påmalet  

 andre navne eller numre end dem, hvorunder de er registreret.
C.
Registrering i fartøjsfortegnelsen.
 § 40.  Ved skibsregistret for Københavns tolddistrikt  

 samt ved hvert af distriktstoldkamrene føres det i det i § 41 angivne omfang  

 en fortegnelse, fartøjsfortegnelsen, i hvilken skal optages i de vedkommende  

 distrikt hjemmehørende skibe, der måles til en mindre registertonnage end 20  

 tons brutto, samt pramme, lægtere, uddybningsmaskiner, flydekraner og  

 lignende, alt for så vidt de pågældende skibe ikke er anmeldt til optagelse i  

 eller er registreret i skibsregistret.
Stk. 2.  Afgørelser truffet af distriktstoldkamrene  

 vedrørende førelse af fartøjsfortegnelsen kan indbringes for skibsregistret  

 inden for en frist af 14 dage fra den dag, da afgørelsen er meddelt  

 vedkommende.
Skibsregistrets afgørelse kan indbringes for vedkommende  

 landsret efter de i skibsregistreringslovens § 53 fastsatte regler.
 § 41.  fartøjsfortegnelsen føres i følgende  

 afdelinger:
I.
Passagerfartøjsfortegnelsen.
 I denne optages skibe, som i henhold til skibstilsynslovgivningen skal  

 være forsynet med fartscertifikat som passagerfartøj.
II.
Lastfartøjsfortegnelsen.
 I denne optages skibe, der er forsynet med helt gennemgående dæk eller  

 måles til 4 tons brutto eller derover, når de anvendes erhvervsmæssigt til  

 transport af gods eller på anden måde, der må ligestilles dermed - alt for så  

 vidt de ikke skal optages i nogen af de andre afdelinger.
III.
Fiskerfartøjsfortegnelsen.
 I denne optages skibe, der anvendes til fiskeri som erhverv og har en  

 længde af 6 m eller derover, regnet fra forkant af forstævn til agterkant af  

 agterstævn, samt endvidere skibe under denne længde, for så vidt de benyttes  

 til fiskeri som erhverv i de særlige farvande, som omhandles i anordningerne  

 nr. 26 af 29. marts 1884, nr. 29 af 27. februar 1903, nr. 230 af 29. juni  

 1933 og nr. 324 af 9. december 1959.
IV.
Stenfiskerifartøjsfortegnelsen.
 I denne optages alle skibe, der i erhvervsøjemed anvendes til at borttage  

 sten og fyld fra søterritoriet.
V.
Pramfortegnelsen.
 I denne optages pramme, lægtere, uddybningsmaskiner, flydekraner og  

 lignende, der er forsynet med helt gennemgående dæk eller måles til 4 tons  

 brutto eller derover.
§ 42.  Intet skib må findes optaget i mere end en af  

 fartøjsfortegnelsens afdelinger.
Er der tvivl om, i hvilken af fornævnte  

 afdelinger optagelse bør finde sted, afgøres spørgsmålet af skibsregistret,  

 eventuelt after indhentet erklæring fra Direktoratet for Statens Skibstilsyn.
Stk. 2.  Optagelse i afdeling III skal dog ikke være til  

 hinder for, at skibet efter omstændighederne tillige forsynes med  

 stenfiskericertifikat, ligesom optagelse i afdeling IV ej heller er til  

 hinder for, at et skib efter omstændighederne også erholder  

 fiskericertifikat.
Fiskerfartøjer, der anvendes til fiskeri i Nordsøen samt  

 ved Færøerne og Island uden for søterritoriet, jfr. anordningerne nr. 26 af  

 29. marts 1884 og nr. 29 af 27. februar 1903, kan dog ikke tillige forsynes  

 med stenfiskericertifikat.
Stk. 3.  Såfremt et skib opfylder betingelserne for at  

 kunne optages såvel i afdeling III som i afdeling IV, optages det i den  

 afdeling, der svarer til den brug, som væsentligst gøres af det.
Agtes skibet  

 anvendt til fiskeri i de særlige farvande, som omhandles i de i § 41 under  

 III nævnte anordninger, optages det dog altid i afdeling III.
§ 43.  For at et skib kan optages i  

 fartøjsfortegnelsen skal det, for så vidt ejeren ikke allerede er optaget i  

 fortegnelsen som ejer af et dansk skib, godtgøres, at de i sølovens § 1  

 fastsatte nationalitetsbetingelser er opfyldt.
Dette kan ske, ved at ejeren  

 eller ejerne, for foreningers og selskabers vedkommende bestyrelsens  

 medlemmer, ved henvendelse til skibsregistret eller et distriktstoldkammer  

 efter at have legitimeret sig, på tro og love underskriver en på særlig  

 blanket affattet nationalitetserklæring.
For så vidt ejeren ikke giver  

 personligt møde i skibsregistret eller på et distriktstoldkammer, skal  

 underskriftens ægthed bekræftes af notarius publicus, en advokat eller to  

 vitterlighedsvidner.
Er attestationen afgivet af vitterlighedsvidner, skal  

 underskriverens dåbsattest eller pas vedlægges.
 Stk. 2.  Opstår der tvivl om, hvorvidt en ejer eller et  

 bestyrelsesmedlem opfylder nationalitetsbetingelserne, kan bevis for, at  

 disse betingelser er opfyldt, kræves fremlagt.
§ 44.  Skibe, der optages i fartøjsfortegnelsen, skal  

 have hjemsted i den havn, ved hvilken ejeren bor eller har hjemsted, eller  

 som er nærmest bopælen eller hjemstedet, og registrering skal finde sted ved  

 det registreringsdistrikt, inden for hvis område havnen er beliggende.
For  

 partsrederiers vedkommende er den bestyrende reders hjemsted afgørende for  

 skibets hjemsted.
Er ejeren ikke bosat her i riget, er den af ham angivne  

 fuldmægtigs hjemsted afgørende for skibets hjemsted.
 Stk. 2.  Fiskerfartøjer af 3. klasse (jfr. § 51) kan  

 dog, for så vidt der ikke findes havn i nærheden af ejerens bopæl, have  

 hjemsted det sted (fiskerleje, landsby) på kysten, hvor han har bopæl.
 Stk. 3.  Skibsregistret kan, hvor særlige omstændigheder  

 taler derfor, f.eks. i tilfælde af, at et skib dokumenteres at skulle have et  

 specielt begrænset anvendelsesområde, gøre undtagelse fra ovenstående regler  

 om hjemsted, selv om dette eventuelt måtte medføre, at skibet vil være at  

 registrere ved et andet registreringsdistrikt, end ovenstående regler måtte  

 føre til.
§ 45.  Enhver ejer af et skib, der skal optages i  

 fartøjsfortegnelsen, er pligtig at anmelde dette inden 30 dage fra  

 erhvervelsen.
Anmelderen, der tillige indeholder erklæring på tro og love,  

 om, hvorvidt ejeren opfyklder de i § 43 nævnte nationalitetsbetingelser,  

 udfyldes og underskrives på et distriktstoldkammer, i København i  

 skibsregistret.
Er anmelderen ikke indgivet til det distriktstoldkammer, i  

 hvis distrikt skibet skal være hjemmehørende, videresendes den dertil.  

 Anmeldelsen skal underskrives af ejeren, hvis skibet tilhører et partsrederi  

 af partrederne og den bestyrende reder, hvis det tilhører et interessantskab  

 eller kommanditselskab af de ansvarlige deltagere, og hvis det tilhører et  

 aktieselskab, andet selskab eller forening, af bestyrelsens eller ledelsens  

 medlemmer.
Er ejeren allerede optaget i fartøjsfortegnelsen som ejer af et  

 skib, og dette er angivet i anmeldelsen, kræves der ikke yderligere  

 dokumentation for opfyldelse af nationalitetsbetingelserne.
 Stk. 2.  Er enkelte af de personer, som skal undrskrive  

 anmeldelsen, midlertidigt forhindret i at underskrive, skal de øvrige  

 underskrivere erklære sig om, hvorvidt de fraværende opfylder de omhandlede  

 betingelser.
 Stk. 3.  Blanketter til anmeldelse fås i skibsregistret  

 samt på et distriktstoldkammer, der, såfremt det begæres, skal være  

 behjælpelig med udfyldelsen af anmeldelsesblanketterne.
§ 46.  Samtidig med indgivelsen af anmeldelse skal det  

 godtgøres, at anmelderen er ejer af skibet.
Ejendomsretten kan godtgøres på  

 følgende måder:
§ 47.  Efter at distriktstoldkamret har sikret sig. at  

 anmeldelsen er i orden, undersøges det, om skibet har været underkastet  

 måling.
I benægtende fald foranlediger distriktstoldkamret måling iværksat  

 ved henvendelse til statens skibstilsyn.
Når skibets mål foreligger, optages  

 det i fartøjsfortegnelsen i den afdeling, til hvilken det efter  

 bestemmelserne i § 41 vil være at henføre.
§ 48.  Når skibet er optaget i fartøjsfortegnelsen,  

 udsteder vedkommende distriktstoldkammer - for Københavnsområdet,  

 skibsregistret - et nationalitetsbevis, der giver ret til at sejle under  

 dansk flag.
Nationalitetsbeviset skal altid haves om bord og forevises såvel  

 ved toldekspedition som når det ellers forlanges af dansk myndighed.  

 Nationalitetsbeviset udfærdiges på en af handelsministeriet godkendt  

 formular.
Stk. 2.  Nationalitetsbeviset må ikke udleveres,  

 forinden det af et distriktstoldkammer er påset, at skibets navn og hjemsted  

 er blevet påmalet hækken, eller hvis dette ikke kan lade sig gøre, på  

 passende sted så nær hækken som muligt.
Påmalingen skal ske med tydelig  

 skrift med latinske bogstaver i lys farve på mørk bund eller omvendt.
Består  

 navnet af to eller flere ord, skal der mellem hvert af ordene være en fri  

 plads af mindst et bogstavs bredde.
Bogstavernes højde skal være mindst 8 cm  

 og stregens tykkelse mindst 1,2 cm.
 Stk. 3.  Såfremt skibet tillige skal forsynes med  

 havnekendings- eller stenfiskerinummer, skal dette ligeledes være påmalet,  

 forinden udlevering af nationalitetsbeviset finder sted.
§ 49.  Et skib optages i fartøjsfortegnelsens afdeling  

 I (passagerfartøjsfortegnelsen), når der ifølge meddelelse fra statens  

 skibstilsyn er tildelt det kontrolnummer som passagerfartøj.
Kontrolnummeret  

 består af bogstavet »P«, efterfulgt af et tal.
Denne betegnelse  

 indføres på skibets kort i fartøjsfortegnelsen som kendingsbetegnelse og  

 anføres i korrespondance ved siden af skibets navn og hjemsted.
 Stk. 2.  Statens skibstilsyn påser påmaling af  

 kontrolnumrene.
 § 50.  Der tildeles ethvert skib, som optages i  

 fartøjsfortegnelsens afdeling II (lastfartøjsfortegnelsen), en særlig  

 journalbetegnelse, bestående af ordet »Last« efterfulgt af et tal.  

 Skibsregistret tildeler hvert registreringsdistrikt et passende antal numre.  

 Kendingsbetegnelsen indføres på skibets kort i fartøjsfortegnelsen og anføres  

 i korrespondance ved siden af skibets navn og hjemsted.
§ 51.  Distriktstoldkamrene - for Københavnsområdet,  

 skibsregistret - tildeler de under deres område henhørende skibe, som optages  

 i fartøjsfortegnelsen afdeling III (fiskerfartøjsfortegnelsen),  

 havnekendingsnumre, der består af et eller to bogstaver, efterfulgt af et  

 tal.
Inden for hvert bogstav gives fortløbende numre under hensyntagen til de  

 numre, der måtte være tildelt registrede skibe, jfr. § 34.
 Stk. 2.  havnekendingsnummeret indføres som  

 kendingsbetegnelse på skibets kort i fartøjsfortegneklsen og anføres i  

 korrespondance ved siden af skibets navn og hjemsted.
 Stk. 3.  Med hensyn til påmaling af havnekendingsnummer  

 inddeles fiskerfartøjerne i 3 klasser:
 1. klasse: fartøjer på 15 register-tons brutto og  

 derover.
 2. klasse: fartøjer på 5 register-tons brutto og  

 derover indtil 15 register-tons brutto.
 3. klasse: Fartøjer under 5 register-tons brutto.
 Stk. 4.  Størrelse af hvert bogstav eller tal i  

 habvnekendingsnummeret skal være følgende grunde:
1. klasse: Højden 45 cm.
Stregens tykkelse 6 cm.
2. klasse: Højden 25 cm.
Stregens tykkelse 4 cm.
3. klasse: Højden 10 cm.
Stregens tykkelse 1,2 cm.
Stk. 5.  Havnekendingsnummeret påmales iøjnefaldende og  

 tydeligt ved begge sider af boven, så vidt pladsen tillader det, 8 aô  

 10 cm under rælingen, med hvid oliefarve på sort grund.
På fartøjer af 2.  

 klasse, som er klinkbygget, medtages så mange sidebord, at mærket kan få den  

 reglementerede størrelse; dog tillades et undermål af højst 3 cm, hvis mærket  

 kan få plads på to bords bredde.
På fartøjer af 3. klasse, som er  

 klinkbygget, retter mærkernes højde sig efter sidebordets bredde.
Ligeledes  

 påmales havnekendingsnummeret i oliefarve begge sider af fartøjets storsejl i  

 overensstemmelse med de i § 35 fastsatte regler.
Havnekendingsnummeret på  

 sejlene skal være en tredjedel større end det, der er påmalet boven.
Angående  

 særlig påmærkning af fiskefartøjer, der benyttes til fiskeri i Flensborg  

 Inderfjord, finder de i § 35 fastsatte bestemmelser tilsvarende anvendelse.
 Stk. 6.  Efter at det tildelte havnekendingsnummer er  

 konstateret påmalet forskriftsmæssigt - i hvilken henseende statens  

 skibstilsyn bistår skibsregistret - forsynes nationalitetsbeviset med en  

 sålydende påtegning.
 »Dette nationalitetsbevis tjener tillige som fiskericertifikat for  

 fiskeri indenfor det i fartøjets tilsynsbog angivne fartsområde.
 Fartøjets havnekendingsnummer er:
Skibsregistret, fartøjsfortegnelsen for  

 Københavnsområdet/Distriktstoldkamret i , den For fartøjer, der benyttes til fiskeri i Flensborg Inderfjord, anføres  

 desuden i fiskericertifikatet betegnelsen »F.F.« efter  

 havnekendingsnummeret.
§ 52.  Der tildeles ethvert skib, som optages i  

 fartøjsfortegnelsens afdeling IV, (stenfiskerifartøjsfortegnelsen) et særligt  

 stenfiskerinummer, bestående af bogstaverne: »St.F.« efterfulgt af  

 et tal.
Numrene tildeles af skibsregistret under hensyntagen tillige til de  

 numre, der måtte være tildelt registrerede skibe, jfr. § 36.  

 Stenfiskerinummeret indføres som kendingsbetegnelse på skibets kort i  

 fartøjsfortegnelsen og anføres i korrespondance ved siden af skibets navn og  

 bhjemsted.
 Stk. 2.  Det tildelte stenfiskerinummer skal males på  

 begge sider af skibets bov med mindst 25 cm høje skrifttegn, hvide på sort  

 bund eller omvendt.
 Stk. 3.  Efter at det skibet tildelte stenfiskerinummer  

 er konstateret at være påmalet forskriftsmæssigt - i hvilken henseende  

 statens skibstilsyn bistår skibsregistret - forsynes nationalitetsbeviset med  

 en sålydende påtegning:
 »Dette nationalitetsbevis tjener tillige som stenfiskericertifikat  

 for stenfiskeri indenfor det i fartøjets tilsynsbog nævnte fartsområde.
Fartøjets stenfiskerinummer er: St.
F. ...
Skibsregistret, fartøjsfortegnelsen for Københavns  

 området/Distriktstoldkamret i , den § 53.  Der tildeles hvert skib, som optages i  

 fartøjsfortegnelsens afdeling V, (pramfortegnelsen) en særlig  

 journalfortegnelse, bestående af ordet »Pram« efterfulgt af et tal.  

 Skibsregistret tildeler hvert registreringsdistrikt et passende antal numre.  

 Kendingsbetegnelsen indføres på skibets kort i fartøjsfortegnelsen og anføres  

 i korrespondance ved siden af skibets navn og hjemsted.
 § 54.  Bestemmelserne i §§ 37, 38 og 39 finder  

 tilsvarende anvendelse på fartøjer i fartøjsfortegnelsen.
§ 55.  Sker der ændring i noget af de forhold, hvorom  

 anmeldelse er sket til fartøjsfortegnelsen, skal anmeldelse herom ske  

 hurtigst muligt.
Anmeldelse om ejerskifte skal ske inden 30 dage efter, at  

 ejerskifte har fundet sted, og anmeldelsespligten påhviler både køber og  

 sælger.
 Stk. 2.  Anmeldelsen sker i øvrigt under iagttagelse af  

 reglerne i §§ 43-46.
Stk. 3.  har et skib skiftet navn, skal nyt  

 nationalitetsbevis udstedes.
I øvrigt kan ændringer vedrørende de i  

 nationalitetsbeviset givne oplysninger påføres dette som en påtegning.
 § 56.  Medfører den anmeldte ændring, at skibet ikke  

 længere hører hjemme i den afdeling af fortegnelsen, hvori det hidtil har  

 været optaget, overføres det til den afdeling, hvori det nu hører hjemme.  

 Slettes fartøjet af afdeling III og IV, overstreges påtegningen på  

 nationalitetsbeviset om fartøjets benyttelse som fiskerfartøj eller  

 stenfiskerifartøj, ligesom det dertil svarende havnekendings- eller  

 stenfiskerinummer skal udslettes.
 § 57.  Medfører en hjemstedsforandring, at skibet  

 fremtidig bliver hjemmehørende under andet registreringsdistrikt, skal  

 anmeldelse om ændringen indsendes til det hidtidige hjemsteds  

 distriktstoldkammer, som sletter skibet af fortegnelsen og sender sagen  

 vedrørende skibet til det nye hjemsteds distriktstoldkammer med henblik på  

 optagelse i den der førte fartøjsfortegnelse.
 § 58.  Et skib slettes af fartøjsfortegnelsen, såfremt  

 ejeren mister retten til at lade skibet sejle under dansk flag, jfr. § 43,  

 såfremt det ophugges, forliser, kondemneres eller sælges til udenlandsk  

 køber, når det ike længere opfylder betingelserne for at være optaget i  

 fartøjsfortegnelsen, eller når det ifølge meddelelse fra skibsregistret er  

 blevet optaget i skibsregistret.
 STk. 2.  Det påhviler ejeren at gøre anmeldelse, så  

 snart et af de nævnte forhold indtræder.
 Stk. 3.  Når et fartøj slettes af fortegnelsen, skal det  

 udstedte nationalitetsbevis indsendes til umyndiggørelse, og meddelelse om  

 udslettelsen tilstilles Direktoratet for Statens Skibstilsyn.
§ 59.  Fartøjsfortegnelserne føres som kartoteker.  

 Indenfor de enkelte afdelinger af fartøjsfortegnelsen ordnes kortene efter  

 skibenes navn, dog at kortene i afdeling I, III og IV kan ordnes efter  

 henholdsvis kontrolnumre, havnekendingsnumre og stenfiskerinumre.
I  

 sidstnævnte tilfælde må der som supplement til fortegnelsen føres navnelister  

 eller navnekartoteker over de i nævnte 3 afdelinger optagne skibe, henvisende  

 for hvert skib til henholdsvis dets kontrolnummer, hevnekendingsnummer eller  

 stenfiskerinummer.
Er omvendt kortene i afdeling I, III og IV ordnet efter  

 skibenes navne, må der på tilsvarende måde føres supplerende lister eller  

 kartoteker, ordnet efter skibenes komtrolnumre, havnekendings- eller  

 stenfiskerinumre.
 Stk. 2.  Opfylder et skib betingelserne for at kunne  

 optages såvel i afdeling III som afdeling IV, anbringes der i den Afdeling,  

 hvori skibet ikke optages, henvisningskort til kortet i den afdeling, hvori  

 anbringelse finder sted.
 Stk. 3.  Overføres et skib fra en afdeling til en anden,  

 udfyldes et nyt kartotekskort med henvisning til det hidtidige kort, der  

 gives påtegning om overførelsen og overflyttes til et særligt kartotek over  

 udgåede skibe.
 Stk. 4.  Slettes et skib af fortegnelsen, gives der  

 kartotekskortet påtegning herom, hvorefter det overføres til det fornævnte  

 særlige kartotek, dog i selvstændig afdeling af dette.
§ 60 .  Når et nationalitetsbevis er gået tabt, kan  

 der på derom af ejeren fremsat begæring udstedes et nyt bevis.
Såfremt det  

 bortkomne nationalitetsbevis senere måtte komme til veje, vil det uopholdelig  

 være at indsende til ugyldiggørelse.
 § 61.  Skibe, der ikke er forsynet med  

 nationalitetsbevis, må ikke gå i fart uden at være forsynet med et af  

 skibsregistret udstedt midlertidigt nationalitetsbevis, jfr. § 32.  

 Midlertidigt nationalitetsbevis kan dog udstedes af distriktstoldkamrene i  

 det i § 32, stk. 2, omhandlede omfang.
D.
Overgangs- og ikrafttrædelsesbestemmelser.
 § 62.  Skibe, der før denne bekendtgørelses  

 ikrafttræden har fået tildelt havnekendingsnumre eller stenfiskerinumre i  

 henhold til tidligere gældende forskrifter, kan uanset bestemmelserne i §§  

 34, 36, 51 og 52 beholde de allerede tildelte numre, indtil de skifter ejer  

 eller hjemsted til havn med andet havnekendingsnummer.
 § 63.  Bekendtgørelsen træder i kraft den 1. januar  

 1973.
 Stk. 2.  Bekendtgørelserne nr. 311 af 17. december 1957  

 om skibsregistrering og nr. 288 af 11. december 1957 om  

 skibsregistreringsdistrikter. m.v. ophæves.
 Handelsministeriet, den 22. december  

 1972.
Erling Jensen. / E.
Lysgaard.
