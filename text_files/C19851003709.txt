Konstruktiv brandsikring Fortolkning af reglerne 27, 44 og 58 i kapitel II-2 i SOLAS 74/81 På det 51. møde i IMO's søsikkerhedskomite (MSC) vedtoges bl.a.  

 nedenstående fortolkning af bestemmelserne om brandsikring i reglerne 27, 44  

 og 58 i kapitel II-2 i SOLAS 74/81:
 »Hvor der i tabellerne i nævnte regler forekommer en stjerne (*),  

 skal dækket være udført af stål eller andet ækvivalent materiale, men det er  

 ikke krævet, at materialet opfylder kravene til klasse »A«  

 standard.
Hvor et sådant dæk, dog undtagen et åbent dæk, gennembrydes af elektriske  

 kabler, rør og ventilationskanaler, skal sådanne gennemføringer udføres så  

 tæt, at de hindrer gennemtrængning af røg og ild.' De nævnte regler danner grundlag for de danske bestemmelser om  

 brandsikring i kapitel II-2 i hhv.
Skibstilsynets meddelelser B (reglerne 27,  

 44 og 58), Skibstilsynets meddelelser C (reglerne 24 og 42) og Skibstilsynets  

 meddelelser D (regel 26).
I de danske regelværker er der allerede stillet krav om materialet som  

 anført.
Derimod er der ikke stillet krav til tætheden ved gennemføringer, men  

 den her angivne fortolkning vil blive anvendt ved fremtidige godkendelser.
