Landsskatteretskendelse vedr.
Fradrag for udgift til  

 minirensningsanlæg Klagen skyldes, at fradrag for udgift til  

 minirenseanlæg - til aftagning og rensning af spildevand fra aftægtsbolig -  

 ikke er godkendt.
Landsskatterettens afgørelse Skatteankenævnet har ikke  

 godkendt fradrag for udgift til minirenseanlæg.
 Klageren har selvangivet  

 fradrag med 55.125 kr.
 Landsskatteretten stadfæster  

 Skatteankenævnets afgørelse.
Sagens oplysninger Klageren købte den 1. april  

 1993 landbrugsejendommen beliggende i X.
Klageren købte ejendommen af sine  

 forældre.
 Købesummen blev delvis  

 berigtiget med en aftægtsforpligtigelse, hvorefter sælgeren og/eller dennes  

 ægtefælle har boligret på livstid til det til ejendommen hørende stuehus med  

 tilhørende have.
 Aftægtsforpligtelsen er over  

 for sælgerne beregnet til 18.000 kr. årligt, kapitaliseret til 171.000 kr.
 Det fremgår af skødet, at  

 såfremt køberen kræver, at sælgeren og dennes ægtefælle skal fraflytte  

 ejendommen er de pligtige hertil, mod at der ydes en kontantsum på 75.000 kr.  

 til afløsning af boligretten.
 Klageren bor også selv i  

 aftægtsboligen.
 Den 20. august 2003 blev der  

 etableret et minirenseanlæg på landbrugsejendommen.
Den samlede udgift for  

 minirenseanlægget udgjorde 110.250 kr.
Heraf har klageren fratrukket 55.125  

 kr.  

 (50%) som vedligeholdelse, småinventar og straksfradrag.
De resterende 55.125  

 kr. (50%) har klageren anset som en investering i beboelse og dermed ikke  

 fradragsberettiget.
 Klagerens repræsentant har  

 oplyst, at minirenseanlægget skal aftage og behandle spildevand fra toilet og  

 husholdning, og at det erstatter det eksisterende kloakafledningssystem.
Der er tale om udskiftning af  

 kloakafledningen fra aftægtsboligen og det naturlige vandløb.
Installationen  

 i  

 aftægtsboligen er således ikke udskiftet.
Etableringen af anlægget er  

 nødvendig  

 for at kunne benytte aftægtsboligen til beboelse.
 De offentlige myndigheder har  

 bestemt, at et sådant renseanlæg skal erstatte kloakanlæg ved private  

 husstande, der ikke renser spildevand, inden det ledes ud i vandløb og anden  

 omgivende natur.
Skatteankenævnets afgørelse Det selvangivne fradrag for  

 udgift til minirenseanlæg er ikke godkendt.
 Skatteankenævnet har anført  

 følgende begrundelse:
Da der er tale om etablering  

 af et nyt anlæg findes ingen del heraf at kunne karakteriseres som  

 vedligeholdelse.  

 Uanset at anlægget har været nødvendigt for at aftægtsboligen fortsat kunne  

 anvendes, findes der ikke i medfør af Statsskatteloven § 6 at være fradrag.  

 Der  

 findes således at være tale om en udgift, der knytter sig til formuen, og  

 ikke  

 en udgift der kan karakteriseres som en driftsudgift.
Herefter vil der ikke i  

 medfør af LL § 12 shm.
Statsskatteloven § 6 være fradrag for udgiften.
 Skatteankenævnet findes  

 således at etableringen må anses for en forbedring.
Forbedringer kan i visse  

 tilfælde afskrives, hvis de opfylder betingelserne i Afskrivnings loven.
Det fremgår af  

 Afskrivningsloven § 14 stk. 2 nr. 4 at der ikke kan afskrives på bygninger  

 anvendt til beboelse.
For så vidt angår installationer i sådanne bygninger,  

 kan der i visse tilfælde  

 afskrives på disse, men i henhold til Afskrivningsloven § 15 stk. 4 gælder  

 dette ikke, hvis der er tale om en- og tofamiliehuse.
Stuehuse i landbrug  

 sidestilles hermed.
 Det er Ankenævnets  

 opfattelse, at renseanlægget må karakteriseres som en installation.
Da der er tale om en  

 installation i et stuehus til et landbrug kan der derfor ikke foretages afskrivning.
Som anført af  

 skatteadministrationen er det endvidere overordnet en betingelse for at af- skrive, at et aktiv anvendes  

 erhvervsmæssigt.
I praksis er det fastslået, at aftægtsforplig- telse ikke anses for at være  

 omfattet af en erhvervsmæssig drift.
Uanset om man i stedet for etablering af  

 dette anlæg havde valgt tilslutning til et offentligt anlæg, ville der derfor  

 heller ikke i medfør af Afskrivningsloven § 43 have været fradrag.
Klager er fremkommet med  

 indsigelser til Nævnets forslag, hvori der principelt fasthol- des fradrag for 55.125 kr. og  

 subsidiært anmodes om fradrag for 10/30 af udgiften som vedligeholdelse.
Nævnet finder ikke at der er  

 fremkommet nye oplysninger, der giver anledning til at ændre afgørelsen.  

 Skatteadministrationens afgørelse stadfæstes derfor. Klagerens påstand og argumenter Der er fremsat principal  

 påstand om, at der godkendes fradrag for udgift til minirenseanlæg med 55.125  

 kr. i overensstemmelse med det selvangivne.
 Der er fremsat subsidiær  

 påstand om, at der er fradrag for en opsat vedligeholdelsesudgift beregnet  

 efter en skønnet levetid for kloakafledningsrør på 30 år.
 På grundlag af en ejertid på  

 10 år kan fradraget beregnes til 55.125*10/30 = 18.375 kr..
Praksis er, at  

 aftægtsforpligtelse er at anse for omfattet af en erhvervsmæssig drift.
Der  

 er  

 henvist til Landsskatterettens afgørelse 2-4-1841-1166 af 17. december 2003.
 Minirensningsanlægget anses  

 ikke for at være en forbedring, men en udskiftning af en eksisterende  

 kloakafledning af husspildevand.
At der er tale om en  

 anderledes og forbedret teknik, til spildevandsafledning, nedsætter ikke den  

 fradragsberettigede erhvervsmæssige udgift, selv om den eventuelt er større  

 end  

 udskiftningsudgift til samme standardafledning som den eksisterende.
Der er  

 henvist til tidligere afgørelser vedrørende udskiftning af termovinduer.
 Selv om der er tale om et nyt  

 anlæg, er der dog tale om udskiftning af et eksisterende anlæg, og udgiften  

 er  

 som sådan ikke en formueudgift.
 Der er ikke tale om, at  

 indkomstgrundlaget er udvidet, idet det nye anlæg aftager og renser den samme  

 mængde spildevand fra aftægtsboligen, som det eksisterende kloakanlæg  

 forbundet  

 med vandløb til omgivende natur eller sø og hav aftog og rensede.
 Ifølge dagældende bestemmelse  

 i ligningslovens § 12, stk. 8 fradrages ydelser, der udredes som led i en  

 gensidig bebyrdende aftale som her.
 Denne bestemmelse gælder  

 stadig for gensidigt bebyrdende aftaler indgået før 1. juli 1999.
 Aftægtsforpligtelsen er  

 påtaget som led i købet af ejendommen i 1993 og er derfor erhvervsmæssig  

 relateret.
 Til støtte herfor henvises  

 endvidere til ligningsvejledningen for 1996 afsnit A.F.4.4.6 og E.I.2.4 samt  

 Landsskatterettens afgørelse 2-4-1841-1166 af 17. december 2003  

 (SKM2004.128.LSR).
 Udgifter til vedligehold og  

 drift af kloak og vandløb har været fradragsberettiget som udgifter til at  

 sikre og vedligeholde indkomsten.
 Etableringen af anlægget er  

 nødvendig for at kunne benytte aftægtsboligen til beboelse.
 Udgiften er derfor nødvendig  

 for at erhverve, sikre og vedligeholde indkomsten og kan derfor fradrages jf.  

 statsskatteloven § 6, stk. 1, litra a.
 Alternativt skal køber ifølge  

 skøde betale 75.000 kr. til aftægtsnyderen, såfremt denne skal fraflytte  

 aftægtsboligen, hvilket ville have været konsekvensen, hvis renseanlægget  

 ikke  

 blev etableret.
 Såfremt klageren havde haft  

 mulighed for at tilslutte sig et offentligt rensningsanlæg i kommunen, kunne  

 han alternativt have afskrevet tilslutningsafgiften med 20% årligt, da  

 tilslutningen for aftægtsdelen ville være erhvervsmæssigt betinget.
 Der bør ikke være forskel på  

 fradrag i indkomst for henholdsvis offentlig tilslutning eller tilslutningen  

 til privat renseanlæg.
Landsskatterettens bemærkninger og begrundelse Det er Landsskatterettens  

 opfattelse, at et aftægtsforhold ikke er omhandlet af erhvervsmæssig  

 virksomhed  

 og dermed ikke kan sidestilles med erhvervsmæssig udlejning.
 Der henvises til  

 Landsskatterettens afgørelse af 30. september 1983, refereret i LSRM 1984.42  

 og  

 Østre Landsretsdom af 14. november 1986, refereret i TfS 1986.579.
 Landsskatteretten bemærker, at  

 aftægtsforpligtelsen var en del af købesummen for landbrugsejendommen.
 Klageren modtager ikke  

 løbende erhvervsmæssig indtægt fra aftægtsboligen og der kan som følge heraf  

 heller ikke fratrækkes udgifter heri.
Da aftægtsforholdet ikke  

 indgår i den erhvervsmæssige drift, er der ikke fradrag for udgift til  

 minirenseanlæg  

 til aftagning og rensning af spildevand fra aftægtsboligen ud fra et  

 driftsomkostningssynspunkt.
Tilsvarende er der heller ikke fradrag for opsat  

 vedligeholdelse.
Dette følger af statsskattelovens § 6, stk. 1, litra a.
Landsskatteretten bemærker  

 videre, at der som udgangspunkt i forbindelse med aftægt skal fastsættes en  

 objektiv udlejningsværdi for den pågældende ejendom.
Værdien ansættes til det  

 beløb, som ved udleje kunne opnås i leje af vedkommende ejendom.
Dette følger  

 af statsskattelovens § 4, litra b.
 I den objektive  

 udlejningsværdi kan de faktiske driftsudgifter vedrørende ejendommen efter  

 praksis fratrækkes.
 Det fremgår af sagen, at den  

 omhandlede aftægtsbolig ejet af klageren indeholder en bolig, og denne bolig  

 er  

 beboet af klageren i fællesskab med klagerens moder.
Efter Landsskatterettens  

 opfattelse er der herefter tale om et boligfællesskab, hvorfor der ikke skal  

 ansættes en objektiv udlejningsværdi for den del af boligen, som der er  

 stillet  

 til rådighed for moderen.
Der skal derfor beregnes ejendomsværdiskat for hele  

 boligen.
Det følger herefter af  

 ligningslovens § 15 J, stk. 1, at der ikke er adgang til fradrag for udgifter  

 til minirenseanlægget, der i regnskabet er henført til stuehuset.
Der  

 henvises  

 til Landsskatterettens afgørelse af 22. juni 1999, refereret i TfS 1999.732.
 Den påklagede ansættelse vil  

 således være at stadfæste.
