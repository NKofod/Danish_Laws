Fremsat den 16. november 2005 af fødevareministeren (Hans Chr.
Schmidt) Forslag til Lov  

 om ændring af lov om Kongeriget Danmarks Fiskeribank (Afvikling og nedlæggelse m.v. af Kongeriget Danmarks  

 Fiskeribank) § 1 I lov om Kongeriget Danmarks Fiskeribank, jf.  

 lovbekendtgørelse nr. 92 af 8. februar 2001, som ændret ved § 29 i lov nr.  

 430  

 af 6. juni 2005 og § 35 i lov nr. 431 af 6. juni 2005, foretages følgende  

 ændringer:
 1.  

  

 I  

  

 § 6, stk. 1,  

  

 ændres "Finansstyrelsen" til  

 "Økonomistyrelsen".
 2.  

  

 Efter  

  

 § 6b  

  

 indsættes:
»§ 6c.
Modregning mellem på den ene side  

 krav, der tilkommer eller påhviler Kongeriget Danmarks Fiskeribank, og på den  

 anden side statens fordringer og forpligtelser kan foretages i samme omfang,  

 som hvis kravene henholdsvis tilkom eller påhvilede staten.« 3.  

  

 I  

  

 § 7  

  

 ophæves  

  

 stk.  

 5  

.
 4.  

  

 Efter  

  

 § 8  

  

 indsættes:
 »§ 8a.  

  

 Kongeriget Danmarks Fiskeribank nedlægges med virkning fra udgangen af 2008.  

 Staten overtager ved nedlæggelsen alle bankens aktiver og passiver og  

 indtræder  

 i alle dens rettigheder og forpligtelser.
Stk. 2.  

  

 Efter bankens  

 nedlæggelse fastsætter Økonomistyrelsen de rentesatser, der skal gælde for  

 bankens eksisterende udlån med en variabel rente, der baseres på bankens  

 løbende udstedelse af obligationer, og de aktuelle rentevilkår m.v., som skal  

 anvendes ved konvertering af udbetalte lån.
Fastsættelsen skal ske på  

 grundlag  

 af den effektive rente på statspapirer med samme varighed, som ville gælde  

 for  

 bankens obligationer, med et rentetillæg svarende til forskellen mellem den  

 effektive  

 rente på de pågældende statspapirer og fiskeribankobligationer på tidspunktet  

 for ophøret af bankens obligationsudstedelse.
 Stk. 3.  

  

 Ved  

 videreførelse af bankens ordning vedrørende hel eller delvis ekstraordinær  

 indfrielse af inkonverterbare, nominelt fastforrentede udlån fastsætter  

 Økonomistyrelsen indfrielsesvilkårene i overensstemmelse med reglerne i lov  

 nr.  

 354 af 6. juni 1995 om imødegåelse af indlåsningseffekter på inkonverterbare  

 realkreditlån m.v., uanset om den nævnte lov ændres eller ophæves.
 Stk. 4.  

  

 Økonomistyrelsen  

 underretter låntagerne om, hvorledes de kan få oplysning om fastsættelser  

 efter  

 stk. 2 og 3.
 Stk. 5.  

  

 Ministeren for  

 fødevarer, landbrug og fiskeri kan henlægge sine beføjelser i henhold til  

 stk.  

 2-4 til en anden statslig myndighed eller institution.
 Stk. 6.  

  

 Såfremt  

 udviklingen i Kongeriget Danmarks Fiskeribank taler derfor, kan bankens  

 bestyrelse  

 beslutte, at bestemmelserne i stk. 2-4 også anvendes i tiden før bankens  

 nedlæggelse.
 Stk. 7.  

  

 Bestemmelserne i  

 §§ 6a-6c forbliver efter nedlæggelsen uændret gældende for fordringer, der  

 tilkom Kongeriget Danmarks Fiskeribank, og for senere opståede krav, der  

 udspringer af sådanne fordringer.
§ 8b.  

  

 Administrationen  

 af de aktiver og passiver, som staten overtager fra Kongeriget Danmarks  

 Fiskeribank, varetages af Økonomistyrelsen. Økonomistyrelsens afgørelser  

 vedrørende de eksisterende udlån kan påklages til ministeren for fødevarer,  

 landbrug og fiskeri. Økonomistyrelsen kan genoptage en sag, efter at der er  

 indgivet klage.
Efter statens overtagelse af aktiver og passiver fastsætter  

 ministeren nærmere regler for udlånene, herunder gebyrer m.v.
Stk. 2.  

  

 Ministeren kan  

 efter forhandling med vedkommende minister henlægge administrationen i stk. 1  

 til en anden statslig myndighed eller institution.
Ministeren kan i  

 forbindelse  

 hermed fastsætte regler om adgangen til at klage over disse myndigheders og  

 institutioners afgørelser om myndighedens eller institutionens mulighed for  

 at  

 genoptage en sag, efter der er indgivet klage.
 § 8c.  

  

 Bestyrelsen for Kongeriget Danmarks  

 Fiskeribank påser, at der ikke på tidspunktet for bankens nedlæggelse udestår  

 lånetilsagn, igangværende emissioner eller andre forpligtelser, der ikke kan  

 opfyldes efter nedlæggelsen.
Stk. 2.  

  

 Årsregnskab og  

 beretning for året 2008 i henhold til § 7 udarbejdes af Økonomistyrelsen og  

 godkendes af ministeren for fødevarer, landbrug og fiskeri.
Revision sker  

 efter  

 reglerne om den statslige revision.« § 2 Stk. 1.  

  

 § 1, nr. 2,  

 træder i kraft den 1. januar 2006.
 Stk. 2.  

  

 Ministeren for fødevarer,  

 landbrug og fiskeri fastsætter datoen for lovens ikrafttrædelse i øvrigt.
Bemærkninger til lovforslaget Almindelige bemærkninger 1. Indledning Baggrunden for afvikling og nedlæggelse af Fiskeribanken er, at  

 bankens risikospredning er faldet i takt med strukturudviklingen i  

 fiskerierhvervet.  

 Dette betyder, at Fiskeribanken med det nuværende IT-system og  

 kompetenceniveau  

 ikke vil være konkurrencedygtig på sigt, ligesom bankens begrænsede volumen  

 indskrænker  

 mulighederne for at tilbyde en bred og konkurrencedygtig produktvifte.  

 Endvidere  

 betyder den nuværende situation for fiskerierhvervet, at Fiskeribankens  

 økonomiske situation har udviklet sig i en vanskelig retning med stigende  

 underskud som følge af stigende hensættelsesbehov til forventede tab,  

 stigende  

 antal restancer og øget risikokoncentration.
 Om Folketingets behandling af lov nr. 401 af 14. juni 1995 om  

 Kongeriget Danmarks Fiskeribank, jf. lovbekendtgørelse nr. 889 af 22.  

 november  

 1995, henvises til Folketingstidende 1994-95, FF sp. 4749, 5119-5121,  

 6078-6081, 6340, A sp. 3009-3012, B sp. 616-617 og C sp. 498-499. Om  

 behandling  

 af lov nr. 903 af 16. december 1998, henvises til Folketingstidende 1998-99,  

 FF  

 sp. 215, 1305, 1493, A sp. 350, 378, B sp. 20 og C sp. 32. Om behandling af  

 lov  

 nr. 422 af 31. maj 2000, henvises til Folketingstidende 1999-2000, FF sp.  

 7286,  

 8241, 8545, A sp. 7592, 7599, B sp. 986 og C sp. 808. Om behandling af lov  

 nr.  

 430 af 6. juni 2005, henvises til Folketingstidende 2004-05 (2. samling) FF  

 sp.  

 808, 3494, 3632, A sp. 4670, 4770, B sp. 614, 765 og C sp. 290. Om behandling  

 af lov nr. 431 af 6. juni 2005 henvises til Folketingstidende 2004-05 (2.  

 samling)  

 FF sp. 1844, 3495, 3633, A sp. 6681, sp. 6783, B sp. 639, 769 og C sp. 334.
2. Lovforslagets indhold Fiskeribankens udlånsaktiviteter forventes at blive nedtrappet  

 ved en vedtægtsændring inden for rammerne af den gældende lov, således at  

 Fiskeribanken fortsætter sit nyudlån indtil udgangen af 2008. Men efter 2006  

 nedsættes belåningsgrænsen for nyudlån gradvis, jf. tabel 1, således at  

 afviklingen sker i overensstemmelse med fiskerierhvervets behov for, at  

 markedet skaber andre finansieringsmuligheder.
Tabel 1: Fiskeribankens belåningsgrænser 2006 2007 2008 2009 Belåningsgrænsen 70 pct./60 pct.
 40 pct.
 30 pct.
0  

  

 (banken stopper for udlån) Note: Angivelsen 70 pct./60 pct. refererer til, at  

 belåningsgrænsen for nybygninger er 70 pct. og for øvrige lån 60 pct.  

 Niveauet i 2006 er uændret i forhold til nuværende belåningsrammer.
Ved udgangen af 2008 nedlægges Fiskeribanken som selvstændigt  

 kreditinstitut.
Fra 1. januar 2009 gives der ikke nye lån, og de eksisterende  

 lån overgår til at være statslån i traditionel forstand, men med uændrede  

 vilkår.
 Det er fundet hensigtsmæssigt at få vedtaget en lov om  

 afvikling og nedlæggelse allerede nu, således at erhvervet har tid til at  

 indstille sig på ændringen.
Staten, der ifølge den gældende lovs § 3, stk. 3, garanterer  

 for Fiskeribankens forpligtelser, indtræder ved Fiskeribankens nedlæggelse i  

 alle dens rettigheder og forpligtelser.
Nedlæggelsen medfører således ikke  

 nogen ændring af låntagernes og obligationsindehavernes retsstilling eller af  

 deres faktiske position.
Som følge af Fiskeribankens ophør som obligationsudstedende  

 institut er der behov for, at variable renter og beregninger ved  

 låneomlægning  

 kan fastsættes på et andet grundlag.
Ifølge § 8a, stk. 2, anvendes fremover  

 tilsvarende statsobligationer m.v. som referenceramme.
Fiskeribankens aktiver og passiver, især dens udlån og optagne  

 obligationslån, administreres efter nedlæggelsen af Økonomistyrelsen, der  

 hidtil har stået for administrationen.
Ministeren for fødevarer, landbrug og  

 fiskeri kan dog henlægge administrationen til andre.
Der indføres en  

 klageadgang til ministeren for fødevarer, landbrug og fiskeri, der også  

 træder  

 i stedet for Fiskeribankens bestyrelse ved fastsættelse af gebyrer og andre  

 lånevilkår.
3. Økonomiske og administrative konsekvenser  

 for staten Økonomistyrelsen er forretningsfører for Fiskeribanken.  

 Økonomistyrelsen afholder således administrationsudgifter herunder  

 omkostninger  

 til løn, husleje, kontorhold m.v. på vegne af Fiskeribanken.
Fiskeribanken  

 refunderer herefter Økonomistyrelsen udgifterne.
 Det må antages, at administrationshonoraret til Økonomistyrelsen  

 vil være faldende fra 2007. Tilpasninger af Økonomistyrelsens ressourcer,  

 overhead mv. vil kunne foregå løbende i takt med den faldende aktivitet.
 Statskassen hæfter for bankens forpligtelser, jf. den gældende  

 lovs § 3, stk. 3. Nedlæggelse af Fiskeribanken som selvstændig enhed vil  

 derfor  

 ikke ændre statens risiko i forbindelse med Fiskeribankens virksomhed indtil  

 udgangen af 2008. Bankens nedlæggelse og dermed ophør af udlånsvirksomheden  

 vil  

 fjerne den risiko, der ville have knyttet sig til fremtidige udlån.
Ved udgangen af 2008 nedlægges Fiskeribanken som selvstændig  

 enhed, og staten overtager de eksisterende udlån og forpligtelser.
I  

 forbindelse hermed skal der skabes bevillingsmæssig hjemmel til at oppebære  

 indtægterne af Fiskeribankens aktiver, især udlånene, og til at afholde  

 udgifter til forrentning og indfrielse af obligationslånene samt til  

 administration og til at afskrive tab på udlånene.
4. Økonomiske og administrative konsekvenser  

 for erhvervslivet Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges Økonomi- og Erhvervsministeriets virksomhedspanel.  

 Styrelsen vurderer ikke, at forslaget indeholder administrative konsekvenser  

 for erhvervslivet.
Forslaget bør derfor ikke forelægges Økonomi- og  

 Erhvervsministeriets virksomhedspanel.
5. Miljømæssige konsekvenser Lovforslaget har ingen miljømæssige konsekvenser.
6. Forholdet i EU-retten Lovforslaget skal notificeres til EU-kommissionen i medfør af  

 art. 4, stk. 2, litra c (forenklet anmeldelsesprocedure). Dette skyldes, at  

 der  

 er tale om reduktion i støtteintensiteten, idet afviklingen af Fiskeribanken  

 gennemføres med faldende rammer for garantistillelse i forbindelse med  

 nyudlån  

 i 2007 og 2008.
 I henhold til den forenklede anmeldelsesprocedure vil  

 EU-kommissionen bestræbe sig på i videst muligt omfang at træffe beslutning  

 inden for en frist på en måned.
7. Høring Lovforslaget er sendt i høring den 11. november 2005 hos Grønlands  

 Hjemmestyre, Færøernes Hjemmestyre, Bornholms og Christiansøs  

 Fiskeriforening,  

 Danmarks Fiskeindustri- og Eksportforening, Danmarks Fiskemel- og  

 Fiskeolieindustri, Danmarks Fiskeriforening, Danmarks Pelagiske  

 Producentorganisation, Dansk Akvakultur, Dansk Fisk, 3F, Grenaa  

 Fiskeriforening, Håndværksrådet, Konsumfiskeindustriens Arbejdsgiverforening,  

 Datatilsynet, Finansministeriet, Finansrådet, Fiskeribanken,  

 Fødevareøkonomisk  

 Institut Rigsrevisionen, Skatteministeriet, Statsministeriet,  

 Søfartsstyrelsen,  

 Økonomi- og Erhvervsministeriet samt Økonomistyrelsen.
8. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for det offentlige Afviklingen vil medvirke til at reducere tab, da  

 rammerne for garantisikkerhed i lånesagerne i 2007-08 gradvist reduceres,  

 hvorefter udlånsvirksomheden ophører.
Bestemmelsen om modregning må forventes  

 at kunne bidrage til at forbedre Fiskeribankens (fra 2009 statens) økonomiske  

 situation på længere sigt.
 I 2009 vil beholdningen af udlån og obligationer overgå  

 til Staten.
Administrative konsekvenser for det offentlige Ingen Det forudsættes, at låntagerne også efter bankens  

 afvikling finansierer statens administrative opgaver.
Når alle lån er  

 afviklet  

 bortfalder alle statslige forvaltningsopgaver.
Økonomiske konsekvenser for erhvervslivet Afviklingen tilrettelægges under hensyntagen til det  

 private markeds mulighed for at tilpasse nye finansieringstilbud til  

 fiskerierhvervet.
 Da banken afvikles over en periode og da reformen af fiskerireguleringen  

 vurderes at forbedre erhvervets muligheder for finansiering, skønnes  

 lovforslaget  

 ikke at have økonomiske konsekvenser for fiskerierhvervet.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget notificeres til EU-kommissionen i medfør af  

 art. 4, stk. 2, litra c (forenklet anmeldelsesprocedure). Der er tale om  

 reduktion i støtteintensiteten, idet afviklingen af Fiskeribanken gennemføres  

 med faldende rammer for garantistillelse i forbindelse med nyudlån i 2007 og  

 2008. I henhold til den forenklede anmeldelsesprocedure vil EU-kommissionen  

 bestræbe sig på i videst muligt omfang at træffe beslutning inden for en  

 frist på en måned.
Bemærkninger til lovforslagets enkelte bestemmelser Til § 1 Til nr. 1 Konsekvensændring, idet Finansstyrelsen nu er en del af  

 Økonomistyrelsen.
Til nr. 2 (ny § 6c) Den foreslåede nye bestemmelse indebærer, at der fra lovens  

 ikrafttræden kan foretages modregning mellem på den ene side Fiskeribankens  

 fordringer  

 og forpligtelser og på den anden side statens fordringer og forpligtelser i  

 samme omfang, som hvis alle krav havde haft staten som henholdsvis kreditor  

 og  

 debitor.
Adgangen til at foretage modregning med krav mod staten til  

 opfyldelse af Fiskeribankens krav mod låntagerne forringer ikke  

 retsstillingen  

 for hverken låntagerne eller dem, som låntagerne måtte have givet transport i  

 deres krav mod staten.
Alternativet til modregning er, at Fiskeribanken måtte  

 søge fyldestgørelse ved udlæg i kravet mod staten eller på anden måde.  

 Modregningsadgangen indebærer således en enklere fremgangsmåde.
Der gælder de  

 samme begrænsninger i adgangen til at foretage modregning til dækning af  

 Fiskeribankens  

 fordringer, som når fordringerne tilkommer staten.
Hvis en låntager har givet  

 transport til en tredjemand for sit krav mod staten, er transporten beskyttet  

 mod modregning i den udstrækning det følger af gældsbrevslovens § 28.  

 Fiskeribankens eksisterende fordringer anses i relation til denne bestemmelse  

 for erhvervet den 1. januar 2006, hvor modregningsadgangen etableres ved  

 lovændringens ikrafttræden.
Den foreslåede udvidede modregningsadgang,  

 hvorved  

 der i modregningsmæssig henseende skabes identitet mellem Fiskeribanken og  

 staten, vil dog som udgangspunkt indebære, at Fiskeribanken opnår en styrket  

 retsstilling i forhold til andre, usikrede kreditorer.
Baggrunden for den foreslåede bestemmelse er, at staten hæfter  

 for Fiskeribankens underskud, således at modregningsadgang er et rimeligt  

 inddrivelsesmiddel.
De stigende restancer på Fiskeribankens udlån  

 aktualiserer  

 behovet for at kunne foretage modregning med låntagernes krav mod staten.
 Bestemmelsen vil finde anvendelse såvel i tiden frem til  

 nedlæggelsen af Fiskeribanken som derefter, jf. den foreslåede § 8a, stk. 7.
Til nr. 3 (§ 7, stk. 5) Ifølge den gældende lovs § 7, stk. 5, skal Folketinget træffe  

 beslutning om, hvorvidt Fiskeribanken skal fortsætte, når banken i 3 på  

 hinanden følgende år har haft negativt resultat før hensættelser til tab.
Når  

 Folketinget med nærværende lovforslag beslutter at nedlægge Fiskeribanken,  

 bliver bestemmelsen overflødig.
Til nr. 4 Til § 8a Til stk. 1 Med stk. 1 foreslås, at Fiskeribanken nedlægges med virkning  

 fra udgangen af 2008. Om begrundelsen herfor henvises til de almindelige  

 bemærkninger.
 Endvidere foreslås, at staten ved nedlæggelsen overtager  

 samtlige bankens aktiver og passiver og indtræder i alle dens rettigheder og  

 forpligtelser.
Fiskeribanken har siden sin oprettelse været finansieret af  

 staten.
Der kan i øvrigt ikke forventes at være nogen egenkapital i behold på  

 nedlæggelsestidspunktet, der overstiger den statsforskrivning på 200 mio.  

 kr.,  

 der i sin tid blev indskudt af staten til sikring af Fiskeribankens  

 egenkapital.
 På den baggrund foreslås det, at Fiskeribankens formue indgår i  

 statskassen.
 Ved statens indtræden i alle Fiskeribankens forpligtelser  

 sikres det, at hverken indehaverne af Fiskeribankens obligationer eller andre  

 kreditorer kan komme til at lide noget tab i forbindelse med Fiskeribankens  

 nedlæggelse.
En indfrielse af obligationslånene ville medføre væsentlige  

 udgifter for staten.
Alternativet til statens indtræden som debitor ifølge  

 obligationslånene ville derfor være, at Fiskeribanken blev opretholdt som en  

 retlig enhed, selv om dens aktiviteter med udlån og udstedelse af  

 obligationer  

 var ophørt.
En sådan ordning ville medføre omkostninger og er overflødig.  

 Obligationsejerne ville ikke blive stillet bedre, end de bliver efter  

 forslaget.
 Det sikres ligeledes med forslaget, at Fiskeribankens låntagere  

 ikke stilles dårligere end hidtil ved, at staten overtager lånene.
Lånevilkårene forbliver således uændret gældende efter statens  

 overtagelse.
Dette gælder også de tilsagn, der på anden måde end i selve  

 låneaftalerne er givet låntagerne, herunder vedrørende muligheder for  

 gældsovertagelse,  

 overflytning af lån fra et fartøj til et andet, låneomlægning og hel eller  

 delvis ekstraordinær indfrielse af inkonverterbare lån.
Idet der ikke længere  

 udstedes fiskeribankobligationer, må der dog i visse tilfælde tages  

 udgangspunkt  

 i den effektive rente af tilsvarende statsobligationer, jf. de foreslåede  

 stk. 2-4  

 og 6.
Til stk. 2 og stk. 3 Med forslagene i stk. 2 og 3 løses de problemer, der opstår i  

 relation til eksisterende udlån, fordi Fiskeribanken efter nedlæggelsen ikke  

 længere  

 udsteder obligationer.
En del af Fiskeribankens udlån er sket til variabel rente.
For  

 hovedparten af disse lån gælder, at renten ifølge låneaftalerne skal  

 reguleres  

 hvert halve år på grundlag af den faktiske salgskurs for obligationer, som  

 Fiskeribanken  

 udsteder med en løbetid på et halvt år.
 Ifølge § 13, stk. 2, i Fiskeribankens vedtægt kan der ske  

 ombytning (konvertering) af udbetalte lån til lån med aktuelle rentevilkår.  

 Dette indebærer, at låntager kan få ændret vilkårene for sit lån, således at  

 kursværdi og restløbetid er uændrede fra det oprindelige lån, men rentevilkår  

 m.v. ændres til dem, der på ændringstidspunktet gælder for nye lån i  

 Fiskeribanken.
 I stedet for de kurser og deraf følgende effektive rentesatser  

 på nye fiskeribankobligationer, som der hidtil er lagt vægt på i de to nævnte  

 henseender, foreslås der ifølge stk. 2 fremover i beregningerne taget  

 udgangspunkt  

 i tilsvarende statspapirer (statsobligationer, skatkammerbeviser eller  

 lignende).
 Dette indebærer ingen reel ændring, fordi salgskursen på nye  

 fiskeribankobligationer allerede gennem en årrække er blevet fastsat på  

 grundlag af markedskursen for statspapirer med en tilsvarende restløbetid.  

 Der  

 bortses fra statsobligationer, hvis effektive rente er stærkt påvirket af  

 beskatningsmæssige forhold.
Som følge af den mindre likviditet af fiskeribankobligationer i  

 forhold til statspapirer, er det dog ikke muligt at opnå den samme effektive  

 rente i markedet.
For tiden gælder et rentetillæg på 0,2 procentpoint for  

 fiskeribankobligationer med en restløbetid på over 1 år og på 0,1  

 procentpoint  

 for kortere obligationer.
 Ifølge det foreslåede stk. 2 fastsætter Økonomistyrelsen  eller  

 den som ministeren for fødevarer, landbrug og fiskeri bemyndiger dertil, jf.  

 det foreslåede stk. 5   

 efter Fiskeribankens  

 nedlæggelse de effektive rentesatser, der skal være gældende, således at  

 låntagerne hverken bliver dårligere eller bedre stillet end hidtil.  

 Rentetillæg  

 fastlægges i overensstemmelse med, hvad der gælder på tidspunktet for ophør  

 af  

 Fiskeribankens obligationsudstedelse.
 Det foreslåede stk. 3 vedrører videreførelse af den praksis,  

 som Fiskeribanken har fulgt i relation til hel eller delvis ekstraordinær  

 indfrielse af inkonverterbare, fastforrentede lån.
 En mulighed for statens overtagelse af forpligtelserne ifølge  

 sådanne lån findes i lov nr. 354 af 6. juni 1995 om imødegåelse af  

 indlåsningseffekter på inkonverterbare realkreditlån m.v. (indlåsningsloven).  

 Loven omfatter også de eksisterende fastforrentede fiskeribanklån, men kun  

 såfremt de er udbetalt senest den 5. april 1995. Ifølge lovens § 2, stk. 2,  

 skal låntageren endvidere have ansøgt om statens overtagelse af lånet senest  

 den 31. december 2005.
 Som følge af den særlige risiko for indlåsningseffekt for  

 fiskeribankobligationer har Fiskeribanken imidlertid tilbudt låntagerne en  

 til  

 indlåsningsloven svarende ordning, uden at denne er begrænset af lovens  

 tidsgrænser.
Denne ordning foreslås opretholdt.
Da låntagerne har fået  

 stillet i udsigt, at hel eller delvis ekstraordinær indfrielse kan ske på de  

 vilkår, der fremgår af den nugældende indlåsningslov, foreslås disse anvendt  

 fremover, uanset om loven måtte blive ændret eller ophævet.
Til stk. 4 I stk. 4 foreslås, at det meddeles låntagerne, hvorledes de kan  

 få oplysning om de rentesatser m.v., der fastsættes efter stk. 2 og 3.  

 Meddelelse om rentefastsættelse er hidtil givet på Fiskeribankens hjemmeside  

 og  

 ved annoncering i Fiskeri Tidende.
Til stk. 5 I stk. 5 foreslås, at ministeren kan henlægge sine beføjelser  

 efter stk. 2-4 til en anden statslig myndighed eller institution, hvis dette  

 vurderes at være mere hensigtsmæssigt af f.eks. økonomiske, administrative  

 eller organisatoriske årsager.
Til stk. 6 Det foreslåede stk. 6 har som baggrund, at nedtrapningen af  

 Fiskeribankens udlån muligvis kan medføre, at obligationsudstedelsen  

 standser,  

 før banken nedlægges, og at indlåsningsloven kan blive ændret eller ophævet.  

 I  

 så fald kan Fiskeribankens bestyrelse bringe reglerne i stk. 2-4 i anvendelse  

 på et tidligere tidspunkt.
Til stk. 7 I stk. 7 foreslås, at reglerne om inddrivelse i §§ 6a-6c også  

 gælder efter nedlæggelse af Fiskeribanken for de fordringer, som staten  

 overtager, samt for krav på renter m.v. af sådanne fordringer.
Til § 8b Ifølge den gældende lovs § 6, stk. 1, varetages Fiskeribankens  

 daglige administration af Økonomistyrelsen som forretningsfører.
Det forslås, at Økonomistyrelsen også efter nedlæggelsen skal  

 administrere de aktiver og passiver, som staten overtager, herunder især de  

 til  

 den tid eksisterende udlån og optagne obligationslån.
Bestemmelsen åbner dog  

 mulighed for, at fødevareministeren kan henlægge administrationen til en  

 anden  

 statslig myndighed eller institution.
Der gives med forslaget hjemmel til remonstration, dvs. at den  

 myndighed, som har truffet en afgørelse, der kan påklages, kan genoptage  

 sagen  

 og eventuel træffe en ny afgørelse, selvom der er indgivet en klage.  

 Myndigheden vil således kunne træffe en ny realitetsafgørelse, som giver  

 klageren helt eller delvist medhold, uden at sagen skal forelægges  

 klageinstansen.  

 Denne nye afgørelse kan også påklages til klageinstansen.
Det må derfor  

 betragtes som en administrativ lettelse både for myndighederne og for  

 borgerne,  

 at en myndighed har hjemmel til remonstration.
 De beføjelser med hensyn til inddrivelse, der ved ændringen af  

 den gældende lovs § 6a, jf. § 29 i lov nr. 430 af 6. juni 2005, blev henlagt  

 til restanceinddrivelsesmyndigheden, forbliver hos denne, jf. forslagets §  

 8 a, stk. 7.
Fiskeribankens bestyrelse har hidtil taget stilling til  

 eventuelle klager fra låntagere over administrationen og fastsat regler om  

 administrationsbidrag  

 samt ekspeditions- og bevillingsgebyrer m.v. samt andre vilkår i forbindelse  

 med lånene.
Disse funktioner foreslås fremover tillagt fødevareministeren,  

 idet  

 der dog ikke sker nogen ændring af låntagernes og obligationsindehavernes  

 retsstilling eller af deres faktiske position.
Til § 8c Til stk. 1 Det foreslåede stk. 1 tager sigte på at forhindre, at der på  

 tidspunktet for Fiskeribankens nedlæggelse udestår uopfyldte forpligtelser,  

 som  

 staten ikke kan opfylde.
 Det foreslås derfor pålagt Fiskeribankens bestyrelse at drage  

 omsorg for, at der ikke gives uopfyldte lånetilsagn, der kan påberåbes efter  

 udløbet af 2008, ligesom emissioner og andre forpligtelser, der knytter sig  

 til  

 Fiskeribankens eksistens, skal afsluttes inden nedlæggelsen.
Til stk. 2 Ved nedlæggelsen af Fiskeribanken fratræder bankens bestyrelse  

 og revision.
Regnskab og beretning (årsrapport) for året 2008 kan først  

 udarbejdes nogen tid ind i 2009. Derfor foreslås det i stk. 2, at regnskab og  

 beretning skal udarbejdes af Økonomistyrelsen, godkendes af  

 fødevareministeren  

 og revideres efter reglerne om den statslige revision.
 Regnskabsaflæggelsen for tiden efter Fiskeribankens nedlæggelse  

 vil være undergivet statens almindelige regler, ligesom bevillingsreglerne  

 bliver gældende for de overtagne aktiver og passiver og deres forvaltning.
Til § 2 Til stk. 1 Forslaget om hjemmel til modregning i § 1, nr. 2, foreslås sat  

 i kraft 1. januar 2006, da det ikke vedrører statsstøtteproblematikken.
Til stk. 2 Det foreslås, at ministeren fastsætter lovens ikrafttræden, da  

 lovændringen skal notificeres til EU-kommissionen efter den forenklede  

 anmeldelsesprocedure.
Der henvises til afsnittet i de almindelige  

 bemærkninger  

 om forholdet til EU-retten.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om Kongeriget Danmarks Fiskeribank, jf.  

 lovbekendtgørelse nr. 92 af 8. februar 2001, som ændret ved § 29 i lov nr.  

 430 af 6. juni 2005 og § 35 i lov nr. 431 af 6. juni 2005, foretages følgende  

 ændringer:
§ 6. Banken  

 ledes af en bestyrelse på 6 medlemmer.
Den daglige administration varetages  

 af Finansstyrelsen som forretningsfører.
 1.  

 I  

  

 § 6, stk. 1  

  

 ændres "Finansstyrelsen" til  

 "Økonomistyrelsen".
 2.  

  

 Efter  

  

 § 6b  

  

 indsættes:
»§ 6c.
Modregning mellem på den ene side  

 krav, der tilkommer eller påhviler Kongeriget Danmarks Fiskeribank, og på den  

 anden side statens fordringer og forpligtelser kan foretages i samme omfang,  

 som hvis kravene henholdsvis tilkom eller påhvilede staten.« § 7.
 Stk. 5.  

  

 Udviser banken  

 i 3 på hinanden følgende år negativt resultat før hensættelser til tab,  

 træffer Folketinget beslutninger om, hvorvidt banken skal fortsætte, og  

 vilkårene herfor.
 I  

  

 § 7  

  

 ophæves  

  

 stk. 5  

.
 Efter  

  

 § 8  

  

 indsættes:
 »§ 8a.  

  

 Kongeriget Danmarks Fiskeribank nedlægges med virkning fra udgangen af 2008.  

 Staten overtager ved nedlæggelsen alle bankens aktiver og passiver og  

 indtræder i alle dens rettigheder og forpligtelser.
Stk. 2.  

  

 Efter bankens  

 nedlæggelse fastsætter Økonomistyrelsen de rentesatser, der skal gælde for  

 bankens eksisterende udlån med en variabel rente, der baseres på bankens  

 løbende udstedelse af obligationer, og de aktuelle rentevilkår m.v., som skal  

 anvendes ved konvertering af udbetalte lån.
Fastsættelsen skal ske på  

 grundlag af den effektive rente på statspapirer med samme varighed, som ville  

 gælde for bankens obligationer, med et rentetillæg svarende til forskellen  

 mellem den effektive rente på de pågældende statspapirer og  

 fiskeribankobligationer  

 på tidspunktet for ophøret af bankens obligationsudstedelse.
 Stk. 3.  

  

 Ved  

 videreførelse af bankens ordning vedrørende hel eller delvis ekstraordinær  

 indfrielse af inkonverterbare, nominelt fastforrentede udlån fastsætter  

 Økonomistyrelsen indfrielsesvilkårene i overensstemmelse med reglerne i lov  

 nr. 354 af 6. juni 1995 om imødegåelse af indlåsningseffekter på  

 inkonverterbare  

 realkreditlån m.v., uanset om den nævnte lov ændres eller ophæves.
 Stk. 4.  

  

 Økonomistyrelsen  

 underretter låntagerne om, hvorledes de kan få oplysning om fastsættelser  

 efter stk. 2 og 3.
 Stk. 5.  

  

 Ministeren for  

 fødevarer, landbrug og fiskeri kan henlægge sine beføjelser i henhold til  

 stk. 2-4 til en anden statslig myndighed eller institution.
 Stk. 6.  

  

 Såfremt  

 udviklingen i Kongeriget Danmarks Fiskeribank taler derfor, kan bankens  

 bestyrelse  

 beslutte, at bestemmelserne i stk. 2-4 også anvendes i tiden før bankens  

 nedlæggelse.
 Stk. 7.  

  

 Bestemmelserne  

 i §§ 6a-6c forbliver efter nedlæggelsen uændret gældende for fordringer, der  

 tilkom Kongeriget Danmarks Fiskeribank, og for senere opståede krav, der  

 udspringer af sådanne fordringer.
§ 8b.  

  

 Administrationen af de aktiver og passiver, som staten overtager fra  

 Kongeriget Danmarks Fiskeribank, varetages af Økonomistyrelsen.  

 Økonomistyrelsens  

 afgørelser vedrørende de eksisterende udlån kan påklages til ministeren for  

 fødevarer, landbrug og fiskeri. Økonomistyrelsen kan genoptage en sag, efter  

 at der er indgivet klage.
Efter statens overtagelse af aktiver og passiver  

 fastsætter ministeren nærmere regler for udlånene, herunder gebyrer m.v.
Stk. 2.  

  

 Ministeren kan  

 efter forhandling med vedkommende minister henlægge administrationen i stk. 1  

 til en anden statslig myndighed eller institution.
Ministeren kan i  

 forbindelse hermed fastsætte regler om adgangen til at klage over disse  

 myndigheders og institutioners afgørelser om myndighedens eller  

 institutionens mulighed for at genoptage en sag, efter der er indgivet klage.
 § 8c.  

  

 Bestyrelsen for Kongeriget Danmarks  

 Fiskeribank påser, at der ikke på tidspunktet for bankens nedlæggelse udestår  

 lånetilsagn, igangværende emissioner eller andre forpligtelser, der ikke kan  

 opfyldes efter nedlæggelsen.
Stk. 2.  

  

 Årsregnskab og  

 beretning for året 2008 i henhold til § 7 udarbejdes af Økonomistyrelsen og  

 godkendes af ministeren for fødevarer, landbrug og fiskeri.
Revision sker  

 efter reglerne om den statslige revision.« § 2 Stk. 1.  

  

 §  

 1, nr. 2, træder i kraft den 1. januar 2006.
 Stk. 2.  

  

 Ministeren for  

 fødevarer, landbrug og fiskeri fastsætter datoen for lovens ikrafttrædelse i  

 øvrigt.
