Klage over læges afvisning af at udskrive medicin Nævnet lagde vægt på, at det fremgik af journalen, at en social og sundhedsassistent telefonisk fremsatte anmodning om recept på krampebehandlingsmiddel, hvilket lægen ikke imødekom.
 Det fremgik af lægens udtalelse, at behandlingen herunder ordination af medicin af patientens epilepsi efter tydelig aftale blev varetaget af de involverede sygehusafdelinger, og at lægen fandt, at der ikke forelå nogen akut behandlingskrævende tilstand.
 Det var på denne baggrund nævnets vurdering, at lægen med denne afvisning var loyal i forhold til den (aftalt) behandlingsansvarlige for patientens epilepsi, og at han med denne adfærd handlede i overensstemmelse med vanlig faglig praksis.
