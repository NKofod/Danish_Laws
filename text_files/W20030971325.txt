Landsskatteretskendelse af 28. august 2003 vedr.
Fradrag for  

 renteudgifter vedrørende gæld  faktisk samlivsophævelse Kapitalindkomst.
 Skatteankenævnet har forhøjet klagerens indkomst med henholdsvis  

 22.759 kr. og 36.635 kr. eller i alt 59.394 kr.
 Landsskatteretten  

 godkender fradrag således, at klagerens kapitalindkomst nedsættes med 59.394  

 kr.
 Møde mv.
 Sagen har været forhandlet med klagerens repræsentant.
Sagens oplysninger Klageren hæftede i det påklagede indkomstår solidarisk med sin  

 nu fraseparerede ægtefælle for lån i A, hvor de forfaldne renter i det  

 påklagede indkomstår udgjorde i alt 45.517 kr.
 Den tidligere ægtefælle hæftede tillige for følgende forfaldne  

 renteudgifter:
 Byggekredit:33.388 kr.
 Boliglån:  

    

  

 5.487 kr.
 Billån  virksomhed:  

    

  

 419 kr.
 Disse renteudgifter, der er betalt af klageren, er fuldt ud  

 medtaget ved klagerens selvangivelse det påklagede indkomstår.
 Klageren og den tidligere ægtefælle flyttede fra hinanden uden  

 separation eller skilsmisse den 1. november 2001.
 Der er ikke indgået aftaler parterne imellem vedrørende  

 fordeling af hæftelsen for renteudgifterne i det interne forhold.
For Landsskatteretten er der fremlagt diverse årsopgørelser fra  

 pengeinstitutter vedrørende tidligere indkomstår samt fremlagt kopi af  

 klagerens tidligere ægtefælles årsopgørelse (for 2001. Af sidstnævnte fremgår  

 en personlig indkomst efter arbejdsmarkedsbidrag på 162.557 kr. og en  

 skattepligtig indkomst på 0 kr.
Yderligere fremgår et bankindestående på  

 6.333  

 kr. og en samlet gæld til realkredit- og pengeinstitutter på 1.125.850 kr.  

 Der  

 er registreret en personbil i den tidligere ægtefælles navn af mærket Mazda  

 626  

 1,8 Sedan, registreret 1. gang i 1990. Der er ikke registreret ejerforhold  

 til  

 fast ejendom.
Der er endvidere fremlagt udskrift af retsbogen af 1. april 2003  

 for retten i X.
Af udskriften fremgår bl.a., at skæringsdag i skilsmisseboet  

 aftaltes at være den 1. marts 2002, samt at klagerens tidligere ægtefælle  

 under  

 skilsmissesagen i retten den 1. april 2003 har forklaret, at hendes bodel er  

 negativ.
 Klageren har ved selvangivelsen af indkomsten foretaget fradrag  

 med henholdsvis 45.517 kr. samt 83.222 kr. vedrørende renteudgifter.
Skatteankenævnets afgørelse Skatteankenævnet har for så vidt angår det påklagede punkt  

 forhøjet klagerens kapitalindkomst med 22.759 kr. vedrørende lån i A samt med  

 36.635 kr. vedrørende øvrige lån eller i alt 59.394 kr.
 Nævnet har henvist til, at der er tale om to solidarisk hæftende  

 debitorer, der ikke har aftalt anden fordeling end 50 % til hver, jf.  

 ligningslovens § 5, stk. 1.
Klagerens påstand og  

 argumenter Klageren har overfor Landsskatteretten nedlagt påstand om  

 nedsættelse af indkomsten til det selvangivne.
Til støtte for den nedlagte påstand har klageren bl.a. gjort  

 gældende, at rentefradrag i 2001 er foretaget efter samme principper som  

 forudgående år.
For 2001 har fordelingen været foretaget maskinelt, men det  

 forekommer ikke rimeligt, at en maskinel fordeling skal tilsidesætte  

 principper, der har været fulgt siden 1997, når klageren tillige alene har  

 betalt renterne.
Klageren har således haft en berettiget forventning om fuldt  

 fradrag også i 2001.
Klageren har oplyst at være indforstået med at påtage sig  

 hæftelsen for de omhandlede lån alene.
Skilsmissesagen havde dog fortrængt  

 opmærksomheden fra dette forhold, en formaliseret aftale herom er ikke blevet  

 oprettet.
Kreditorerne ville i øvrigt ikke give afkald på den tidligere  

 ægtefælles medhæftelse.
Klageren har endvidere opgivet at inddrive  

 regresfordringen mod den tidligere ægtefælle bl.a. henset til, at det i  

 retten  

 under skilsmissesagen oplystes, at dennes bodel var negativ, samt at  

 indtægterne alene i alt væsentligt består af dagpenge.
Landsskatterettens  

 bemærkninger og begrundelse Klageren har oplyst alene at have betalt samtlige de omhandlede  

 renter.
Efter det fremkomne lægges det endvidere til grund, at klagerens  

 tidligere ægtefælle ikke råder over midler af betydning.
Det findes således  

 godtgjort,  

 at klagerens regreskrav som følge af betaling af de omhandlede renter, for  

 hvilke begge tidligere ægtefæller hæfter solidarisk, må anses for  

 uerholdeligt.  

 Uanset det retlige udgangspunkt, at rentefradrag mellem flere solidarisk  

 hæftende debitorer ligedeles, hvor der ikke mellem parterne i det interne  

 forhold er dokumenteret en herfra forskellig fordeling af hæftelsen, er  

 klageren herefter berettiget til fradrag for samtlige renter, jf.  

 statsskattelovens § 6, litra e.
Det bemærkes herved, at der tidligere er  

 godkendt fradrag for halvdelen.
Klagerens kapitalindkomst nedsættes i  

 overensstemmelse hermed.
