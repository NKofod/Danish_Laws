Landsskatteretskendelse vedr.
Tatovørvirksomhed momsfritaget  

 som anden kunstnerisk virksomhed Klagen vedrører  

 spørgsmålet, om den af A (herefter benævnt klageren)  

 udøvede tatovørvirksomhed er momsfritaget efter momslovens § 13, stk. 1, nr.  

 7,  

 som anden kunstnerisk virksomhed.
Landsskatterettens afgørelse Regionens afgørelse ændres.
Sagens oplysninger Klageren driver  

 tatovørvirksomhed og har været momsregistreret herfor siden den 1. maj 1992.  

 Klageren har efterfølgende afmeldt virksomheden fra momsregistreringen pr.  

 31.  

 december 2001, hvilken afmeldelse regionen har taget til efterretning.
Under sagens behandling for  

 Landsskatteretten har der været afholdt syn og skøn.
Af syns- og  

 skønsrapporten, der er udarbejdet af B, der er billedhugger og lektor ved Det  

 Jyske Kunstakademi, fremgår følgende:
Syn og skønsrapport  

 vedrørende tatovør A Spørgsmål 1:
 Skønsmanden bedes beskrive As arbejdsmetode,  

 herunder valg af motiv, en beskrivelse af tatoveringsprocessen, samt den  

 kvalitative udførelse af As tatoveringsarbejder.
Tatovør As arbejde er forankret i en udbredt,  

 international tradition indenfor hvad man kunne betegne klassisk, historisk  

 tatoveringskunst.
Dvs, der er tale om en tradition, der søger mod en  

 indarbejdelse  

 og en fortolkning af forskellige kulturers og folkeslags klassiske  

 tatoveringsteknikker og mytologiske motivvalg, fremfor en tradition, der  

 viderefører forskellige motiver og symboler fra en overvejende nyere, vestlig  

 populærkultur.
 Først og fremmest henter A sin motivkreds fra  

 den hjemlige jernalder og vikingetid og fra den keltiske kultur med deres  

 arsenal af mønstre, runer, mytologisk figurer, symboler og især  

 slyngornamenter.  

 Slyngornamentet har været det gennemgående tema i de fleste af As arbejder  

 siden starten på sin tatovørvirksomhed tilbage i begyndelsen af firserne.
Sideløbende med tatoveringerne har A arbejdet  

 en del med vikingestilsinspireret træskærerarbejde, og det var egentlig  

 studiet  

 af mytologisk træskærerkunst, der i begyndelsen af 90'erne bragte ham til at  

 tilbringe næsten to år i Polynesien, hvor han opdagede at de traditionelle,  

 polynesiske tatoveringsteknikker stadig var i live.
Her stiftede han  

 bekendtskab med bl.a. maoriernes teknikker og en anvendelse af ornamenter,  

 der  

 på flere måder kan minde om vikingetidens.
Indflydelsen fra Polynesien ses i  

 visse af As arbejder ved den stiliserede stramhed og geometriske  

 enkelthed,  

 der præger disse.
 Efterfølgende har A også hentet en del af sine  

 ideer og motiver fra den klassiske, japanske tatoveringskunst, der er  

 kendetegnet ved, at den er mere figurativ med fx. ansiger og drager og ofte  

 er  

 dramatisk opbygget som store helkropstatoveringer.
 A har kun undtagelsesvist eksperimenteret med  

 helt personlige designs, der ikke anvender de traditionelle, mytologiske  

 ornamenter og motiver, men som benytter helt andre formelle greb, fx. har han  

 udført et stort motiv forestillende et søpindsvin på siden af en kvindekrop.  

 Motivet var fragmenteret på kroppen således, at det kun kunne ses som et  

 samlet  

 billede, når kvinden lagde sig i en bestemt stilling.
A arbejder altid med sine egne forlæg, når han  

 tatoverer, dvs. han udfører først en tegning eller et design, undertiden  

 direkte på huden, hvis der er tale om en mindre tatovering, men oftest på  

 papir, da tatoveringen gerne har en vis størrelse.
På tegningen opbygges  

 tatoveringen i alle detaljer og evt. farvelægges, hvis der anvendes flere  

 farver.
En overvejende stor del af As tatoveringer er dog monokrome, dvs.  

 holdt  

 i én farve, sort, hvorved det grafiske udtryk i ornamenterne understøttes.  

 Papirtegningen  

 udføres således i fladen og lægges derefter ud på huden på den del af  

 kroppen,  

 der skal tatoveres, og kalkeres over på denne.
Da der ofte er tale om  

 tatoveringer på større dele af kroppen, må den oprindelige tegning tænkes  

 rumligt, når den udføres, da den skal kunne fungere i og med den følger  

 kroppens  

 rundinger og særlige former.
 A fremstiller altid en ny originaltegning som  

 forlæg til hver tatovering,. Tatoveringerne udføres dog i serier med en vis  

 variation, dvs. der kan være forskellige formelle greb, ornamenter, figurer  

 og  

 motiver der går igen, men de sammensættes, udstrækkes og komponeres hver gang  

 forskelligt, således at hvert tatovering er unik og den samme tatovering  

 aldrig  

 udføres to gange.
For A er en tatovering er ikke kun et  

 anliggende, der angår hans egne ideer og kunnen, enhver tatovering er en  

 forhandling, en overenskomst, mellem tatovøren og kunden, mellem den der  

 udfører den i sin egen stil og den som ønsker den, og som skal bære den på  

 sin  

 krop som en del af sin persolighed fremover.
Derfor tages kunden også med på  

 råd, når forlæget skal udføres og forskellige ønsker kan indarbejdes.
 Jørgen Kristensen har således ikke et  

 design-katalog med faste tatoveringseksempler, som kunden kan vælge imellem.  

 Han fremviser evt. i stedet et fotokatalog med eksempler på tidligere udførte  

 tatoveringer,  

 som kunden kan lade sig inspirere af, og som man kan forhandle udfra.  

 Derefter  

 udfører han et designforslag som kunden godkender.
 A insisterer altid på selv at lave et  

 personligt design, dvs. hvis kunden selv medbringer et design et andet sted  

 fra  

 (fx. en anden tatovørs billede) og ønsker det tatoveret, så vil det kun blive  

 udført, hvis A kan se en mening med og får lov til at ombearbejde det til sin  

 egen stil og udtryk.
Som nævnt udfører A oftest relativt store  

 tatoveringer på en større del af kroppen og ikke i særlig høj grad små  

 tatoveringer.
Dvs. klientellet tilhører ofte de mere erfarne og kræsne, der i  

 forvejen har tatoveringer, og som ved hvad de går efter, og ikke så meget  

 debutanterne, der blot ønsker en lille dekorativ ting.
Efter at forlægget er kalkeret over på huden  

 udføres tatoveringen med diverse instrumenter og værktøjer.
A anvender både  

 elektrisk og manuelt værktøj, han bruger undertiden den vanskelige teknik med  

 håndstikning, hvortil der anvendes personligt fremstillet værktøj, og han har  

 i  

 det hele taget, som alle professionelle håndværkere, et personligt forhold  

 til  

 værktøjet, som ofte har været anvendt meget længe og i flere tilfælde er  

 personligt tilpasset.
Der er ingen tvivl om at A har stor faglig  

 kunnen med hensyn til sit arbejde, og at såvel tegnede forlæg som  

 tatoveringer  

 er udført med en høj håndværksmæssig og billedmæssig kvalitet.
Det fornægter  

 sig ikke, at A også har en fortid som maler og tegner og bl.a. har studeret  

 hos  

 maleren C på kurser på Århus kunstakademi.
Tegninger og tatoveringer er  

 udført  

 med stor stilmæssig sikkerhed og grafisk sans for rytme og motiv, med  

 sammenhæng mellem detalje og helhed og stor fornemmelse for tatoveringens  

 samspil med kroppens former og funktioner.
 Spørgsmål 2:
 Syns- og skønsmanden bedes  

 vurdere, om As arbejde og arbejdsform kan anses for at udtrykke  

 kunstnerisk  

 virksomhed.
Spørgsmålet om noget kan anses for kunst eller  

 ej er et kompliceret spørgsmål, der sjældent kan gives et entydigt svar på og  

 som involverer en række forskellige faktorer og forhold.
Det er idag  

 almindelig  

 anerkendt, at det ikke er forbundet med nogen form for autonomi, hvorvidt  

 noget  

 kan betegnes som kunst eller ej.
Dvs. at det ikke er mediet i sig selv, der  

 afgør om det er kunst, det er heller ikke materialet eller den formelle  

 behandling af materialet i sig selv, der afgør dette.
Idag forholder det  

 således at stort set hvilken som helst handling eller objekt, som en kunstner  

 foretager eller fremstiller, kan opnå status af kunst, det er alene et  

 spørgsmål  

 om hvilken relation, hvilken position, i forhold til kunstinstitutionen, der  

 skal til for at det iscenesat som kunst i en kunstinstitutionel sammenhæng.
 Derfor kan man alligevel godt tale om, at  

 noget udtrykker en kunstnerisk virksomhed, dvs. at det manifesterer sig på en  

 måde, som svarer til de fleste gængse forestillinger om, hvad kunst kan være.
Tatovør As arbejde og arbejdsform udtrykker  

 på flere måder en kunstnerisk virksomhed.
Der er ingen tvivl om, at A er en  

 tatovør med en langt større kunstnerisk tilgang til faget, end den der  

 normalt  

 er gældende.
Han adskiller sig markant fra den almindelige, stereotype  

 opfattelse af tatovør, som en der sidder i en kælderbutik og reproducerer små  

 banale sentenser og symboler på samlebånd.
A tilhører den elite af tatovører, der kan  

 siges at arbejde i en anerkendt kunstnerisk tradition, hvilket den respekt og  

 position han besidder i tatovørkredse, både nationalt og internationalt,  

 vidner  

 om.
Dels arbejder han ud fra den traditionelle forestilling om det unikke  

 værk,  

 der skabes fra gang til gang ved en håndværksmæssig tilgang.
Dels søger han  

 en  

 personlig stil og et særligt udtryk i sine arbejder.
Dette understreges også af, at alle de udførte  

 tatoveringsarbejder dokumenteres fotografisk af A selv i hans iøvrigt  

 veludstyrede  

 fotostudie.
Desuden samler han alle originaltegningerne.
I hans værksteder  

 hænger flere af disse fotografier og tegninger indrammet, han har dog aldrig  

 forsøgt at få disse billeder udstillet i en traditionel kunstinstitutionel  

 sammenhæng, fx. på et galleri, da han er af den overbevisning, at det rigtige  

 værk optræder som tatoveringen på kroppen.
 A har dog enkelte gange samarbejdet med  

 billedkunstnere, bla. har han deltaget på Efterårsudstillingen på  

 Charlottenborg, København, i 1993 med et samarbejdsprojekt med maleren D, der  

 handlede om tegning og om nyfortolkning af tatovørsymboler.
Århus d. 12. november 2004 Klageren har anmodet regionen  

 om tilbagebetaling af den moms, som klageren har indbetalt i perioden fra 30.  

 september 1997 til 31. december 2001, i alt 75.592 kr.
 Regionen har ikke imødekommet  

 klagerens anmodning af tilbagebetaling af moms med i alt 75.592 kr.
 Klagerens tatovørvirksomhed  

 er ikke fritaget for afgift i henhold til momslovens § 13, stk. 1, nr. 7, som  

 anden kunstnerisk virksomhed, idet klageren ikke har fremlagt bevis herfor.
I et høringssvar til  

 Landsskatteretten har regionen anført, at udgangspunktet er, at omsætning,  

 der  

 finder sted i en tatovørforretning ikke er kunst, men at der konkret kan  

 gøres  

 undtagelse herfra, såfremt der påvises leverancer, som hidrører fra  

 kunstnerisk  

 virksomhed, jf.
UfR 1985, 122 H.
 I denne sag foreligger der  

 ikke dokumentation af, at der har været foretaget leverancer af kunst, jf.  

 momslovens § 13, stk. 1, nr. 7, idet de for regionen foreviste illustrationer  

 ikke dokumenterer, i hvilket omfang klageren har leveret varer eller ydelser,  

 som hidrører fra kunstnerisk virksomhed.
 Den omstændighed, at klageren  

 måtte have kunstneriske evner og interesse i tatoveringskunst, er ikke  

 ensbetydende med, at der rent faktisk omsættes kunstvarer/ydelser i klagerens  

 virksomhed.
 Vedrørende Landsskatterettens  

 kendelse af 12. januar 2001 har regionen anført, at det her var dokumenteret,  

 at den pågældende tatovør udelukkende udførte frihåndsarbejde med frit motiv  

 direkte på huden uden anvendelse af skabeloner eller lignende.
Klagerens påstand og argumenter Klagerens repræsentant har  

 fremsat påstand om, at momstilsvaret for momsperioderne 30. september 1997  

 til  

 og med 31. december 2001, i alt 75.592 kr., er erlagt med urette og derfor  

 skal  

 tilbagebetales til klageren.
 Under henvisning til den  

 udarbejdede syns- og skønsrapport bør det kunne lægges til grund, at  

 karakteren  

 af klagerens arbejde er af en sådan art, at det er fuldt ud kvalificeret til  

 betegnelsen anden kunstnerisk virksomhed og dermed momsfritaget  

 efter  

 momslovens § 13, stk. 1, nr. 7.
Landsskatterettens bemærkninger og begrundelse I henhold til momslovens §  

 13, stk. 1, nr. 7, er forfatter- og komponistvirksomhed samt anden  

 kunstnerisk  

 virksomhed fritaget for afgift.
 Det bemærkes, at Højesteret i  

 en dom af 13. december 1984, gengivet i UfR 1985, 122 H, har taget stilling  

 til, hvorvidt tatovørvirksomhed er omfattet af fritagelsesbestemmelsen om  

 kunstnerisk virksomhed (dagældende § 2, stk. 3, 1. pkt., i momsloven). Det  

 fremgår af dommens præmisser:
Undtagelsesbestemmelsen i  

 momslovens § 2, stk. 3, punkt 1, må i overensstemmelse med lovens almindelige  

 formål fortolkes indskrænkende.
Efter det foreliggende kan i hvert fald kun  

 en  

 mindre del af den virksomhed, der udøves af tatovører her i landet, anses for  

 omfattet af denne bestemmelse.
Der findes herefter ikke at være grundlag for  

 at  

 tilsidesætte den afgørelse, som nævnet vedrørende merværdiafgift har truffet  

 efter en generel vurdering af erhvervsudøvelsen.
Dommen vil derfor være at  

 stadfæste. Højesterets dom skal  

 fortolkes således, at tatovørvirksomhed ikke som branche generelt kan anses  

 for  

 omfattet af fritagelsesbestemmelsen.
Dommen er imidlertid ikke udtryk for, at  

 en konkret tatovørvirksomhed ikke under nogen omstændigheder vil kunne  

 karakteriseres som kunstnerisk virksomhed, eller at en konkret  

 tatovørvirksomhed, der kan karakteriseres som kunstnerisk virksomhed, ikke  

 kan  

 blive omfattet af fritagelsesbestemmelsen.
Det må således bero på en konkret  

 vurdering af den udførte tatovørvirksomhed, om virksomheden kan anses for  

 kunstnerisk virksomhed omfattet af fritagelsesbestemmelsen.
 Ud fra oplysningerne i syns-  

 og skønsrapporten, herunder særligt, at klageren altid arbejder med sine egne  

 forlæg, når han tatoverer, at klageren altid fremstiller en ny  

 originaltegning  

 som forlæg til hver tatovering, at hver tatovering er unik, og at den samme  

 tatovering aldrig udføres to gange, at klageren udfører et designforslag, som  

 kunden godkender, at klageren altid insisterer på selv at lave et personligt  

 design, og at klagerens arbejde og arbejdsform på flere måder udtrykker en  

 kunstnerisk virksomhed, må klagerens tatovørvirksomhed efter en konkret  

 vurdering karakteriseres som kunstnerisk virksomhed omfattet af  

 momsfritagelsesbestemmelsen i momslovens § 13, stk. 1, nr. 7.
 Der gives derfor medhold i  

 den nedlagte påstand, idet det bemærkes, at Landsskatteretten ikke har taget  

 stilling til selve spørgsmålet om tilbagebetaling af momsen.
 Told- og Skattestyrelsen er  

 klagemyndighed for denne del af afgørelsen, og Landsskatteretten har derfor  

 oversendt sagen til Told- og Skattestyrelsen til afgørelse af spørgsmålet om  

 tilbagebetaling af momsen.
