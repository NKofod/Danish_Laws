§ 1 I cirkulære af 26. februar 1986 om bestyrelse af båndlagt arv i de  

 forvaltningsafdelinger, der er godkendt hertil i medfør af arvelovens § 61,  

 foretages følgende ændringer:
 1. § 1, stk. 2, nr. 8. affattes således:
8. kapitalens størrelse og anbringelse med angivelse  

 af kontonumre i Værdipapircentralen for børsnoterede aktier, obligationer og  

 investeringsforeningsandele m.v. (fondsaktiver) og med angivelse af litra og  

 numre for aktier, som kan foreligge i fysisk form.' 2. § 2. stk. 3, affattes således:
»Stk. 3.  For så vidt angår fondsaktiver, der  

 registreres i Værdipapircentralen, skal det registreres, at fondsaktiverne er  

 båndlagt og inddraget under forvaltningsafdelingens bestyrelse.
Fondsaktiver,  

 bortset fra obligationer, skal så vidt muligt noteres på navn med oplysning  

 om, at de er båndlagt og inddraget under forvaltningsafdelingens bestyrelse.  

 Værdipapirer, der kan foreligge i fysisk form, skal forsynes med påtegning  

 om, at de er båndlagt og inddraget under forvaltningsafdelingens bestyrelse,  

 samt så vidt muligt noteres på navn.
Pantebreve i fast ejendom forsynes med  

 påtegning om, at pantebrevet er båndlagt og inddraget under  

 forvaltningsafdelingens bestyrelse, og at meddelelser i henhold til  

 retsplejelovens kap. 51 og andre meddelelser, der ifølge loven skal tilgå  

 pantekreditor, fremtidig skal sendes til forvaltningsafdelingen.  

 Meddelelsespåtegningen skal tinglyses.« § 2 Cirkulæret træder i kraft den 1. februar 1988.
