Reglerne om udbetaling af forskud og acontorefusion til de anerkendte arbejdsløshedskasser fremgår af Direktoratet for Arbejdsløshedsforsikringens bekendtgørelse nr. 806 af 1. december 1990.
1. Udbetaling af forskud (bekendtgørelsens § 1) Efter arbejdsløshedsforsikringsloven og arbejdstilbudsloven yder staten  

 forskud til at afholde de løbende udgifter til dagpenge m.v. til  

 arbejdsløshedskasser, der ikke råder over tilstrækkelige midler hertil.
 Det betyder, at kassens forsikringsformue skal anvendes til udbetaling af  

 dagpenge m.v., før kassen kan modtage forskud.
 Af teknisk-administrative hensyn bliver en saldo på kassens formuekonto  

 modregnet i forbindelse med den årlige opgørelse af kassens mellemværende med  

 direktoratet, jf. direktoratets bekendtgørelse om tilsynet med de anerkendte  

 arbejdsløshedskassers økonomi og regnskabsvæsen m.v.
 Forskudsbeløbet kan endvidere højst svare til kassens nettoudbetalinger,  

 hvorved forstås bruttoydelsen eksklusive skat, jf. punkterne 6 og 7.
2. Betingelser for ret til forskud (bekendtgørelsens §  

 2) For at få udbetalt forskud skal kassen opfylde følgende betingelser:
 Der kan etableres datatransmission mellem kassen og Postgiro efter nærmere  

 aftale.
 Alle udbetalinger skal finde sted via Postgiro til det enkelte medlems  

 konto i et pengeinstitut, herunder Postgiro.
 Medlemmet vælger selv pengeinstitut.
 Hvis kassen har decentrale udbetalingssystemer, kan den således ikke få  

 udbetalt forskud, men alene månedsvis refusion, jf. § 5.
 Hvis kassen foretager enkelte udbetalinger decentralt, for eksempel i  

 afdelingsregi, kan den ikke få udbetalt forskud til disse, men alene  

 månedsvis refusion jf. § 6.
3. Uanbringelige udbetalinger Nogle af de udbetalinger, der ekspederes via Postgiro, vil være  

 uanbringelige, for eksempel fordi medlemmets kontonummer eller  

 pengeinstituttets registreringsnummer er forkert.
Til disse uanbringelige  

 beløb oprettes en ikke-rentebærende postgirokonto  

 (»ventekonto«), hvor Postgiro indsætter beløbene, mens kassen søger  

 at rette fejlene.
 Hvis det uanbringelige beløb har været overført til et pengeinstitut,  

 indsættes det på ventekontoen, når det kommer retur fra pengeinstituttet.
 Der sendes kontoudtog til kassen sammen med de oplysninger om beløbet,  

 Postgiro har modtaget fra det returnerende pengeinstitut.
 Hvis pengeinstitutterne returnerer uanbringelige beløb direkte til kassen,  

 skal de ligeledes indsættes på kassens ventekonto i Postgiro.
Ved genfremsendelse af uanbringelige beløb fremsender kassen  

 rettelsesbilag til Postgiro med henblik på ny anvisning.
Postgiro debiterer  

 beløbet på ventekontoen og ekspederer herefter udbetalingen som en ny  

 transaktion.
 Kassen kan ikke rekvirere nye beløb fra ventekontoen.
 Beløb, der ikke kan genfremsendes, overføres fra ventekontoen til  

 direktoratet ved brug af en af direktoratet udarbejdet standardblanket.
 Beløb kan ikke stå på ventekontoen i mere end 90 dage.
4. Rekvisition af forskud i Danmarks Nationalbank (bekendtgørelsens §  

 3) Postgiro er af Direktoratet for Arbejdsløshedsforsikringen bemyndiget til  

 på kassernes vegne at trække på direktoratets konto i Danmarks Nationalbank.
 Postgiro kan tidligst rekvirere forskudsmidlerne 2 bankdage før,  

 udbetaling til medlemmerne finder sted.
Det er en betingelse for, at forskudsmidlerne kan rekvireres af Postgiro,  

 at kassens udbetalingsmateriale er vedlagt en følgeseddel underskrevet af 2  

 af kassen befuldmægtigede personer.
Standardblanket til det formål udsendes  

 af direktoratet.
 Den praktiske tilrettelæggelse af procedurer, afleveringsfrister for  

 udbetalingsmaterialet m.v. aftales direkte mellem Postgiro og kassen.
 Forskud kan tidligst rekvireres dagen efter en udbetalingsperiodes udløb.  

 Denne regel kan kun fraviges, når direktoratet har givet særlig tilladelse  

 hertil.
5. Postgirokonti (bekendtgørelsens § 4) Direktoratet opretter for hver kasse postgirokonti for henholdsvis  

 dagpenge, efterløn, feriedagpenge og uddannelsesydelse.
For  

 arbejdsløshedskasserne for selvstændige erhvervsdrivende oprettes tillige en  

 konto for iværksætterydelse.
6. Tilbageholdelser i udbetalingskørsler med forskud Beløb, som kassen skal holde tilbage i dagpenge m.v. med henblik på  

 viderebetaling til kommuner, skal overføres via girering direkte til  

 kreditor.
 Oplysning om kommunens postgirokonto skal fremgå af kommunens anmodning  

 til kassen.
 Beløb, som kassen tilbageholder i dagpenge m.v. til dækning af  

 medlemskontingent, jf. standardvedtægtens § 14, skal overføres via girering  

 direkte til kassen.
 Beløb, som kassen tilbageholder i dagpenge m.v. til dækning af tidligere  

 uberettiget modtagne dagpenge m.v., jf. arbejdsløshedsforsikringslovens § 86,  

 skal overføres via girering direkte til kassen.
7. Refusion (bekendtgørelsens §§ 5, 6 og 7) Refusion efter bekendtgørelsens §§ 5 og 6 kan kun rekvireres af  

 nettobeløb, jf. bemærkningerne under punkt 1.
Anmodning om refusion efter bekendtgørelsens § 6, stk. 2, skal ske ved  

 benyttelse af en standardblanket, som skal være underskrevet af 2 af kassen  

 befuldmægtigede personer.
Standardblanketten udsendes af direktoratet.  

 Direktoratet udsender endvidere en blanket vedrørende fuldmagtsforholdene.
7.1. Dagpenge udbetalt som lån Refusion modtaget til dækning af dagpenge udbetalt som lån, jf.  

 bekendtgørelsens § 7, skal tilbagebetales fuldt ud til direktoratet, når  

 udbetaling fra Lønmodtagernes Garantifond har fundet sted.
 Hvis udbetalingen fra LG ikke dækker lånet, fordi udbetalingen dækker en  

 kortere periode end lånet, skal den udækkede del af lånet omkonteres til  

 dagpenge, hvoraf der skal afregnes sædvanlig kildeskat.
 Hvis erstatningen fra LG dækker hele låneperioden, men udbetales med et  

 mindre beløb end det som dagpenge udbetalte lån, skal hele lånebeløbet  

 tilbagebetales, idet der ikke kan udbetales dagpenge i en opsigelsesperiode.
 Tilbagebetaling sker efter reglerne for afregning af tilbagebetalingskrav,  

 jf. direktoratets bekendtgørelse om tilsynet med de anerkendte  

 arbejdsløshedskassers økonomi og regnskabsvæsen m.v.
7.2. Procesrenter Refusion af procesrenter kan udbetales i tilfælde, hvor en direktorats-  

 eller ankenævnsafgørelse om ret til dagpenge m.v. ændres ved domstolene, og  

 hvor kravet bliver tillagt en rente.
Refusion af procesrenter udbetales  

 månedsvis via Direktoratet for Arbejdsløshedsforsikringen.  

 Refusionsanmodningen, skal være vedlagt dokumentation for kravet.
Hvis den er  

 direktoratet i hænde senest den 10. i måneden, vil refusionen blive udbetalt  

 i samme måned.
8. Uretmæssig hævning af forskud (bekendtgørelsens §  

 8) Forskud eller refusionsbeløb, der hæves uretmæssigt, tilskrives en rente  

 på 11/2 pct. pr. påbegyndt måned, indtil tilbagebetaling er foretaget.
 Forskud, der hæves før det retmæssige tidspunkt, jf. bekendtgørelsens § 3,  

 tilskrives en rente på 18 pct. p.a. fra tidspunktet for hævningen og frem til  

 det retmæssige hævetidspunkt.
Hvis kassen på grund af mindre administrative fejl, f.eks. taste~ eller  

 regnefejl, har hævet for meget i forskud, skal det uretmæssigt hævede beløb  

 tilbageføres til direktoratet.
Tilbagebetalingen til direktoratet skal ske  

 senest den 20. i måneden efter, at fejlen er konstateret.
Standardblanket til  

 dette formål udsendes af direktoratet.
9. Overførsel af kildeskat (bekendtgørelsens § 9) Kildeskat overføres fra Direktoratet for Arbejdsløshedsforsikringens  

 konto i Danmarks Nationalbank til Told- og Skattestyrelsens konto samme sted.  

 Overførslen sker på baggrund af en skriftlig anmodning fra kassen til  

 Danmarks Nationalbank.
Standardblanket til dette formål udsendes af  

 direktoratet.
Direktoratet bemyndiger over for Danmarks Nationalbank hver enkelt kasse  

 til at trække på direktoratets konto.
Det er en betingelse for, at overførsel  

 kan finde sted, at anmodningen er underskrevet af tilsammen 2 befuldmægtigede  

 personer i kassen.
Blanket vedrørende fuldmagtsforholdene udsendes af  

 direktoratet.
Følgende procedure følges ved overførsel af skat: Efter at månedens  

 tilbageholdte kildeskat er opgjort, udfylder og underskriver kassen girokort  

 (A41) fra Told- og Skattestyrelsen.
Kvitteringsdelen afrives, og kortet  

 afsendes som almindeligt brevkort.
Samtidig udfylder kassen blanket vedrørende anmodning om overførsel af  

 kildeskat fra direktoratets konto i Danmarks Nationalbank til Told- og  

 Skattestyrelsens konto.
Anmodningen sendes i 4 eksemplarer til Danmarks  

 Nationalbank, Havnegade 5, 1093 København K i så god tid, at overførsel  

 kan ske inden for den givne betalingsfrist.
 Danmarks Nationalbank vil over for kassen kvittere for modtagelse af  

 anmodningen.
 Direktoratet for Arbejdsløshedsforsikringen fører ikke kontrol med,  

 om skatteoverførslerne sker rettidigt.
 Ansvaret for, at forfalden A-skat indbetales rettidigt, er alene  

 kassens.
 For meget indbetalt A-skat indsættes af Told- og Skattestyrelsen på  

 direktoratets konto i Danmarks Nationalbank, hvorefter det krediteres kassens  

 konto over modtagne acontorefusioner for indeværende regnskabsår.
10. Sikkerhed (bekendtgørelsens § 10) Det er kassens ansvar at administrere udbetalingen af dagpenge m.v. under  

 fornøden hensyntagen til sikkerheden ved aflevering af data til Postgiro.
 Det betyder, at kassen har ansvar for, at transaktionerne på datamediet er  

 ægte og korrekte.
Det er endvidere kassens ansvar, at kun kassens eget udbetalingsmateriale  

 danner grundlag for overførslerne.
Dette er ikke til hinder for, at kassen  

 kan bemyndige et servicebureau til at udføre opgaver for kassen.
11. Bortfald af tidligere vejledning Direktoratet for Arbejdsløshedsforsikringens vejledning af 24. november  

 1986 til bekendtgørelse nr. 780 af 24. november 1986 om udbetaling af forskud  

 af acontorefusion til de statsanerkendte arbejdsløshedskasser bortfalder.
