I.
Indledning Dette er en vejledning til Arbejdsmarkedsstyrelsens bekendtgørelse nr. 623  

 af 28. juni 1996 om adgang og deltagerstøtte ved deltagelse i  

 arbejdsmarkedsuddannelser, som senest ændret ved bekendtgørelse nr. 484 af  

 10. juni 1997. Bekendtgørelsen har hjemmel i lov om  

 arbejdsmarkedsuddannelser, jf. lovbekendtgørelse nr. 53 af 23. januar 1997,  

 som ændret ved lov nr. 378 af 10. juni 1997.
 Bekendtgørelsen afløser den tidligere bekendtgørelse nr. 1155 af 20.  

 december 1995, som ændret ved bekendtgørelse nr. 152 af 21. marts 1996, nr.  

 437 af 28. maj 1996 og nr. 614 af 27. juni 1996.
 Bekendtgørelsen adskiller sig på nogle punkter fra de regler, der gjaldt  

 før 1. januar 1997, for så vidt angår adgang og deltagerstøtte.
 De vigtigste ændringer vedrører følgende:
1. Målgruppestyring Med lovændringen er der sket en ændring af økonomistyringen af  

 arbejdsmarkedsuddannelserne. Ændringen i økonomistyringen muliggør frit optag  

 på uddannelserne.
Uddannelsesstederne vil fremover få ret til at fastlægge  

 optagelsestallet inden for de målgrupper, der er omfattet af loven, såfremt  

 uddannelsesstedet er godkendt til at gennemføre den pågældende  

 arbejdsmarkedsuddannelse og under hensyn til uddannelsesstedets kapacitet.  

 Det skal understreges, at der med det frie optag ikke er tale om et retskrav  

 for enkeltpersoner til at blive optaget på uddannelserne.
Som en konsekvens af den ændrede økonomistyring og det frie optag vil der  

 fremover blive styret på målgrupper.
Uddannelsesstedet vil alene modtage et  

 statsligt takstbaseret tilskud for de personer, der tilhører målgruppen og  

 som får adgang til en arbejdsmarkedsuddannelse.
Den hidtidige ordning med at  

 give andre personer uden for målgruppen adgang til uddannelserne er hermed  

 bortfaldet.
2. Målgruppen Målgruppen vil som hidtidig omfatte ufaglærte og personer med en  

 erhvervsuddannelse efter erhvervsuddannelsesloven, samt personer der kan  

 sidestilles hermed.
Desuden omfattes merkonomer, teknonomer, datanomer,  

 videregående teknikere, laboranter og arbejdsledere.
Både privat og  

 offentligt ansatte tilhører målgruppen.
Som noget nyt er der åbnet op for, at selvstændige erhvervsdrivende  

 tilhører målgruppen, hvis deres uddannelsesniveau ikke overstiger  

 videregående teknikeres.
Tidligere kunne selvstændige kun i særlige tilfælde  

 få adgang, men var afskåret fra at modtage godtgørelse.
Med lovændringen har  

 selvstændige, der opfylder betingelserne til uddannelsesniveau, adgang og er  

 dermed berettiget til godtgørelse, hvis de i øvrigt opfylder betingelserne  

 herfor.
 Endelig er det bestemt, at personer med en anden og højere uddannelse end  

 de oven for nævnte kan få adgang, hvis de ikke har haft beskæftigelse inden  

 for deres uddannelsesområde i de sidste 5 år, jf. bemærkninger til § 1.
3. Aldersgrænse på 20 år Aldersgrænsen er blevet hævet fra 18 til 20 år for at understrege, at der  

 er tale om voksenuddannelse.
I visse situationer kan der dog dispenseres fra  

 alderskravet og uddannelsesstederne har herudover mulighed for i særlige  

 tilfælde at dispensere, jf. bemærkninger til §§ 4 og 5.
4. Godtgørelse på alle arbejdsmarkedsuddannelser Som noget nyt er der mulighed for at modtage godtgørelse på samtlige  

 arbejdsmarkedsuddannelser, herunder på individuel kompetenceafklaring.
Den  

 tidligere bestemmelse om elevstøtte er bortfaldet.
5. Deltidsbeskæftigede og deltidsarbejdssøgende § 30  i den tidligere bekendtgørelse, hvorefter  

 deltidsbeskæftigede og deltidsarbejdssøgende blev anset for at have fuldt tab  

 af indtægt eller arbejdsmulighed, er bortfaldet.
 Deltidsbeskæftigede og deltidsarbejdssøgende vil fremover alene være  

 berettiget til godtgørelse efter de normale regler, dvs. de kan modtage  

 godtgørelse i det omfang, der foreligger tab af indtægt eller  

 arbejdsmulighed.
 Dog har arbejdsgivere, der udbetaler løn for fuld arbejdstid til  

 deltidsbeskæftigede, ret til den fulde refusion, jf. bekendtgørelsens § 22,  

 stk. 3.
6. Ansøgningsskema for at få adgang Som en konsekvens af indførelsen af målgruppestyringen skal  

 uddannelsesstederne fremover administrere og træffe afgørelse om, hvorvidt en  

 ansøger har adgang til arbejdsmarkedsuddannelserne.
Ansøgerne skal fremover  

 udfylde et ansøgningsskema, som skal afleveres til uddannelsesstedet inden  

 evt. start på en arbejdsmarkedsuddannelse.
 Det skal understreges, at følgende regler fortsat er gældende:
1. Unge, der skal aktiveres Unge, ledige under 25 år uden en kompetencegivende erhvervsuddannelse, som  

 har 6 måneders ledighed inden for 9 måneder får fremover ret og pligt til  

 uddannelse i 18 måneder.
 Arbejdsmarkedsstyrelsen har til denne målgruppe etableret de særligt  

 udviklede og tilrettelagte sammenhængende uddannelsesforløb for unge ledige.  

 Adgangskravene fremgår af bekendtgørelsens § 8.
 Godtgørelsen udgør for de unge, som er omfattet af aktivering 50 procent  

 af det højeste ugentlige dagpengebeløb, jf. bemærkningerne til § 17 stk. 2 og  

 3.
 Andre unge under 25 år, der ikke er omfattet af den særlige  

 »ungeaktiveringsindsats«, følger de almindelige regler om  

 godtgørelse.
2. Krav om rådighed under deltagelse i en  

 arbejdsmarkedsuddannelse Ledige skal stå til rådighed for arbejdsmarkedet under deltagelse i en  

 arbejdsmarkedsuddannelse.
Undtaget er dog ledige, der er omfattet af  

 aktivering efter § 32 a i lov om en aktiv arbejdsmarkedspolitik eller § 10,  

 stk. 1, 1. pkt. i lov om kommunal aktivering.
Afslag på formidlet arbejde  

 uden gyldig grund betragtes som selvforskyldt ledighed, jf. bestemmelserne i  

 bekendtgørelsens §§ 37-39.
3. Perioder med godtgørelse medregnes i  

 dagpengeperioder Deltagelse i en arbejdsmarkedsuddannelse betragtes ikke længere som  

 »død periode«.
For ledige er perioder, hvori der udbetales  

 godtgørelse siden den 1. januar 1996 blevet medregnet i ydelsesperioden ved  

 ledighed efter § 55 i lov om arbejdsløshedsforsikring m.v.
 Ledige, som har opbrugt deres dagpengeret efter  

 arbejdsløshedsforsikringens bestemmelser, kan deltage i en  

 arbejdsmarkedsuddannelse og modtage godtgørelse, forudsat betingelserne  

 herfor i øvrigt er til stede.
4. Orlov til uddannelse I orlovsperioder medregnes uger, hvori der er udbetalt godtgørelse efter  

 lov om arbejdsmarkedsuddannelser.
Ved opgørelsen af perioder med  

 AMU-godtgørelse medregnes kun de perioder, hvor godtgørelsen er udbetalt i  

 mindst en sammenhængende uge, jf.
Arbejdsmarkedsstyrelsens bekendtgørelse om  

 orlov til uddannelse, sabbat og børnepasning.
 Ledige, som har opbrugt deres orlovsret efter orlovslovgivningens  

 bestemmelser, kan deltage i en arbejdsmarkedsuddannelse og modtage  

 godtgørelse, forudsat betingelserne herfor i øvrigt er til stede.
II.
Bemærkninger til bekendtgørelsens enkelte paragraffer Til § 1, stk. 1.
Her opregnes målgruppen for alle de arbejdsmarkedsuddannelser, der er  

 omfattet af lovens § 3, nr. 1-4. Målgruppen omfatter: ufaglærte personer,  

 personer der har et uddannelsesniveau svarende til erhvervsuddannelserne  

 (faglærte), arbejdsledere hvis uddannelsesniveau kan sidestilles med  

 ufaglærtes og erhvervsuddannedes og selvstændige erhvervsdrivende, hvis  

 uddannelsesniveau kan sidestilles med ufaglærtes, erhvervsuddannedes,  

 merkonomers, teknonomers, datanomers og videregående teknikeres.
Endelig  

 tilhører laboranter, der er omfattet af Undervisningsministeriets  

 bekendtgørelse om laborantuddannelsen og videregående teknikere, der er  

 omfattet af Undervisningsministeriets lov om videregående teknikeruddannelser  

 m.v., målgruppen.
Målgruppen omfatter kortvarigt uddannede, når bortses fra bekendtgørelsens  

 § 1, stk. 1, pkt. d og g.
Det er uden betydning om uddannelsen er offentlig  

 eller privat.
Det afgørende er, - bortset fra merkonomer, teknonomer,  

 datanomer, laboranter og videregående teknikere - at uddannelsen i niveau og  

 længde ikke overstiger niveauet og længden af erhvervsuddannelserne samt at  

 uddannelsen ikke har et gymnasialt adgangskrav.
 Efter bestemmelsen kan grønlændere og færinger som hidtil få adgang, hvis  

 de i øvrigt opfylder adgangskravene i §§ 1-12.
Til § 1, stk. 1, pkt. c Bestemmelsen er medtaget bl.a. for at tydeliggøre, at kommunalt- eller  

 etatsuddannede er omfattet af målgruppen for arbejdsmarkedsuddannelserne.
F.  

 eks. er uddannelse som portør, politi- eller togbetjent omfattet af  

 bestemmelsen.
Til § 1, stk. 1, pkt. d Hospitalslaboranter er ikke omfattet af bestemmelsen, jf. § 1, stk. 2.
Til § 1, stk. 1, pkt. e Det er en adgangsbetingelse, at arbejdslederens uddannelsesniveau ikke  

 overstiger erhvervsuddannelsesniveauet, at den pågældende fungerer som  

 foresat for ufaglærte eller faglærte og at arbejdslederfunktionen er den  

 pågældendes hovedbeskæftigelsesfunktion, jf. § 1, stk. 4.
 En videregående tekniker, der fungerer som arbejdsleder vil ikke have  

 adgang efter denne bestemmelse, men vil kunne få adgang efter § 1, stk. 1,  

 pkt. d), hvis adgangsbetingelserne i øvrigt er opfyldte.
Til § 1, stk. 1, pkt. f Selvstændige erhvervsdrivende, der udøver deres selvstændige virksomhed  

 som hovedbeskæftigelse kan få adgang, hvis deres uddannelsesniveau ikke  

 overstiger videregående teknikeres.
 Med hensyn til begrebet selvstændig virksomhed samt ophør hermed henvises  

 til de regler, der gælder inden for arbejdsløshedsforsikringen.
 Personer, som er medlemmer af en anerkendt arbejdsløshedskasse for  

 selvstændige erhvervsdrivende, anses som udgangspunkt at udøve selvstændig  

 erhvervsvirksomhed.
Til § 1, stk. 1, pkt. g Bestemmelsen muliggør, at personer med en højere eller videregående  

 uddannelse kan få adgang til en arbejdsmarkedsuddannelse.
I bedømmelsen af,  

 om en given uddannelse er højere eller videregående, indgår alene danske  

 uddannelser og uddannelser erhvervet i Danmark.
 Det er en betingelse for at få adgang, at personen ikke har haft  

 beskæftigelse inden for sit uddannelsesområde i de sidste 5 år forud for  

 starten af den arbejdsmarkedsuddannelse, hvortil der ønskes adgang.
Til § 1, stk. 2 Bestemmelsen præciserer, at alene de laboranter, der er omfattet af  

 bekendtgørelsen om laborantuddannelsen tilhører målgruppen.  

 Hospitalslaboranter tilhører derfor ikke målgruppen for  

 arbejdsmarkedsuddannelserne.
Til § 1, stk. 5 Bestemmelsen gælder for danske uddannelser og uddannelser erhvervet i  

 Danmark.
Det er uden betydning, om uddannelsen er privat eller offentlig  

 finansieret.
Det afgørende er, om uddannelsen i niveau og længde maksimalt  

 svarer til erhvervsuddannelserne og at der til uddannelsen ikke er et  

 gymnasialt adgangskrav.
F.eks. vil en person, der har taget en privat finansieret  

 lægesekretæruddannelse, have en uddannelse, der i niveau og længde maksimalt  

 svarer til erhvervsuddannelserne.
Omvendt vil en person, der har taget en  

 uddannelse som pædagog ikke være omfattet af bestemmelsen, idet uddannelsen  

 overstiger niveauet og længden for erhvervsuddannelserne.
Personer, der efter  

 afsluttet erhvervsuddannelse har taget overbygningskurser, som f.eks.  

 »det grønne bevis«, Dansk Kommunalkursus DK 1 og Kommunom eller  

 Forvaltningshøjskolens grundkurser FG I og II, anses ikke at have et  

 uddannelsesniveau, der overstiger erhvervsuddannelsens.
Til § 2 Bestemmelsen fastslår, at ledige skal være tilmeldt Arbejdsformidlingen  

 som arbejdssøgende for at få adgang til uddannelsen.
Personer, som er i  

 jobtræning eller ansat i puljejob efter lov om en aktiv  

 arbejdsmarkedspolitik, anses for at være ledige under jobtræningsperioden  

 eller puljebeskæftigelsen.
Ledige, som har uddannelsesorlov, anses ligeledes  

 for at være ledige i orlovsperioden.
 Personer, der f. eks. afslutter et arbejdsforhold om fredagen og starter  

 på en arbejdsmarkedsuddannelse om mandagen, anses ligeledes for at være  

 ledige.
Til § 3 Bestemmelsen opregner i hvilke situationer bestemte persongrupper ikke har  

 adgang tilen arbejdsmarkedsuddannelse.
Bestemmelsen bygger på det grundlag,  

 at deltagelse i en arbejdsmarkedsuddannelse forudsætter, at den pågældende  

 kan påtage sig et arbejde i sædvanligt omfang inden for branchen/faget.  

 Bestemmelsen er i det væsentligste en videreførelse af den hidtidige praksis.
Til § 3, stk. 1, nr. 1 I vurderingen af om en person er i stand til at påtage sig arbejde, kan  

 indgå lægelige udtalelser eller anden dokumentation eller erklæring, der  

 viser, at den pågældende ikke er i stand til at påtage sig et arbejde på  

 sædvanlige løn- og arbejdsvilkår eller på særlige vilkår efter gældende  

 regler herom.
Til § 3, stk. 1, nr. 2 Bestemmelsen omfatter alle personer, som er under uddannelse, herunder  

 deltagere i erhvervsuddannelser eller i højere eller videregående uddannelse  

 samt personer, som er under uddannelse til landmand (»det grønne  

 bevis«).
 Personer anses for at have afbrudt en uddannelse, når der foreligger  

 dokumentation herfor fra uddannelsesstedet.
 En person betragtes som værende under erhvervsuddannelse, hvis vedkommende  

 er på et skoleophold og/eller er i et praktikophold i henhold til en  

 uddannelsesaftale i tilknytning til uddannelsen.
 En person betragtes som værende under uddannelse til faglært landmand, når  

 personen er på skole eller i praktik, jf. personens uddannelsesaftale.  

 Personen betragtes som værende under uddannelse til det grønne bevis, når  

 personen deltager i skoleuddannelsen.
 Personer, der har orlov fra en uddannelse, anses for at være under  

 uddannelse medmindre de hører ind under undtagelsesbestemmelsen i § 3, stk.  

 2.
Til § 3, stk. 2 Følgende AMU-kontraktuddannelser er p.t. omfattet af bestemmelsen:  

 betonmager, glasmager, glassliber, stilladsopstiller, tagdækker,  

 vaskeriassistent og vejasfaltarbejder.
Til § 3, stk. 3 Bestemmelsen er en videreførelse af de hidtidige gældende regler,  

 hvorefter revalidenter, der er omfattet af § 43 i lov om social bistand, har  

 adgang, når uddannelsen indgår i den afsluttende del af  

 revalideringsprocessen.
 Endvidere videreføres den hidtidige gældende praksis, hvorefter indsatte  

 kort før en løsladelse kan få adgang til en arbejdsmarkedsuddannelse, når  

 uddannelsen indgår i den afsluttende del af resocialiseringsprocessen og er  

 et led i udslusningen af den indsatte.
 Det er en forudsætning for såvel revalidenter som indsatte, at de iøvrigt  

 opfylder bekendtgørelsens bestemmelser, herunder adgangskravene til den  

 konkrete uddannelse.
Til § 4, stk. 2, nr. 1 En uddannelse, der kan sidestilles med erhvervsuddannelse Til uddannelser, der kan sidestilles med erhvervsuddannelser efter lov om  

 erhvervsuddannelser henregnes danske uddannelser og uddannelser erhvervet i  

 Danmark, som i niveau og længde maksimalt svarer til niveauet og længden af  

 erhvervsuddannelserne.
Det er en betingelse, at der ikke er et gymnasialt  

 adgangskrav til uddannelsen.
Til § 4, stk. 2, nr. 2 Jobrotation Omfattet af jobrotationsordninger efter lov om en aktiv  

 arbejdsmarkedspolitik kan være personer i beskæftigelse, som midlertidigt er  

 fraværende fra arbejdspladsen og ledige, der afløser en beskæftiget.
Til § 4, stk. 2, nr. 3 Krav i anden lovgivning Det er en forudsætning for at kunne fravige alderskravet på de 20 år, at  

 kravet om uddannelse er hjemlet i anden lovgivning og at denne uddannelse kun  

 kan erhverves inden for arbejdsmarkedsuddannelsernes område.
F. eks. stilles der fra 1. januar 1997 i lov om levnedsmidler m.m. krav  

 om, at uddannelse i levnedsmiddelhygiejne er obligatorisk for personer over  

 18 år, der er beskæftiget i bestemte virksomheder.
Denne uddannelse etableres  

 som en arbejdsmarkedsuddannelse.
Til § 5 Uddannelsesstedet kan alene fravige alderskravet i særlige tilfælde og da  

 på baggrund af en konkret vurdering af hver enkelt ansøger.
Særlige tilfælde  

 kan f.eks. være en erklæring fra en arbejdsgiver, som ønsker den pågældendes  

 deltagelse i et bestemt kursus, f.eks. et certifikatkursus i  

 gaffeltruckfører, kranfører, traktorfører eller andet.
Til § 10 Efter en konkret vurdering træffer uddannelsesstedet afgørelse om,  

 hvorvidt en ansøger deltager i flere uddannelser end nødvendigt af  

 erhvervsmæssige årsager.
Vurderingen skal lægge vægt på, om ansøgerens  

 uddannelsesønske udgør en naturlig helhed inden for givne  

 uddannelsesstrukturer og ansøgerens muligheder for at opnå beskæftigelse på  

 kortere sigt set på baggrund af ansøgerens uddannelsesniveau.
Til § 15, stk. 1 Bestemmelsen fastslår, at personer, der opfylder adgangskravene i §§ 1-13  

 har ret til godtgørelse.
Godkendt uddannelse Det er en forudsætning for udbetaling af godtgørelse, at uddannelsen  

 afholdes efter en godkendt uddannelsesplan, at uddannelsesstedet er godkendt  

 til at udbyde den pågældende uddannelse og at der til uddannelsen fuldt ud  

 ydes tilskud (taksttilskud) - bortset fra evt. deltagerbetaling - af  

 bevillingerne til arbejdsmarkedsuddannelserne, som de fremgår af finansloven.
Tab af arbejdsmulighed Personer, der på grund af deltagelse i uddannelse mister muligheden for at  

 påtage sig et arbejde, kan få ret til godtgørelse.
F. eks. kan en ledig, der  

 er tilmeldt Arbejdsformidlingen som arbejdssøgende, få ret til godtgørelse  

 for tab af arbejdsmulighed, selv om personen ikke har ret til dagpenge eller  

 kontanthjælp og i øvrigt ikke kan siges at lide indtægtstab som følge af  

 deltagelse i uddannelsen.
Afholdelsesformer Efter kapitel 8 i Arbejdsmarkedsstyrelsens bekendtgørelse nr. 622 af 28.  

 juni 1996 om arbejdsmarkedsuddannelsernes indhold og opbygning m.v. kan  

 arbejdsmarkedsuddannelserne afholdes som heltids- og deltidsundervisning i  

 dagtimerne, som aftenundervisning, som week-end-undervisning, som  

 undervisning opsplittet over enkelte dage eller som en kombination heraf.
 I uddannelsesplanen for kompetencegivende uddannelse og centrale,  

 sammenhængende uddannelsesforløb kan det være bestemt, at en eller flere af  

 ovennævnte afholdelsesformer ikke skal anvendes.
 På decentrale, sammenhængende uddannelsesforløb kan uddannelsesstedet i  

 særlige tilfælde afholde den kompetencegivende uddannelse opsplittet eller  

 som deltidsundervisning ud over hvad der måtte være bestemt i den konkrete  

 uddannelsesplan, jf. § 41, stk. 2 i ovennævnte bekendtgørelse.
Ved alle afholdelsesformer kan der ved deltagelse i en  

 arbejdsmarkedsuddannelse ydes godtgørelse, hvis der foreligger et  

 dokumenteret indtægtstab eller tab af arbejdsmulighed.
Personer, der deltager  

 i aften- eller week-end-undervisning og udfører deres sædvanlige  

 beskæftigelse om dagen eller i løbet af ugen, vil normalt ikke lide tab af  

 indtægt eller arbejdsmulighed.
Kompenserende fridage Der kan ikke ydes godtgørelse på kompenserende fridage ( f.eks.  

 afspadsering, opsparede fridage), da ansøgeren i så fald ikke kan siges at  

 lide tab af indtægt eller tab af arbejdsmulighed.
Orlov til uddannelse Personer, der har fået orlov til uddannelse kan modtage godtgørelse, hvis  

 de opfylder de almindelige betingelser herfor; herunder adgangsbestemmelserne  

 i §§ 1-13.
Til § 15, stk. 2 Indtægtstab for selvstændige erhvervsdrivende beregnes på grundlag af det  

 ugentlige antal arbejdstimer, hvori den selvstændige virksomhed sædvanligvis  

 udøves.
Til § 15, stk. 3 og 4 Bestemmelsen i stk. 3 gælder kun for ferie, der afholdes i forbindelse med  

 uddannelsesstedets ferielukning.
Deltagere, som hæver opsparet  

 feriegodtgørelse skal have disse beløb fratrukket i godtgørelsen.
Der  

 fratrækkes time for time og ikke krone for krone.
Til § 16 Førtidspensionister og personer på overgangsydelse, efterløn, delefterløn  

 eller delpension skal dokumentere et indtægtstab eller tab af arbejdsmulighed  

 for at være berettiget til godtgørelse.
Til § 17, stk. 2 Deltagere, som er omfattet af aktiveringsbestemmelsen i § 32 a i lov om en  

 aktiv arbejdsmarkedspolitik, vil som godtgørelse højest kunne modtage 50  

 procent af det ugentlige dagpengebeløb for henholdsvis fuldtids- og  

 deltidsforsikrede.
 Hvis en deltager, som er omfattet af aktivering fylder 25 år under  

 uddannelsen, beregnes godtgørelsen efter § 17, stk. 1, d.v.s. max.  

 dagpengesats for fuldtidsforsikrede fra den dag vedkommende fylder 25 år og  

 for deltidsforsikrede svarende til tabet af indtægt eller arbejdsmulighed.
Til § 17, stk. 3 Hvis en deltager, som er omfattet af § 10, stk. 1, 1. pkt. i lov om  

 kommunal aktivering, fylder 25 år under uddannelsen, beregnes godtgørelsen  

 efter § 17, stk. 1 fra den dag vedkommende fylder 25 år, d.v.s. max.  

 dagpengesats for fuldtidsforsikrede fra den dag vedkommende fylder 25 år og  

 for deltidsforsikrede svarende til tabet af indtægt eller arbejdsmulighed.
Til § 17, stk. 4 Hvis en deltager afbryder undervisningen udbetales godtgørelse for det  

 hele antal lektioner/timer, personen har deltaget i undervisningen.
Der  

 udbetales ikke godtgørelse for de efterfølgende minutter i en eventuel  

 påbegyndt lektion/time.
Til § 18 Udgangspunktet er en 37 timers arbejdsuge.
Hvis en person udfører sin  

 beskæftigelse samtidig med deltagelse i en uddannelse, skal der ske reduktion  

 i godtgørelsen svarende til det antal timer, hvori beskæftigelsen udføres.  

 Indtægtstabet beregnes for beskæftigedes vedkommende på baggrund af det  

 faktiske, ugentlige antal arbejdstimer.
Tab af arbejdsmulighed beregnes på  

 baggrund af en 37 timers uge.
1. Eksempel.
En person deltager i heltidsundervisning  

 og udfører hver dag 2 timers beskæftigelse.
Personen arbejder normalt 37  

 timer om ugen.
 Da personen udfører 2 timers beskæftigelse hver dag, har personen ikke tab  

 af indtægt eller arbejdsmulighed for disse timer, hvorfor godtgørelsen skal  

 reduceres med 2 timer dagligt. 37-10 = 27 timers godtgørelse pr. uge.
2. Eksempel.
En person deltager i heltidsundervisning  

 og udfører hver dag 2 timers beskæftigelse.
Personen arbejder normalt 50  

 timer om ugen.
Personen har derfor et tab af indtægt eller arbejdsmulighed på  

 40 timer om ugen.
Imidlertid kan der maksimalt udbetales godtgørelse for 37  

 timer, hvorfor personen har ret til godtgørelse for 37 timer.
Tilsvarende  

 gælder for en person, der udøver sin selvstændige virksomhed som  

 hovedbeskæftigelse med 50 timer om ugen og under uddannelsen udfører sin  

 selvstændige virksomhed med 10 timer om ugen.
3. Eksempel.
En person deltager i heltidsundervisning  

 og udfører hver dag 2 timers beskæftigelse.
Personen arbejder normalt 20  

 timer om ugen og er ikke tilmeldt Arbejdsformidlingen som arbejdssøgende.
Der skal ske en reduktion af godtgørelsen med det antal timer, hvori  

 beskæftigelsen udføres.
Personen har ikke tab af arbejdsmulighed, fordi  

 vedkommende ikke er tilmeldt Arbejdsformidlingen som arbejdssøgende.
Personen  

 har derfor ret til 20 - 10 = 10 timers godtgørelse pr. uge.
4. Eksempel.
En person deltager i heltidsundervisning  

 og udfører sin beskæftigelse med 16 timer i weekenden, som normalt.
Personen  

 er iøvrigt fuldtidsarbejdssøgende.
 Med udgangspunkt i en 37 timers arbejdsuge må personen anses for at have  

 tab af arbejdsmulighed som følge af kursusdeltagelsen i 37 - 16 = 21 timer om  

 ugen og har dermed ret til godtgørelse for 21 timer pr. uge.
5. Eksempel.
En person har 30 timers beskæftigelse om  

 ugen fordelt på 3 forskellige arbejdspladser og er tilmeldt  

 Arbejdsformidlingen som fuldtidsarbejdssøgende.
Under uddannelsen udfører  

 personen sit ene arbejde med 2 timer pr. dag; i alt 10 timer pr. uge.
Personen har tab af indtægt og/eller arbejdsmulighed i henholdsvis 20  

 timer fra lønarbejdet (30-10) og 7 timer som arbejdssøgende (37-30); i alt 27  

 timer.
Personen har derfor ret til godtgørelse for 27 timer.
6. Eksempel.
En person har 30 timers beskæftigelse om  

 ugen fordelt på 3 forskellige arbejdspladser og er tilmeldt  

 Arbejdsformidlingen som fuldtidsarbejdssøgende.
Samtidig med at personen  

 deltager i heltidsundervisning udfører personen sit ene arbejde 2 timer pr.  

 dag og arbejder 10 timer i weekenden for de to andre arbejdspladser; i alt  

 arbejder personen 20 timer om ugen under kurset.
 Personen har tab af indtægt for 10 timer fra lønarbejdet (30-20) og tab af  

 arbejdsmulighed for 7 timer som arbejdssøgende (37-30); i alt 17 timer.  

 Personen har derfor ret til godtgørelse for 17 timer pr. uge.
7. Eksempel.
En person har 30 timers beskæftigelse om  

 ugen og udøver selvstændig virksomhed som bibeskæftigelse med 10 timer om  

 ugen.
Personen deltager i heltidsundervisning og udøver sin selvstændige  

 virksomhed som bibeskæftigelse under uddannelsen.
Personen er i øvrigt  

 tilmeldt Arbejdsformidlingen som fuldtidsarbejdssøgende.
Personen er  

 arbejdssøgende med 7 timer om ugen og arbejder herudover i alt 40 timer om  

 ugen; 30 timers lønarbejde og 10 timers selvstændig virksomhed.
Personen har tab af indtægt fra lønarbejdet på 30 timer og tab af  

 arbejdsmulighed på 7 timer som arbejdssøgende.
Personen har derfor ret til  

 godtgørelse for 37 timer pr. uge.
8. Eksempel.
En person har 30 timers beskæftigelse om  

 ugen og udøver selvstændig virksomhed som bibeskæftigelse med 15 timer om  

 ugen.
Personen deltager i heltidsundervisning og udøver sin selvstændige  

 virksomhed som bibeskæftigelse under uddannelsen.
Personen er ikke tilmeldt  

 Arbejdsformidlingen som arbejdssøgende.
Personen arbejder i alt 45 timer om  

 ugen; 30 timers lønarbejde og 15 timers selvstændig virksomhed.
Personen har tab af indtægt fra lønarbejdet på 30 timer.
Personen har  

 derfor ret til godtgørelse for 30 timer pr. uge.
Til § 21, stk. 2 Bestemmelsen sigter alene på de situationer, hvor en uddannelse afbrydes  

 af uforudsete årsager, som må tilskrives uddannelsesstedets forhold.
Til § 21, stk. 3 Bestemmelsen omfatter alene deltagere, som før uddannelsens start var  

 ledige og dagpengeberettigede i henhold til arbejdsløshedsforsikringens  

 regler.
 Ledige medlemmer af en arbejdsløshedskasse, som ikke er berettigede til  

 dagpenge og ledige, som er kontanthjælpsmodtagere eller uden indkomstgrundlag  

 forud for deltagelse i uddannelsen, er ikke omfattet af bestemmelsen.  

 Ligeledes er beskæftigede ikke omfattet af bestemmelsen, da disse anses for  

 at være omfattet af deres sædvanlige ansættelsesforhold de dage, hvor de ikke  

 deltager i uddannelse.
Til § 21, stk. 4 Deltageren underskriver en tro og love erklæring om deltagelse i  

 jobsamtalen og vil herefter få udbetalt godtgørelse for den pågældende dag,  

 hvis deltageren iøvrigt er berettiget hertil.
Til § 23, stk. 1 Bestemmelsen fastslår, at hvis en deltager i en arbejdsmarkedsuddannelse  

 har over 12 km fra bopæl og til uddannelsesstedet, har pågældende ret til  

 befordringstilskud.
Til § 23, stk. 2 Tilskud ved daglig befordring udbetales efter gældende kilometertakster.  

 Selv om deltageren ved forevisning af billet dokumenterer at have afholdt en  

 større udgift, vil der ikke kunne udbetales større tilskud end det, der  

 følger af kilometertaksten.
 Kører flere sammen i samme private transportmiddel kan alle få  

 befordringstilskud.
 Ved transport med færge beregnes befordringstilskud på grundlag af den  

 dobbelte transportafstand.
Til § 23, stk. 3 Der udbetales ikke befordringstilskud for et lavere antal kilometer end 24  

 km. pr. dag og der udbetales ikke befordringstilskud for det antal kilometer,  

 der ligger over 144 km.
Der kan således maksimalt udbetales for 120 km.  

 transport om dagen.
Befordringstilskud er skattepligtigt.
Til § 24 Deltagere, som er indkvarterede, har ret til dagligt befordringstilskud  

 ved transport frem og tilbage mellem indkvarteringsstedet og  

 uddannelsesstedet efter kilometertaksten for andre end beskæftigede (den høje  

 takst), jf. § 23.
Til § 25, stk. 2 Ved transport frem og tilbage til indkvarteringssted får deltagerne  

 udbetalt befordringstilskud efter kilometertilskudstaksterne i § 23, stk. 2  

 for den fulde afstand mellem bopæl og indkvarteringssted.
Den i § 23, stk. 1  

 nævnte minimumsgrænse og den i § 23, stk. 3 nævnte maksimumsgrænse gælder  

 ikke ved rejser til og fra indkvarteringssted.
 Befordringstilskud er skattepligtigt.
Til § 28, stk. 1 Deltagere har ret men ingen pligt til indkvartering.
 Hvis en deltager har over 3 timers samlet transport, vil pågældende  

 normalt opnå ret til indkvartering. Ø-boere, som f.eks. på grund af manglende  

 overfartsmuligheder ikke har mulighed for dagligt at rejse mellem bopæl og  

 uddannelsessted, vil normalt opnå ret til indkvartering.
 Tilskud til kost og logi er skattepligtigt.
 III.
 Vejledning nr. 40 af 6. marts 1996 om ad-gang, deltagerstøtte, depositum  

 m.m. ved deltagelse i arbejdsmarkedsuddannelser bortfalder.
