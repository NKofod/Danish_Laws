 Transformerenheder i metalkasser med betonbund anses for løsøre, og  

 medtages derfor ikke ved ejendomsvurderingen, jf. vurderingsloven § 9.  

 Skattemæssigt behandles enhederne efter reglerne for løsøre.
Et elværk, hvis 5 murede transformatorbygninger var medtaget ved  

 ejendomsvurderingen, forespurgte, hvorvidt en række værket tilhørende  

 transformerenheder skulle medtages ved vurderingen eller kunne anses som  

 løsøre.
Det var oplyst, at nævnte transformerenheder var placeret på fremmed  

 grund og bestod af metalkasser med betonbund, nedgravet i jorden.
Enhedernes  

 mål var 1,5 meter x 2,5 meter x 1,2 meter.
Statsskattedirektoratet udtalte,  

 at såvel transformatorerne i murede bygninger, ståltransformatorenhederne som  

 ledningsnettet ikke skulle medtages ved ejendomsvurderingen og således  

 skattemæssigt kunne betragtes som løsøre.
