Tillægsbetænkning afgivet af Beskæftigelsesudvalget den 1. juni 2016 Tillægsbetænkning over Forslag til lov om Arbejdsmarkedets Fond for Udstationerede [af beskæftigelsesministeren (Jørn Neergaard Larsen)]:
1. Udvalgsarbejdet Lovforslaget blev fremsat den 26. april 2016 og var til 1. behandling den 4. maj 2016. Lovforslaget blev efter 1. behandling henvist til behandling i Beskæftigelsesudvalget.
Udvalget afgav betænkning den 27. maj 2016. Lovforslaget var til 2. behandling den 31. maj 2016, hvorefter det blev henvist til fornyet behandling i Beskæftigelsesudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
2. Indstillinger og politiske bemærkninger Et flertal i udvalget (udvalget med undtagelse af DF) indstiller lovforslaget til vedtagelse uændret.
 Et mindretal i udvalget (DF) vil stemme hverken for eller imod lovforslaget.
 Dansk Folkepartis medlemmer af udvalget finder, at det er for indgribende over for arbejdsgivere, der aldrig nogen sinde kan gøre brug af fonden, at de skal finansiere en fond til at dække et eventuel tab af løn i udenlandske virksomheder, der udstationerer medarbejdere i Danmark.
 Det drejer sig om virksomheder inden for brancher, der ikke gør brug af udstationering, og især små håndværksvirksomheder, der bliver udkonkurreret af udenlandske virksomheder, der udstationerer i Danmark.
 Dansk Folkeparti finder, at det er forkert, at virksomheder, der ikke gør brug af muligheden for at anvende udstationerede medarbejdere, skal tvinges til at betale til en fond, der dækker et mindre antal virksomheders brug af udstationerede medarbejdere fra kontraherede virksomheder.
Dansk Folkeparti foretrækker et begrænset kædeansvar, der betyder, at den, der kontraherer med en udstationerende virksomhed, også er den, der betaler, hvis der ikke udbetales løn til medarbejderne fra den udenlandske virksomhed.
Artikel 12 i direktivet giver mulighed for at vælge mellem en fond eller et kædeansvar, men med vedtagelsen af en fond er muligheden for kædeansvar ikke længere til stede.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
Bent Bøgsted (DF) fmd.
Jens Henrik Thulesen Dahl (DF) Peter Kofod Poulsen (DF) Mette Hjermind Dencker (DF) Marlene Harpsøe (DF) Pernille Bendixen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Ane Halsboe-Jørgensen (S) Bjarne Laustsen (S) nfmd.
Jeppe Bruus (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Peter Hummelgaard Thomsen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
