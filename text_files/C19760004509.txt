Ved lov nr. 53 af 25. februar 1976 om brandsikring af ældre  

 beboelsesbygninger m.v. er det fastsat, at ejere at bygninger med mere end 2  

 etager, der benyttes til beboelse eller ophold for mennesker, bortset fra  

 fritliggende en- og tofamiliehuse, skal sørge for, at bygningerne opfylder  

 nærmere af boligministeren fastsatte krav til brandsikring.
For bygninger,  

 der helt eller delvis benyttes til beboelse, er disse krav fastsat i  

 boligministeriets bekendtgørelse nr. 81 af 27. februar 1976, hvortil der  

 henvises.
Loven og bekendtgørelsen er optrykt som bilag til cirkulæret.
For  

 de øvrige bygninger, som er omfattet af loven, vil kravene blive fastsat i en  

 senere bekendtgørelse, jfr. pkt. 9 nedenfor.
I tilknytning til bekendtgørelsen, hvori kravene til beboelsesbygninger er  

 fastsat, har boligministeriet ladet udarbejde en vejledning, der indeholder  

 en beskrivelse af kravene samt nogle anvisninger på, hvordan kravene kan  

 opfyldes.
Vejledningen skal være en støtte for ejerne og deres rådgivere.  

 Endvidere skal vejledningen være en hjælp for beboerne, der i medfør af  

 lovens § 5 inddrages i bransikringen.
Vejledningen er udsendt til samtlige  

 kommuner, hvor den kan afhentes af interesserede.
Yderligere eksemplarer kan  

 rekvireres ved henvendelse til boligministeriet.
 I dette cirkulære omtales den fremgangsmåde, hvorefter brandsikringen skal  

 gennemføres.
Lovens krav om brandsikring omfatter i princippet alle de af loven  

 omfattede bygninger, uanset hvornår de er opført.
Der er imidlertid i loven  

 foretaget en prioritering for at sikre, at de ældste bygninger, hvor  

 problemet gennemsnitligt må antages at være størst, forbedres hurtigst  

 muligt.
For beboelsesbygninger, der er opført før år 1900, er der i loven  

 fastsat generelle frister for gennemgang, indberetning og brandsikring.
 Loven stiller endvidere krav om hurtig brandsikring af en anden gruppe  

 bygninger, nemlig de beboelsesbygninger, som kun har en begrænset levetid,  

 fordi de må forventes nedrevet, ombygget eller kondemneret i løbet af få år.  

 Der henvises herom nærmere til pkt. 8.
 For beboelsesbygninger i øvrigt samt for bygninger, der kun benyttes til  

 ophold, kan kommunalbestyrelsen fastsætte frister for indberetning om  

 gennemgang af disse bygninger og for opfyldelse af kravene om brandsikring.  

 Herom henvises til pkt. 9.
1. I henhold til lovens § 2, stk. 1, skal ejeren af en  

beboelsesbygning, der er opført før år 1900, snarest lade foretage en  

 gennemgang af bygningen for at konstatere om bygningen opfylder de fastsatte  

 krav til brandsikring.
Han skal endvidere inden den 1. august 1976  

 foretage indberetning til kommunalbestyrelsen om gennemgangen og om de  

 foranstaltninger, som er nødvendige for at opfylde kravene.
Indberetningen til kommunalbestyrelsen skal foretages på et af Kommunernes  

 Landsforening i samarbejde med boligministeriet udarbejdet  

 indberetningsskema, der er udsendt til kommunerne, hvor ejerne kan rekvirere  

 dem.
Kommunerne kan rekvirere yderligere eksemplarer hos Kommunetryk,  

 Sommerstedgade 7, 1718 København V., tlf. nr. 01 22 97 25.
2. Da det kræver særlig indsigt at bedømme en bygnings  

 brandmæssige tilstand, forudsættes det, at ejeren sikrer sig sagkyndig  

 bistand til arbejdet.
I indberetningsskemaetskal bl.a. oplyses, hvilken  

 teknisk sagkyndig bistand ejeren har benyttet sig af ved gennemgangen og ved  

 udarbejdelsen af forslag til brandsikringsforanstaltninger.
Boligministeriet afholder instruktionskurser for ca. 100 ingeniører og  

 arkitekter i perioden 27. februar til 21. marts 1976. Instruktionskurserne  

 afholdes for at sikre, at den fornødne sagkundskab står til rådighed.
Ejerne  

 skal imidlertid selv træffe aftale om rådgivningensomfang og honorering.  

 Deltagerne i disse kurser vil blive optaget på lister over  

 brandsikringskonsulenter, der skal stå til rådighed for ejerne ved  

 gennemgangen.
Listerne vil umiddelbart efter kursernes afslutning blive  

 udsendt til samtlige kommunalbestyrelser, hvor de ejere, der ønsker at  

 benytte denne bistand, kan få nærmere oplysninger.
Ejerne kan også benytte  

 anden sagkyndig bistand på området, idet optagelsen på de nævnte lister ikke  

 skal betragtes som en autorisation til at udføre rådgivning vedrørende den i  

 loven foreskrevne brandsikring.
3. I henhold til lovens § 5 skal  

beboerrepræsentanter, hvor sådanne er valgt i medfør af lejeloven,  

 have adgang til at deltage i gennemgangen.
Ejerne skal derfor give  

 beboerrepræsentanterne besked om, hvornår gennemgangen finder sted, og  

 beboerrepræsentanterne skal efter gennemgangen have lejlighed til at udtale  

 sig over de påtænkte forantaltninger.
Beboerrepræsentanternes bemærkninger  

 til ejerens forslag skal anføres på indberetningsskemaet eller på et bilag  

 til skemaet.
 Er der ikke valgt beboerrepræsentanter, skal ejeren ved meddelelse til  

lejerne eller ved opslag gøre lejerne bekendt med indberetningen til  

 kommunalbestyrelsen, og ejeren skal give lejerne adgang til at gennemse en  

 genpart af indberetningen.
4. Kommunernes medvirken.  Med den ovenfor beskrevne fremgangsmåde  

 med medvirken af sagkyndig bistand og beboere har det været hensigten at give  

 mulighed for at begrænse den kommunale administration ved lovens  

 gennemførelse mest muligt.
Det er således ikke forudsat, at der i kommunerne  

 skal foretages en detaljeret gennemgang af samtlige indberetninger for at  

 konstatere, om de foreslåede foranstaltninger opfylder kravene til  

 brandsikring.
For ikke at forsinke gennemgørelsen af brandsikringen er det endvidere i  

 lovens § 16 fastsat, at brandsikringsforanstaltningerne er fritaget for  

 byggesagsbehandling efter byggelovgivningen.
Kommunalbestyrelsen kan dog  

 bestemme - enten generelt eller for enkelte bygninger - at  

 byggesagsbehandling skal finde sted.
Hvor det f.eks. er nødvendigt at  

 foretage større ombygninger med indgreb i bygningen bærende dele, vil  

 kommunalbestyrelsen på grundlag af indberetningsskemaet have baggrund for at  

 forlange byggesagsbehandling.
I henhold til bekendtgørelsens § 10 skal ejeren af en bygning, som er  

fredet i medfør af lovgivningen om bygningsfredning, i  

 indberetningsskemaet gøres opmærksom herpå.
Forslaget til brandsikring skal  

 af kommunalbestyrelsen indsendes til Fredningsstyrelsen til forelæggelse for  

 Det særlige Bygningssyn.
Arbejderne må først igangsættes, når  

 kommunalbestyrelsen efter modtagelsen af Fredningsstyrelsens udtalelse har  

 godkendt forslaget.
Opmærksomheden hanledes endvidere på de bygninger, som er omfattet af en  

bevaringsplan i henholdtil byggelovens § 43, eller som på anden måde  

 er klassificerede som bevaringsværdige.
Der vil i disse tilfælde kunne være  

 behov for at forlange byggesagsbehandling med henblik på at varetage de  

 interesser, som er knyttet til bevaringsværdige bygninger.
 Kommunalbestyrelsens behandling af indberetningsskemaerne kan herefter  

 sammenfattes således:
 Herudover bør kommunalbestyrelsen foretage stikprøvekontrol af, om de  

 foreslåede foranstaltninger er tilstrækkelige til at opfylde kravene.
 Som nævnt er det i lovens § 2, stk. 1, fastsat, at indberetningsskemaet  

 skal være indsendt senest 1. august 1976. Efter udløbet af fristen bør  

 kommunalbestyrelsen undersøge, om der er afgivet indberetning for samtlige de  

 af § 2 omfattede bygninger, altså beboelsesbygninger opført før 1900. Overfor  

 ejere, der ikke har opfyldt deres pligter, skal kommunalbestyrelsen med  

 hjemmel i lovens § 15 udstede påbud om at foretage gennemgang og  

 indberetning.
 Hvis der er tvivl, om en bygning er opført før eller efter år 1900, kan  

 det undersøges, om ejendommen i sin tid var omfattet af lejevurderingen.  

 Ifølge lov nr. 192 af 3. juni 1966 om lejevurdring, jfr. boligministeriets  

 cirkulære af 4. juli 1966, var lejligheder i ejendomme fra før 1900 fritaget  

 for lejevurdering.
5. Dispensation.
I visse tilfælde vil det vise sig nødvendigt eller  

 hensigtsmæssigt at foretage brandsikring på anden måde end foreskrevet i  

 bekendtgørelsen.
Kommunalbestyrelsen har i lovens § 6 hjemmel til at  

 dispensere fra de fastsatte krav, såfremt ejeren fremsætter et alternativt  

 forslag, der sikrer beboerne lige så forsvarlige redningsmuligheder.
 Spørgsmålet om at gennemføre brandsikringen på anden måde end foreskrevet  

 i bekendtgørelsen kan også rejses af Det særlige Bygningssyn i forbindelse  

 med fredede bygninger eller af kommunalbestyrelsen selv, f.eks. ved  

 bygninger, der er omfattet af en bevaringsplan.
 6. I henhold til lovens § 2, stk. 2, påhviler det  

 ejeren at sørge for, at kravene er opfyldt inden 1. april 1977. Det er  

 ikke i loven forudsat, at kommunen skal foretage kontrol af, om fristen  

 overholdes, men der kan være anledning til at gribe ind med udstedelse af  

 påbud m.v. jfr. lovens § 15, såfremt kommunen gennem stikprøvekontrol eller  

 henvendelse fra beboere bliver opnærksom på, at arbejderne ikke er udført.
7. Fristforlængelse.
Det vil formentlig i nogle tilfælde vise sig  

 at være umuligt at udføre brandsikringsforanstaltningerne inden for den  

 angivne frist f.eks. på grund af vanskeligheder ved at skaffe særlige  

 materialer.
I så fald skal ejeren i henhold til lovens § 2, stk. 3, indsende  

 en begrundet indberetning herom til kommunalbestyrelsen, der herefter træffer  

 beslutning, om der er grundlag for at forlænge fristen.
Indberetning om  

 fristforlængelse skal indsendes, såfremt blot en del af kravene ikke kan  

 opfyldes inden for fristen.
Ejeren er pligtig at udføre så stor en del af  

 arbejderne, som det er muligt inden fristens udløb.
 Ejeren skal i henhold til lovens § 6, stk. 2, underrette  

 beboerrepræsentanterne eller lejerne om såvel fristforlængelse som  

 dispensationer fra kravene.
8. Brandsikring af beboelsesbygninger med begrænset levetid.
Loven  

 indeholder særlige regler om hurtig brandsikring af beboelsesbygninger med  

 begrænset levetid.
Det drejer sig om beboelsesbygninger, der - uanset  

 opførelsestidspunktet - skal nedrives eller ombygges væsentligt inden den  

 1. marts 1982, eller som er eller må forventes at blive omfattet af en  

 beslutning i medfør af § 12 i lov om boligtilsyn, hvorefter det forbydes at  

 benytte bygningen efter denne dato.
Kommunalbestyrelsen skal inden den 15.  

 maj 1976 give ejerne af disse bygninger meddelelse om, at deres ejendom  

 er omfattet af disse regler.
Der henvises herom til boligministeriets  

 cirkulæreskrivelse af 27. februar 1976.
 Ejerne skal lade foretage gennemgang af disse bygninger efter de samme  

 regler, som er fastsat ovenfor under pkt. 1-3 for bygninger, der er opført  

 før år 1900.
Indberetning om gennemgang skal inden den 1. september 1976  

 indsendes til boligtilsynet på det skema, der udsendes til ejerne i  

 forbindelse med kommunalbestyrelsens udpegning af bygningen.
Boligtilsynet  

 vilsenere give ejerne meddelelse om, hvilke foranstaltninger der skal træffes  

 for at brandsikre bygningen, og ejerne må derfor ikke påbegynde  

 brandsikringen, før de har modtaget denne meddelelse fra boligtilsynet.  

 Boligtilsynets meddelelse skal foreligge inden 3 måneder efter, at  

 boligtilsynet har modtaget ejerens indberetning.
Boligsynet fastsætter  

 samtidig en frist for udførelsen af brandsikringen.
9. Det er som nævnt kun for beboelsesbygninger, der  

 enten er opført før år 1900, eller som forventes saneret eller komdemneret  

 mv.. inden den 1. marts 1982, at ejerens pligt til brandsikring er lagt fast  

 i den ovenfor beskrevne procedure med bestemte frister for gennemførelsen.  

 Kommunalbestyrelsen har imidlertid i lovens § 4 hjemmel til at beslutte, at  

 de øvrige bygninger,  der er omfattet af lovens § 1, også skal  

 inddrages under den ovenfor beskrevne procedure.
Beslutningen kan omfatte  

 enkelte bygninger, bygninger inden for et afgrænset område som f.eks. en  

 karree, eller bygninger der er opført inden for en bestemt tidsperiode.  

 Samtidig med beslutningen skal der træffes bestemmelse om frister for  

 gennemgang, indberetning og brandsikring.
Sådanne beslutninger bør træffes, såsnart det i den enkelte kommune  

 vurderes, at der er tilstrækkelig kapacitet til at iværksætte brandsikringaf  

 disse bygninger.
Der kan også være anledning til at træffe beslutning over  

 for enkelte bygninger, såfremt disse skønnes at være særligt brandfarlige.
Ved kommunalbestyarelsens afgrænsning af de bygningskategorier, der  

 inddrages under den systematiske gennemgang, kan der ses bort fra  

 beboelsesbygninger, der er opført på grundlag af bygningslovgivningen fra  

 1960 og senere (i Københavns kommune byggeloven af 1939), idet sådanne  

 bygninger normalt vil opfylde kravene til brandsikring.
Den omstændighed, at  

 sådanne bygninger holdes udenfor den sustematiske gennemgang, fritager ikke  

 ejerne for at foretage brandsikring, hvor kravene undtagelsesvis ikke er  

 opfyldt.
Kommunalbestyrelsen bør, hvor den bliver opmærksom på sådanne  

 tilfælde, give ejeren pålæg om at foretage nødvendige brandsikring.
Der er endnu ikke fastsat krav til brandsikring af bygninger, der ikke  

 benyttes til beboelse.
Der bør derfor ikke fastsættes frister for disse  

 bygninger, før en bekendtgørelse med sådanne krav foreligger.
 10. Kommunalbestyrelsens beslutninger efter lovens §  

 4, jfr. ovenfor under pkt. 8, eller efter lovens § 16 (byggesagsbehandling)  

 skal enten bekendtgøres på den måde, der er sædvanlig i kommunen,  

 eller, såfremt beslutningen kun angår enkelte bygninger, ved skriftlig  

 henvendelse til ejerne.
 11. Kommunalbestyrelsens beslutninger i medfør af  

 loven kan ikke indbringes for højere administrativ myndighed.
 12. Som nævnt gælder loven ikke for  

fritliggende en- og tofamiliehuse, selv om de har mere end 2 etager.
Ved bekendtgørelsens § 12, stk. 2, undtages endvidere lokaler, som  

 brandsikres i medfør af justitsministeriets bekendtgørelse nr. 252 af 21. maj  

 1974 om brandværnsforanstaltninger i ældre hoteller m.v.
Justitsministeriets  

 bekendtgørelse omfatter hoteller, kollegier, pensionater, kroer,  

 klublejligheder, kostskoler, plejehjem, sygehjem, hvilehjem eller  

 instututioner og virksomheder med lignende formål.
Bygninger, som indrettes  

 med indtil 5 soverum eller indtil 10 sovepladser, er ikke omfattet af  

 justitsministeriets bekendtgørelse.
 Boligministeriet, den 10. marts 1976.
Helge Nielsen /Johs.
Bløcher.
 Som bilag til cirkulæret er udsendt lov nr. 53 af 25. februar 1976 om  

 brandsikring af ældre beboelsesbygninger m.v. og bekendtgørelse nr. 81 af 27.  

 februar 1976 om brandsikring af ældre beboelsesbygninger m.v. som udelades  

 her.
