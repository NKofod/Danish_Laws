Kendelse fra Pressenævnet i sag nr.  

 133/1999 TV 49/Den Fynske Mediefond har ved [K] klaget til  

 Pressenævnet over nogle artikler bragt i Fyens Stiftstidende  

 henholdsvis den 16., den 20. og den 22. oktober 1999, idet han mener, at god  

 presseskik er tilsidesat.
Der er endvidere klaget over, at Fyens  

 Stiftstidende ikke har bragt et genmæle.
 Artiklen den 16. oktober 1999 i Fyens Stiftstidende havde  

 overskriften "TV 49 går i sort i næste uge", og bl.a.  

 følgende indhold:
"Forbud: [K] og  Erik  Kirk kan holde  

 efterårsferie.
Må ikke vise sig på TV.
To af de mest kendte TV 49-værter, [K] og  Erik  

  Kirk, kan roligt holde efterårsferie.
De har simpelt hen forbud mod at  

 vise sig på tv-skærmen i en uge fra på mandag.
De otte timer, som Den Fynske Mediefond har lov til at  

 sende på lokal-tv hver uge, inddrages i næste uge.
Det går  

 også ud over TV 49, som reelt producerer alle udsendelserne.
Til  

 gengæld kan de øvrige græsrods-stationer glæde sig.  

 De får stillet de otte timer til rådighed, mens TV 49 og Den  

 Fynske Mediefond går i sort.
 En uges sort skærm var straffen, som det lokale  

 radio- og tv-nævn i sidste måned idømte Den Fynske  

 Mediefond.
 Årsag: Reklamereglerne var overtrådt i et  

 program, som TV 49 havde produceret.
Det skete ifølge nævnet i programmet Sundhed  

 år 2000, som blev sendt den 8. august på den lokale tv-kanal.
Det  

 handlede om Varde-firmaet Vellos produkter.
Hurtig handling Den Fynske Mediefond har tilsyneladende været enig i  

 nævnets vurdering.
Fonden har nemlig ikke benyttet sig af muligheden  

 for at klage over afgørelsen inden for fire uger.
Fristen udløb  

 for et par dage siden.
 - Vi har derfor meddelt, at sendetilladelsen er inddraget  

 fra mandag den 18. oktober til og med søndag den 24. oktober, siger  

 formanden for det lokale radio- og tv-nævn,  Jess  Heilbo.
 - Jeg anser det for vigtigt, at vi griber ind hurtigst  

 muligt, så hverken TV 49 eller Den Fynske Mediefond kan nå at  

 planlægge efter, at der bliver sort skærm og dermed måske  

 nærmest få en fordel af det, tilføjer  Jess  Heilbo.
[K], der var ansvarlig for programmet i august, har  

 tidligere sagt, at det var en fejl, det blev sendt på den lokale  

 tv-kanal." Artiklen den 20. oktober 1999 i Fyens Stiftstidende havde  

 overskriften "TV 49 alligevel på skærmen" og bl.a.  

 følgende indhold:
 "TV 49 er ikke sådan at holde væk fra  

 tv-skærmen.
 Selv om TV 49's hovedaftager af programmer, Den Fynske  

 Mediefond, har forbud mod at sende lokal-tv i denne uge, så lykkes det  

 alligevel TV 49 at få nogle af sine programmer sendt på den  

 lokale tv-kanal.
 Mediefondens normale otte sendetimer om ugen er inddraget  

 i uge 42 på grund af en overtrædelse af reklamereglerne i et  

 tidligere TV 49-program.
 De otte timer er stillet til rådighed for de andre  

 græsrodsstationer.
 En af dem, Front TV, har så givet plads til TV 49's  

 sportsprogrammer, som Den Fynske Mediefond normalt sender.
 Mandag kl. 17 til 18 tonede TV 49-værten  Erik  Kirk  

 således frem som hver mandag med det lokale sportsprogram.
Nu var det blot Front TV, der lagde navn til.
Og ikke Den  

 Fynske Mediefond.
 Keine Hexerei, nur Behändigkeit, som de siger i  

 Tyskland.
Helt til grin Men det var ikke lige det, der var meningen, da det lokale  

 radio- og tv-nævn i fredags meddelte Den Fynske Mediefond, at  

 tilladelsen til at sende var inddraget i en uge.
 - Det er jo helt til grin, det her, siger formanden for  

 nævnet,  Jess  Heilbo.
 Han betegner det som ren chikane fra TV 49's side, at de  

 får sendt det samme som før, selv om deres normale aftager har  

 forbud mod at sende i denne uge.
- Jeg kan ikke på stående fod overskue, om det  

 er juridisk holdbart, men moralsk er det forkasteligt.
Også fordi TV 49  

 lavede det program, som udløste karantænen, siger  Jess  

  Heilbo.
Hos Front TV oplyser  Ib  Jacobsen, at TV 49's  

 studievært  Erik  Kirk er "på prøve på Front TV en  

 uge eller to." - Hans sportsprogram er jo populært, og vi ville  

 ikke snyde seerne for det, når vi nu havde mulighed for at sende det.  

 På torsdag klokken 23.30 sender vi også en halv times sport med  

  Erik  Kirk som vært, fortæller  Ib  Jacobsen.
Har I betalt TV 49 for programmerne? - Nej, det er helt gratis for os.
Men har I ikke selv stof til at sende den ekstra tid, I  

 har fået tildelt i denne uge? - Vi sender normalt to timer om ugen, så de to  

 ekstra timer, som vi har fået i denne uge, havde vi ikke stof til.  

 Derfor tog vi imod tilbuddet om at sende TV 49's sport, forklarer  Ib  

  Jacobsen.
[K] sur Hos TV 49 har [K] ikke lyst til at udtale sig til  

 Stiftstidende om sine bevæggrunde.
- Jeg er skide kold over for det, og jeg gider ikke udtale  

 mig til dig efter de sidste to artikler, du har skrevet, lød det fra  

 inden samtalen sluttede." Artiklen den 22. oktober 1999 i Fyens Stiftstidende havde  

 overskriften "TV 49 kan ikke holdes væk" og bl.a.  

 følgende indhold:
 "Sende-forbud: Det er iorden, at TV 49 får andre til  

 at lægge navn til sine udsendelser.
 Det er tilsyneladende helt i orden, at [K]s TV 49  

 får andre end sin normale samarbejdspartner til at lægge navn til  

 sine udsendelser på lokal-tv i disse dage.
 TV 49's hovedaftager af programmer til lokal-tv, Den  

 Fynske Mediefond har karantæne fra tv-skærmen i denne uge.
 Men det holder ikke TV 49 væk fra skærmen.
 De otte timer mediefonden normalt fylder ud hver uge, er  

 stillet til rådighed for de andre græsrods-stationer.
 Mandag sendte græsrods-stationen Front TV den lokale  

 sportsudsendelse, som TV 49 normalt laver til mediefonden.
Udsendelsen fremstod som den plejer med  Erik  Kirk som  

 studievært, der præsenterede lokale sports-indslag.
Men FrontTV  

 lagde navn til i den time, mediefonden normalt sidder på.
 Torsdag aften lagde FrontTV også navn til en  

 udsendelse med lokalsport, præsenteret af  Erik  Kirk, som "FrontTV har  

 på prøve en uge eller to" ifølge  Ib  Jacobsen fra  

 FrontTV.
 Programprofilen er iorden.
 Dette arrangement strider tilsyneladende ikke mod den  

 programprofil, FrontTV har opgivet i sin ansøgning om  

 sendetilladelse.
 Juridisk er der nok ikke noget at komme efter,  

 såvidt det er oplyst for mig, siger formanden for det lokale radio- og  

 tv-nævn,  Jes  Heilbo.
Men jeg vil lægge sagen frem for det samlede  

 nævn på vores møde på tirsdag.
Vi må  

 drøfte, hvordan vi kan undgå lignende tilfælde fremover,  

 tilføjer han.
" Ligeledes den 22. oktober 1999 bragte Fyens Stiftstidende  

 en artiklen med overskriften "TV 49 og Mediefonden", der bl.a. havde  

 følgende indhold:
 "Formelt er TV 49 og Den Fynske Mediefond to forskellige  

 størrelser.
Det understreger de to parter i hvert fald, når der  

 er behov for det.
Som for eksempel i denne uge, hvor mediefonden har  

 karantæne fra tv-skærmen.
 Karantænen gælder mediefondens otte  

 sendetimer, men ikke TV 49 som er et selvstændigt produktionsselskab,  

 der kan producere tv for hvem som helst.
 I andre sammenhænge fremstår TV 49 og  

 mediefonden til gengæld som en og samme størrelse.
 Det gør de f.eks. i branchens håndbog,  

 radio-tv-håndbogen, der udkommer hvert år og indeholder en  

 komplet fortegnelse over lokalradioer og lokale tv-stationer.
I bogen opgiver TV 49 mediefondens tildelte sendetider som  

 sine egne, og anfører så i en enkelt linie, at sendetilladelsen  

 indehaves af Den Fynske Mediefond." Klageren har under sagens behandling formuleret  

 følgende genmælekrav:
 "I artikler i Fyens Stiftstidende, vedrørende  

 karantænen til Den Fynske Mediefond på Lokal TV, har  

 journalisternes research været mangelfuld og dermed fejlagtigt oplyst,  

 at [K] og  Erik  Kirk var idømt karantæne.
 Karantænen var kun idømt Den fynske Mediefond  

 og hverken [K] eller  Erik  Kirk tilhører Den Fynske Mediefond.
 De programmer som ovennævnte personer normalt  

 optræder i, produceres til Den Fynske Mediefond og udsendes af samme,  

 men personerne kan ikke idømmes karantæne, da de ikke er  

 involveret i sendetilladelsen for Den Fynske Mediefond".
Klageren har oplyst, at TV 49 i 1992 blev omdannet til Den  

 Fynske Mediefond, men at programmerne fortsat sendes under TV 49's navn.
TV  

 49/Den Fynske Mediefond producerer ingen programmer selv, men køber  

 disse hos bl.a.
Mediehuset Fyn.
Det var TV 49/Den Fynske Mediefond, der fik  

 en uges karantæne af Radio TV Nævnet i Odense.
Klageren anfører, at det er misvisende, når  

 bladet i sine artikler påstår, at han ikke må vise sig  

 på Lokal-TV i karantæneperioden, idet han ikke er omfattet af den  

 karantæne, som Den Fynske Mediefond har fået.
Klageren  

 anfører endvidere, at artiklerne misinformerer læserne og skader  

 både Den Fynske Mediefond og klagerens virksomhed ved uretmæssigt  

 at hænge dem ud som småkriminelle.
Bladet er bekendt med, hvordan  

 tingene hænger sammen, og skriver mod bedre vidende.
På denne  

 baggrund mener klageren, at bladet har overtrådt reglerne for god  

 presseskik.
Han ønsker derudover, at bladet bringer det genmæle,  

 som han har formuleret.
Bladet har anført, at der er en del forvirring om,  

 hvem der har sendetilladelser, hvem der er producent, og hvorledes  

 selskaberne er forbundet med hinanden, men at bladet har forsøgt at  

 skildre forholdene ud fra de oplysninger, som klageren selv har givet.
Bladet  

 har endvidere anført, at man ikke vidste, at Mediehuset Fyn skulle  

 være producent, men at klageren har haft rig lejlighed til at  

 videregive denne oplysning.
Baggrunden for, at bladet i artiklerne henviser  

 til, at karantænen blev givet til TV 49 var alene, at seerne kender  

 programfladen under dette navn.
At artiklerne i tilknytning hertil  

 nævnte klagerens navn er alene begrundet i, at klageren er en af de  

 mest kendte på TV 49. Endelig anfører bladet, at man har bedt  

 klageren om en udtalelse, men at han ikke ønskede at tale med  

 journalisterne.
 Bladet har ikke kommenteret klagerens krav om  

 genmæle.
 Pressenævnets fandt på mødet den 15.  

 december 1999, at sagen ikke kunne afgøres på det foreliggende  

 grundlag, idet yderligere oplysninger var påkrævet.
 På denne baggrund anmodede Pressenævnets  

 sekretariat ved skrivelse af 16. december 1999 klageren om:
1."at indsende de vedtægter og den tegningsudskrift  

 for TV 49/Mediefonden, som var gældende, da artiklerne i Fyens  

 Stiftstidende blev bragt", og 2. "at oplyse, hvilken ret klageren havde til at  

 optræde på vegne TV 49/Mediefonden på det tidspunkt, da  

 artiklerne blev bragt i Fyens Stiftstidende.
 Pressenævnet orienterede ved samme lejlighed  

 klageren om, at Pressenævnet havde registreret ham som ansvarlig  

 redaktør for TV 49, Radio 49 og Radio Midt i Mellem.
 Da klageren ikke besvarede henvendelsen, rykkede  

 Pressenævnets sekretariat ved skrivelse af 3. januar 2000 klageren for  

 et svar, og Pressenævnet oplyste samtidig, at sagen ville blive  

 behandlet på det foreliggende grundlag, hvis klageren ikke besvarede  

 henvendelsen.
 Ved skrivelse af 6. januar 2000 til Pressenævnet har  

 klageren oplyst, at han ikke ønsker at svare yderligere i sagen.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Ole Askvig.
 Pressenævnet udtaler:
På Pressenævnets møde den 15 december  

 1999 udsatte nævnet sagen, idet nævnet fandt, at det ikke var  

 muligt at træffe afgørelse i sagen på det foreliggende  

 grundlag.
Pressenævnet anmodede derefter om at modtage den  

 tegningsudskriften for TV 49/Den Fynske Mediefonden, som var gældende,  

 da artiklerne blev bragt.
Pressenævnet anmodede samtidig om at modtage  

 oplysning om, hvilken ret klageren havde til at optræde på vegne  

 TV 49/Den Fynske Mediefond på det tidspunkt, da artiklerne blev  

 bragt.
Klageren har ved skrivelse af 6. januar 2000 oplyst, at  

 han ikke ønsker at bidrage yderligere til sagens oplysning.
På  

 denne baggrund har Pressenævnet ikke mulighed for at tage stilling til,  

 om bladet har tilsidesat god presseskik, eller om klageren har krav på  

 at få bragt et genmæle.
Pressenævnet foretager derfor ikke  

 yderligere i sagen.
 Afsagt den 19. januar 2000.
