Nr BSF 44 Forslag til folketingsbeslutning om varmeregnskab og varmemålere m.v.
Fremsat af Kirsten Jacobsen (FP) Kim Behnke (FP) Pia Kjærsgaard (FP) den 8. februar 1991 Folketinget pålægger regeringen senest den 1. april 1991 at fremsætte lovforslag, der sikrer, at alle udgifter i forbindelse med en lejligheds forsyning med varme og varmt vand indgår i varmeregnskabet, og at alle lejligheder i almennyttigt boligbyggeri i løbet af en periode forsynes med målere for varmeforbrug og forbrug af varmt vand.
Bemærkninger til forslaget Det er ikke rimeligt, at lejere, som bor i ens ejendomme, behandles  

 forskelligt, bare fordi der i ejendommene er installeret forskellige  

 varmesystemer.
Hvis den pågældende ejendom er forsynet med oliefyr, vil alle udgifter til  

 ejendommens varmeforsyning gå over varmeregnskabet.
Ejendomme, der er  

 forsynet med fjernvarme eller har anden kollektiv varmeforsyning, kan  

 indregne alle faste udgifter i den omkostningsbestemte husleje, og kun de  

 rene forbrugsudgifter går så på ejendommens varmeregnskab.
 Det medfører, at lejere i ejendomme med kollektiv varmeforsyning kan få en  

 del af deres varmeudgifter betalt af det offentlige gennem eventuel  

 boligstøtte.
I visse kommuner misbruges disse regler, således at den faste afgift er  

 særlig høj og forbrugsafgifterne særlig lave.
Det medfører foruden urimelig  

 forskelsbehandling også store ekstraudgifter til boligstøtte.
 Ved at forsyne alle lejligheder med varmemålere vil man motivere lejerne  

 til at spare både på forbruget af varmen, men særlig på forbruget af varmt  

 vand.
