Nr LSF 86 Forslag til Lov om ændring af lov om Arbejdsmarkedets Tillægspension  

 (ATP-kompensation til udenlandske arbejdsgivere) Fremsat af arbejdsministeren (Jytte Andersen) den 27. november 1996 Vedtaget ved tredjebehandling den 19. december 1996 Lov nr. 1197 af 27/12/1996 § 1 I lov om Arbejdsmarkedets Tillægspension, jf. lovbekendtgørelse nr. 4 af  

 8. januar 1996, foretages følgende ændring:
 1. I § 17 a, stk. 1, indsættes efter 1. pkt.:
»Kravet om registrering gælder ikke for udenlandske  

 virksomheder.« § 2 Stk. 1. Loven træder i kraft den 1. januar 1997.
Stk. 2. Loven har virkning for kompensationsbeløb, der vedrører  

 beskæftigelse efter den 1. januar 1988. For perioden 1. januar 1988 til 1.  

 januar 1997 udbetales dog kun kompensationsbeløb, der samlet overstiger 100  

 kr.
Det samlede kompensationsbeløb udbetales af Arbejdsmarkedets  

 Tillægspension.
Stk. 3. Kompensationsbeløb, der vedrører perioden 1. januar 1988  

 til 1. januar 1997, forrentes fra den dato, hvor de skulle have været  

 udbetalt, hvis arbejdsgiveren havde været momsregistreret.
Forrentningen sker  

 indtil den dag, beløbet kan hæves, med en årlig rente, der svarer til den til  

 enhver tid fastsatte officielle diskonto med et tillæg på 6 pct.
Oprindeligt fremsat forslag § 1 I lov om Arbejdsmarkedets Tillægspension, jf. lovbekendtgørelse nr. 4 af  

 8. januar 1996 foretages følgende ændringer:
 1. I § 17 a, stk. 1, indsættes efter 1. pkt.:
»Kravet om registrering gælder ikke for udenlandske  

 virksomheder.« 2. § 21, stk. 1, affattes således:
 » § 21. Repræsentantskabet består af 15  

 arbejdsgiverrepræsentanter og 15 lønmodtagerrepræsentanter, et medlem, der er  

 udnævnt af arbejdsministeren, og en formand«.
 3. I § 23, stk. 1, indsættes efter »som formand«:  

 »,det af arbejdsministeren udnævnte medlem af repræsentantskabet«.
§ 2 Stk. 1. Loven træder i kraft den 1. januar 1997.
Stk. 2. § 1, nr. 1, har virkning for kompensationsbeløb, der  

 vedrører beskæftigelse efter den 1. januar 1988. For perioden 1. januar 1988  

 til 1. januar 1997 udbetales dog kun kompensationsbeløb, der samlet  

 overstiger 100 kr.
Det samlede kompensationsbeløb udbetales af  

 Arbejdsmarkedets Tillægspension.
Stk. 3. Kompensationsbeløb, der vedrører perioden 1. januar 1988  

 til 1. januar 1997 forrentes fra den dato, hvor de skulle havde været  

 udbetalt, hvis arbejdsgiveren havde været momsregistreret.
Forrentningen sker  

 indtil den dag, beløbet kan hæves, med en årlig rente, der svarer til den til  

 enhver tid fastsatte officielle diskonto med et tillæg på 6 pct.
Bemærkninger til lovforslaget Almindelige bemærkninger § 17 a blev indført den 1. januar 1988 i forbindelse med vedtagelsen af  

 lov om arbejdsmarkedsbidrag.
Ordningen var tilrettelagt således, at  

 kompensationsbeløbet blev udbetalt i forbindelse med opkrævningen af  

 arbejdsmarkedsbidrag, og ordningen var følgelig begrænset til at omfatte de  

 private virksomheder, der var registreret efter lov om arbejdsmarkedsbidrag  

 og omfattet af lov om Arbejdsgivernes Elevrefusion (AER-loven).
Med virkning fra den 1. januar 1992 blev § 17 a ændret ved  

 arbejdsmarkedsbidragets bortfald, således at arbejdsgivere omfattet af  

 AER-loven fremover skulle registreres efter momsloven eller lov om afgift af  

 lønsum m.v.
Med virkning fra den 1. januar 1993 blev § 17 a påny ændret som  

 en konsekvens af, at AER-lovens arbejdsgiverkreds blev udvidet til at omfatte  

 offentlige arbejdsgivere, hvorfor man ikke længere kunne bruge denne lovs  

 afgræsning af private arbejdsgivere.
Herefter var private arbejdsgivere  

 berettiget til kompensation, hvis de var registreret efter  

 merværdiafgiftsloven (momsloven) eller lov om afgift af lønsum m.v.
Dette  

 krav er stadig gældende.
En virksomhed skal have fast forretningssted i Danmark eller have en  

 repræsentant, der er bosiddende her i landet, for at kunne blive  

 momsregistreret, jf. momslovens § 47, stk. 2. Der er derfor knap 200  

 udenlandske virksomheder, der ikke kan blive momsregistreret her i landet,  

 selvom de i overensstemmelse med fællesskabsreglerne skal betale ATP-bidrag  

 for deres arbejdskraft.
Det er usikkert, om det er foreneligt med EU-retten,  

 at sådanne virksomheder, der er beliggende i EU, ikke modtager kompensation  

 ligesom danske virksomheder.
Det har ikke været hensigten at udelukke udenlandske virksomheder fra at  

 modtage kompensation for deres ATP-bidrag.
Derfor foreslås bestemmelsen nu  

 ændret med virkning fra 1. januar 1988, således at udenlandske virksomheder  

 kan få udbetalt kompensation for ATP-bidrag, der vedrører beskæftigelse efter  

 den 1. januar 1988 på lige fod med danske virksomheder, selvom de ikke er  

 registrerede efter momsloven eller lov om afgift af lønsum.
Til gengæld skal  

 de også være med til at finansiere arbejdsgivernes bidrag til ATP-bidrag for  

 personer, der i en periode er fraværende fra arbejdsmarkedet  

 (finansieringsbidrag).
 Forslaget om ændring af §§ 21 og 23 fremsættes på baggrund af  

 Økonomiministeriets betænkning nr. 1306 fra 1995 om demokrati og åbenhed om  

 pensionsinstitutternes investeringsbeslutninger.
 Formålet med at give arbejdsministeren ret til at udnævne et medlem af  

 ATP's bestyrelse og repræsentantskab er at medvirke til, at almindelige  

 samfundsmæssige interesser holdes for øje i ATP's virksomhed samt at styrke  

 offentlighedens indsigt i ATP.
Forslaget svarer til bank- og sparekasselovens, lov om  

 forsikringsvirksomheds og realkreditlovens bestemmelser om offentlige  

 repræsentanter.
Ved udpegningen af den offentlige repræsentant til ATP's  

 bestyrelse og repræsentantskab vil Erhvervsministeriets praksis ved udpegning  

 af offentlige repræsentanter til finansielle institutioner blive fulgt.
Økonomiske og administrative konsekvenser Forslaget indebærer et forøget ressourceforbrug i Arbejdsmarkedets  

 Tillægspension.
Der skal betales kompensation til alle udenlandske  

 arbejdsgivere, der har betalt ATP-bidrag, der vedrører beskæftigede efter den  

 1. januar 1988. Det drejer sig om knap 200 virksomheder.
Kompensationsbeløb,  

 der vedrører perioden 1. januar 1988 til 1. januar 1997 forrentes efter  

 rentelovens bestemmelser.
Den samlede merudgift forventes ikke at overstige  

 3,5 millioner kr.
 For ATP indebærer forslaget en ekstra sagsbehandling, der skønnes samlet  

 at svare til 3 månedsværk.
 Det øgede ressourceforbrug afholdes inden for de aftalte rammer for  

 finansloven for 1997.
Erhvervsøkonomiske konsekvenser § 1, nr. 1, vil have økonomiske konsekvenser for et begrænset antal  

 udenlandske virksomheder.
Det drejer sig om udenlandske virksomheder, der  

 ikke er registreret efter merværdiafgiftsloven eller lov om afgift af lønsum  

 m.v., men som beskæftiger enten dansk eller udenlandsk arbejdskraft her i  

 landet.
For disse virksomheder indebærer forslaget, at de vil kunne få  

 udbetalt kompensation for ATP-bidrag, der vedrører beskæftigelse efter den 1.  

 januar 1988 på lige fod med danske virksomheder.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslagets § 1, nr. 1, fremsættes med det formål at sikre § 17 a's  

 forenelighed med EU-retten.
Lovforslaget er imidlertid ikke begrænset til at  

 omfatte virksomheder fra andre EU-lande men omfatter også virksomheder fra  

 resten af verden.
Bemærkninger til lovforslagets enkelte bestemmelser Til § 1, nr. 2 og 3 Udpegningen af den offentlige repræsentant forudsættes at ske under  

 hensyntagen til, at denne skal have til opgave at varetage offentlige  

 interesser og synspunkter.
Fremfor speciel faglig indsigt må der lægges vægt  

 på, at den pågældende besidder almene kvalifikationer grundet i en erfaring  

 og placering, som må antages at give naturlige forudsætninger for at bestride  

 hvervet.
Den offentlige repræsentant skal udnævnes af arbejdsministeren og skal  

 være uafhængig af arbejdsmarkedets parter.
I forhold til ATP tillægger  

 forslaget den offentlige repræsentant en stilling, der svarer til den, der  

 indtages af de øvrige bestyrelsesmedlemmer.
Det vil sige, at den pågældende  

 virker under samme ansvar og med de samme pligter og rettigheder som andre  

 bestyrelsesmedlemmer.
 Den offentlige repræsentant har tavshedspligt som de øvrige medlemmer af  

 bestyrelsen men kan dog af egen drift eller efter anmodning delagtiggøre  

 ministeren i sine almindelige synspunkter og erfaringer fra sit virke som  

 bestyrelsesmedlem udpeget af arbejdsministeren.
 Den offentlige repræsentant udnævnes ligesom bestyrelsen og  

 repræsentantskabets øvrige medlemmer for 3 år ad gangen.
Til § 2 For perioden 1. januar 1988 til 1. januar 1997 kan der kun udbetales  

 kompensationsbeløb, der samlet overstiger 100 kr.
Denne minimumsgrænse for  

 udbetaling af gamle kompensationsbeløb er indsat ud fra  

 administrativt-økonomiske hensyn.
 ATP-kompensationen og finansieringsbidragene skal beregnes ud fra de  

 satser, der var gældende på det tidspunkt, hvor ATP-bidraget, som  

 kompensationen vedrører, blev modtaget af ATP.
Kompensationsbeløb, der vedrører perioden fra den 1. januar 1988 til den  

 1. januar 1997 forrentes med en rente, der svarer til den i renteloven  

 fastsatte.
Der kan ikke kræves renter af skyldig rentegæld, dvs.  

 »renters rente«.
Skriftlig fremsættelse (27. november 1996) Arbejdsministeren (Jytte Andersen):
 Jeg tillader mig herved at fremsætte for Folketinget:
 Forslag til lov om ændring af lov om Arbejdsmarkedets Tillægspension.  

 (ATP-kompensation til udenlandske arbejdsgivere samt indsættelse af en  

 offentligt udpeget repræsentant i ATP's bestyrelse).
(Lovforslag nr.
L 86).
 Forslaget indeholder dels et forslag til ændring af § 17 a om  

 ATP-kompensation til arbejdsgiverne, dels et forslag om indførelse af adgang  

 til at indsætte en offentligt udpeget repræsentant i ATP's bestyrelse og  

 repræsentantskab.
Efter den nuværende ordlyd i § 17 a er private arbejdsgivere kun  

 berettiget til kompensation, hvis de er registreret efter  

 merværdiafgiftsloven (momsloven) eller lov om afgift af lønsum mv.
En  

 virksomhed skal ifølge momsloven have fast forretningssted i Danmark eller  

 have en repræsentant, der er bosiddende her i landet, for at kunne blive  

 momsregistreret.
Der er derfor knap 200 udenlandske virksomheder, der ikke  

 kan blive momsregistrerede her i landet og altså heller ikke har ret til at  

 modtage ATP-kompensation, selvom de skal betale ATP-bidrag for deres  

 arbejdskraft.
Forslaget om ændring af § 17 a fremsættes, fordi det er usikkert, om det  

 er foreneligt med EU-retten, at virksomheder, der er beliggende i EU, ikke  

 modtager kompensation for deres ATP-bidrag ligesom danske virksomheder.
Da  

 det ikke har været hensigten at udelukke udenlandske virksomheder fra at  

 modtage kompensation for deres ATP-bidrag, foreslås bestemmelsen ændret med  

 virkning fra 1. januar 1988, hvor kompensationsordningen blev indført.
 Forslaget om indsættelse af en offentligt udpeget repræsentant i ATP's  

 bestyrelse og repræsentantskab fremsættes på baggrund af Økonomiministeriets  

 betænkning nr. 1306 fra 1995 om demokrati og åbenhed om  

 pensionsinstitutternes investeringsbeslutninger.
 Formålet med at give arbejdsministeren ret til at udnævne et medlem af  

 ATP's bestyrelse og repræsentantskab er at medvirke til, at almindelige  

 samfundsmæssige interesser holdes for øje i ATP's virksomhed samt at styrke  

 offentlighedens indsigt i ATP.
 Forslaget svarer til bank- og sparekasselovens bestemmelser om offentlige  

 repræsentanter i finansielle institutioner.
For LD's vedkommende er forholdet det, at der allerede er 6 offentligt  

 udpegede repræsentanter i bestyrelsen.
Derfor er en lovændring her ikke  

 påkrævet.
Derimod har finansministeren tilkendegivet over for mig, at han ved  

 fremtidige udpegelser vil påse, at der blandt de 6 udpegede er en person, der  

 udpeges efter de kriterier, og som opfylder de krav, som stilles for  

 tilsvarende offentlige repræsentanter i finansielle virksomheder og altså nu  

 også i ATP.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om Arbejdsmarkedets Tillægspension, jf. lovbekendtgørelse nr. 4 af  

 8. januar 1996 foretages følgende ændringer:
 1. I § 17 a, stk. 1, indsættes efter 1. pkt.:
»Kravet om registrering gælder ikke for udenlandske  

 virksomheder.« § 17 a, stk. 1. Som kompensation for arbejdsgivernes  

 bidrag til Arbejdsmarkedets Tillægspension ydes et beløb til arbejdsgivere,  

 der er registreret efter merværdiafgiftsloven (momsloven) eller lov om afgift  

 af lønsum m.v.
Der ydes ikke kompensation til offentlige arbejdsgivere.
 2. § 21, stk. 1, affattes således:
 » § 21. Repræsentantskabet består af 15  

 arbejdsgiverrepræsentanter og 15 lønmodtagerrepræsentanter, et medlem, der er  

 udnævnt af arbejdsministeren, og en formand«.
 § 21, stk. 1. Repræsentantskabet består af 15  

 arbejdsgiverrepræsentanter og 15 lønmodtagerrepræsentanter samt en formand.
 3. I § 23, stk. 1, indsættes efter »som formand«:  

 »,det af arbejdsministeren udnævnte medlem af repræsentantskabet«.
 § 23, stk. 1. Bestyrelsen består af formanden for  

 repræsentantskabet som formand og 12 andre medlemmer, der vælges blandt  

 repræsentantskabets medlemmer, og som udpeges således, jf. § 25:
 3 efter indstilling af Dansk Arbejdsgiverforening.
 1 efter indstilling af Amtsrådsforeningen i Danmark, Kommunernes  

 Landsforening, Københavns Kommune og Frederiksberg Kommune i fællesskab.
 1 efter indstilling af Sammenslutningen af Landbrugets  

 Arbejdsgiverforeninger.
 1 efter indstilling af finansministeren.
 3 efter indstilling af Landsorganisationen i Danmark.
 2 efter indstilling af repræsentantskabets lønmodtagerrepræsentanter ansat  

 i stat og kommuner.
 1 efter indstilling af Funktionærernes og Tjenestemændenes Fællesråd og  

 FR-Hovedorganisation for Arbejdsleder- og tekniske Funktionærforeninger i  

 Danmark i fællesskab.
Efter 2. behandling den 17. december 1996 § 1 I lov om Arbejdsmarkedets Tillægspension, jf. lovbekendtgørelse nr. 4 af  

 8. januar 1996, foretages følgende ændring:
 1. I § 17 a, stk. 1, indsættes efter 1. pkt.:
»Kravet om registrering gælder ikke for udenlandske  

 virksomheder.« § 2 Stk. 1. Loven træder i kraft den 1. januar 1997.
Stk. 2. Loven har virkning for kompensationsbeløb, der vedrører  

 beskæftigelse efter den 1. januar 1988. For perioden 1. januar 1988 til 1.  

 januar 1997 udbetales dog kun kompensationsbeløb, der samlet overstiger 100  

 kr.
Det samlede kompensationsbeløb udbetales af Arbejdsmarkedets  

 Tillægspension.
Stk. 3. Kompensationsbeløb, der vedrører perioden 1. januar 1988  

 til 1. januar 1997, forrentes fra den dato, hvor de skulle have været  

 udbetalt, hvis arbejdsgiveren havde været momsregistreret.
Forrentningen sker  

 indtil den dag, beløbet kan hæves, med en årlig rente, der svarer til den til  

 enhver tid fastsatte officielle diskonto med et tillæg på 6 pct.
