I medfør af § 5 i lov om menighedsråd, jf. lovbekendtgørelse nr. 571 af 21. juni 1996, og § 8, stk. 4, og § 9, stk. 3, i lov nr. 310 af 16. maj 1990 om ansættelse i stillinger i folkekirken  

 m.v., som ændret ved lov nr. 390 af 22. maj 1996, fastsættes følgende:
Almindelige bestemmelser § 1.  Danmark inddeles i følgende områder  

 (menighedsrådskredse), for hvilke der er ansat faste præster for de døves  

 menigheder:
 § 2.  Hvert område har et menighedsråd, der består af  

 6 valgte medlemmer, der vælges efter reglerne i denne bekendtgørelse, samt  

 den eller de ved menigheden ansatte præster.
§ 3.  Hver af de i § 1 nævnte 4 menighedsrådskredse  

 deles i 4 distrikter.
I hvert af de 2 distrikter, hvor det største og det  

 næststørste antal medlemmer af menigheden har bopæl, vælges der af og blandt  

 de på valglisten optagne valgberettigede 2 medlemmer til menighedsrådet og 2  

 stedfortrædere.
I hvert af de øvrige 2 distrikter vælges 1 medlem til  

 menighedsrådet og 1 stedfortræder.
 Stk. 2.  Den nærmere afgrænsning af distrikterne  

 fastsættes af den kirkebogsførende præst og biskoppen efter forhandling med  

 menighedsrådets valgte medlemmer.
Valg af menighedsråd § 4.  Menighedsrådene vælges for 4 år, svarende til  

 valgperioden for de ordinære menighedsråd.
Mandaterne bortfalder dog i intet  

 tilfælde, før nyvalg har fundet sted.
 Stk. 2.  Ordinære valg foregår i perioden fra den 1.  

 september til kirkeårets begyndelse.
 Stk. 3.  Såfremt der afholdes ekstraordinært valg,  

 gælder valget kun for resten af valgperioden.
 § 5.  Valgret har døve medlemmer af folkekirken, der  

 er fyldt 18 år og har dansk indfødsret eller har haft fast bopæl i riget  

 uafbrudt i et år forud for valgdagen.
 Stk. 2.  Døve valgmenighedsmedlemmer har ikke valgret  

 til menighedsrådet.
 Stk. 3.  Døve personer, der er umyndiggjorte med  

 retsvirkning her i landet, har ikke valgret.
 § 6.  Valgbar er enhver, der opfylder betingelserne i  

 § 5 for valgret.
 Stk. 2.  Præster ansat i folkekirken er ikke valgbare.
 § 7.  Valget forberedes og ledes i hver  

 menighedsrådskreds af en valgbestyrelse, der består af den kirkebogsførende  

 præst, en af biskoppen udpeget person samt af yderligere 2 medlemmer valgt  

 efter forholdstal af og blandt menighedsrådets valgte medlemmer.
 § 8.  Valgbestyrelsen udarbejder en valgliste for  

 hvert af de 4 distrikter, som menighedsrådskredsen består af.
 Stk. 2.  Vælgerne optages på valglisten for det distrikt  

 i menighedsrådskredsen, hvor vælgeren har fast bopæl.
 Stk. 3.  Ingen kan udøve valgret uden at være optaget på  

 valglisten.
 Stk. 4.  De, der er optaget på valglisten, men ikke på  

 afstemningsdagen har bopæl i distriktet eller ikke er medlem af folkekirken,  

 har ikke ret til at afgive stemme.
 § 9.  I perioden indtil afstemningsdagen i distriktet,  

 skal den i § 8 nævnte valgliste suppleres med personer, som enten fejlagtigt  

 ikke er optaget på valglisten, eller som senest en uge inden den første  

 afstemningsdag i menighedsrådskredsen har fået fast bopæl i distriktet.
 Stk. 2.  I perioden indtil afstemningsdagen i distriktet  

 skal personer, som fejlagtigt er optaget på valglisten, jf. § 8, eller som  

 siden udarbejdelsen af valglisten har mistet stemmeretten, slettes.
 Stk. 3.  Valgbestyrelsen træffer afgørelse om optagelse  

 på eller slettelse af valglisten, jf. stk. 1-2. Valgbestyrelsens afgørelse  

 kan påklages til Kirkeministeriet gennem biskoppen.
 § 10.  Den enkelte valgberettigede kan i forbindelse  

 med en gudstjeneste i distriktet i perioden fra valglistens udarbejdelse, jf.  

 § 8, til en uge før den første afstemningsdag i menighedsrådskredsen få  

 oplyst, om vedkommende er optaget på valglisten.
 Stk. 2.  Oplysningen efter stk. 1 kan endvidere fås ved  

 henvendelse til valgbestyrelsen.
Stk. 3.  Klage over egen udeladelse af valglisten eller  

 andres uberettigede optagelse på valglisten indgives skriftligt til  

 valgbestyrelsen, der snarest afgør klagen.
Valgbestyrelsens afgørelse kan  

 påklages til Kirkeministeriet gennem biskoppen.
§ 11.  Valget i hvert distrikt foretages på en af  

 valgbestyrelsen fastsat dag, jf. § 4, stk. 2, i forbindelse med en af  

 gudstjenesterne i distriktet.
Valgret udøves ved personligt møde på  

 valgstedet.
 Stk. 2.  I øvrigt fastsætter valgbestyrelsen alle til  

 valgets foretagelse fornødne frister samt nærmere bestemmelser vedrørende  

 kandidatopstilling, stemmeafgivning m.v.
 Stk. 3.  Samtlige bekendtgørelser vedrørende valget,  

 herunder om tid og sted for de i § 10, stk. 1, nævnte gudstjenester,  

 opstilling af kandidater, valgets afholdelse og resultatet af valget m.m.  

 sker dels ved de ordinære gudstjenester i distriktet dels i menighedernes  

 blade og Døvebladet samt eventuelt tillige på anden efter valgbestyrelsens  

 skøn hensigtsmæssig måde.
§ 12.  Ekstraordinært valg kan afholdes efter  

 Kirkeministeriets bestemmelse.
Tidspunktet for valgets afholdelse fastsættes  

 i så tilfælde af ministeriet.
Præstevalg § 13.  Menighedsrådet afgiver indstilling om  

 ansættelse i stilling som præst for døvemenigheden.
 Stk. 2.  Ved konstitution i præstestillinger indstiller  

 biskoppen en eller flere ansøgere efter udtalelse fra vedkommende  

 menighedsråd.
§ 14.  Efter ansøgningsfristens udløb sender  

 Kirkeministeriet de indkomne ansøgninger til biskoppen, der videresender  

 ansøgningerne til menighedsrådets formand.
Biskoppen berammer et orienterende  

 møde med menighedsrådet.
Mødet bør finde sted snarest muligt efter  

 ansøgningernes fremsendelse.
 Stk. 2.  Efter modtagelsen af ansøgningerne giver  

 formanden straks de øvrige menighedsrådsmedlemmer lejlighed til at gennemse  

 ansøgningerne.
Stk. 3.  Er der i medfør af tjenestemandslovens § 5,  

 stk. 4, fremsat anmodning om, at ansøgernes navne ikke gengives offentligt,  

 må ansøgerlisten eller dele deraf ikke offentliggøres.
Menighedsrådets  

 indstilling må i så fald heller ikke offentliggøres.
Overtrædelse straffes  

 med bøde, jf. tjenestemandslovens § 5, stk. 5.
Stk. 4.  På det orienterende møde, der ledes af  

 biskoppen, gennemgår biskoppen de indkomne ansøgninger.
Biskoppen bistås på  

 mødet af en autoriseret tegnsprogstolk.
 § 15.  Hvis et eller flere menighedsrådsmedlemmer  

 anmoder om det, eller hvis biskoppen anser det for ønskeligt, afholdes der  

 endnu et orienterende møde, eventuelt i forbindelse med indstillingsmødet.  

 Bestemmelsen i § 14, stk. 4, 2. pkt., finder tilsvarende anvendelse.
§ 16.  Indstillingsmøde skal afholdes senest 6 uger  

 efter, at formanden for menighedsrådet har modtaget ansøgningerne.
Denne  

 frist kan forlænges af biskoppen.
Stk. 2.  Før indstillingsmødet gennemgår biskoppen  

 reglerne for stillingens besættelse.
Om denne del af mødet foretages særskilt  

 tilførsel til beslutningsprotokollen, der underskrives af samtlige  

 mødedeltagere.
Bestemmelsen i § 14, stk. 4, 2. pkt., finder tilsvarende  

 anvendelse.
Stk. 3.  Indstillingen foretages derefter i et møde uden  

 biskoppens deltagelse.
Heller ikke præster kan deltage i dette møde.
§ 17.  Stemmeafgivningen er skriftlig og hemmelig.
Der  

 må kun anføres et navn på hver stemmeseddel.
Stk. 2.  Hvis et medlem ikke ønsker at stemme på nogen  

 af ansøgerne, afleverer den pågældende blank stemmeseddel.
Dette gælder både  

 ved første afstemning og ved de følgende.
Blanke stemmesedler medregnes som  

 afgivne stemmer.
§ 18.  Indstillingen skal omfatte 3 af de ansøgere,  

 der er faldet stemmer på ved første afstemning.
Er der ved første afstemning  

 faldet stemmer på færre end 3 ansøgere, afgøres det ved de følgende  

 afstemninger, hvem der yderligere skal indstilles.
En ansøger, der ved første  

 afstemning har opnået flere end halvdelen af de afgivne stemmer, er dermed  

 indstillet som nr. 1.
 Stk. 2.  Ved anden afstemning kan der afgives stemmer på  

 alle ansøgere, der har fået stemmer ved første afstemning, dog ikke på en  

 ansøger, der allerede ved 1. afstemning er indstillet som nr. 1. Hvis der ved  

 første afstemning er faldet stemmer på færre end 3 ansøgere, kan der ved  

 anden afstemning også stemmes på ansøgere, som ikke har fået stemmer ved  

 første afstemning.
 Stk. 3.  Den, der ved anden afstemning opnår flest  

 stemmer, er derved indstillet som nr. 1 eller - hvis nr. 1 er udpeget  

 allerede ved første afstemning - som nr. 2. Ved stemmelighed indstilles de  

 pågældende sideordnet som nr. 1 henholdsvis nr. 2. Såfremt tre ansøgere  

 indstilles sideordnet som nr. 1 eller 2 ansøgere sideordnet som nr. 2  

 foretages ikke yderligere afstemninger.
 Stk. 4.  Ved tredje afstemning, jf. dog stk. 3, sidste  

 punktum, stemmes der efter samme regler som angivet i stk. 2-3 for at udpege  

 nr. 2, henholdsvis nr. 3. Sådan afstemning foretages, selvom der kun kan  

 afgives stemme på en ansøger.
 Stk. 5.  Er der ved tredje afstemning endnu ikke udpeget  

 en ansøger til indstilling som nr. 3, foretages yderligere afstemning herom.  

 Også denne afstemning foretages efter samme regler som angivet i stk. 3-4.
Stk. 6.  Indstillingsmødets resultat, herunder de ved  

 alle afstemninger faldne stemmetal, tilføres beslutningsprotokollen, som  

 underskrives af samtlige mødedeltagere.
Udskrift af protokollen vedrørende  

 indstillingsmødet og det i § 16, stk. 2, omtalte møde sendes umiddelbart  

 efter indstillingsmødets afslutning sammen med sagens akter og alle  

 ansøgningerne til biskoppen.
§ 19.  Efter modtagelsen af protokollatet afgiver  

 biskoppen sin indstilling til kirkeministeren.
Er der flere præstestillinger  

 ved døvemenigheden, skal biskoppen udtale sig om, hvorvidt der er grundlag  

 for, at hensyn til mindretal i menighedsrådskredsen inddrages i  

 overvejelserne, jf. lov om ansættelse i stillinger i folkekirken m.v. § 11,  

 stk. 3.
 § 20.  Såfremt bestemmelsen om kåring, jf. lov om  

 ansættelse i stillinger i folkekirken m.v. § 12, finder anvendelse, kan  

 biskoppen, såfremt forholdene begrunder det, bestemme, at menighedsmødet, jf.  

 lov om ansættelse i folkekirken m.v. § 12, stk. 2, skal deles i flere møder.  

 Møderne skal ikke afholdes samtidig.
 Stk. 2.  Biskoppen og eventuelle mødeledere, jf. lov om  

 ansættelse i stillinger i folkekirken m.v. § 12, stk. 2, bistås under møderne  

 af en autoriseret tegnsprogstolk.
 § 21.  Præster må ikke deltage i andre møder  

 vedrørende ansættelse i præstestilling for døvemenigheden end de møder, der  

 er omtalt i § 14, stk. 4, § 15 og § 16, stk. 2.
§ 22.  Ethvert af menighedsrådets valgte medlemmer kan  

 forlange, at også vedkommendes stedfortræder indkaldes til forberedende  

 møder, herunder forhandlinger med ansøgere.
Bestemmelsen i § 14, stk. 3,  

 gælder også for stedfortrædere.
§ 23.  Ansøgere, der af menighedsrådet er anmodet om  

 at prædike eller bedt til en samtale, er berettiget til dækning af  

 rejseudgifter efter de laveste satser, der gælder for tjenesterejser for  

 statens tjenestemænd.
Udgifterne afholdes af fællesfonden.
Økonomi § 24.  Menighedsrådet er ansvarlig for budget og  

 regnskab vedrørende døvemenigheden.
 Stk. 2.  Hvert år inden den 15. februar udarbejder  

 menighedsrådet et overslag over sine indtægter og udgifter for det kommende  

 regnskabsår, herunder et beløb til fremme af det kirkelige liv blandt døve i  

 menighedsrådskredsen.
Stk. 3.  Overslaget indsendes inden den i stk. 2 nævnte  

 frist til godkendelse hos stiftsøvrigheden i den tilsynsførende biskops  

 stift.
Det godkendte beløb udredes af fællesfonden.
 § 25.  Regnskabsåret er kalenderåret.
Stk. 2.  Menighedsrådet indsender inden udgangen af  

 marts måned året efter regnskabsårets udløb et årsregnskab til  

 stiftsøvrigheden i den tilsynsførende biskops stift.
Regnskabet indgår som en  

 del af stiftsøvrighedens regnskab for fællesfonden.
Ikrafttræden § 26.  Bekendtgørelsen træder i kraft den 2. oktober  

 1996. Bestemmelserne i §§ 4-6 finder første gang anvendelse ved de ordinære  

 valg til menighedsråd for døvemenighederne i 1996. Bestemmelserne i §§ 7-11  

 finder første gang anvendelse ved de ordinære valg til menighedsråd i år  

 2000.
Stk. 2.  Samtidig ophæves bekendtgørelse nr. 211 af 11.  

 maj 1985 om menighedsråd for døvemenighederne i folkekirken.
Bestemmelserne i  

 § 5, stk. 3, og § 6, § 7, stk. 1, og § 8 finder dog anvendelse ved de  

 ordinære valg til menighedsråd i 1996.
