Fortegnelse over kontorerne i statsskattedirektoratets forespørgselsafdeling 1. forespørgselskontor Personskatteloven.
Beskatning af medarbejdende ægtefælle og børn.  

 Skattepligt for juridiske personer, bortset fra aktie- og anpartsselskaber.  

 Fradrag for løbende ydelser og for gaver (ligningslovens § 8 A og § 12, stk.  

 3). Sociale fonde.
Fondes og foreningers beskatning.
Befordring.  

 Dødsbobeskatning.
Udbyttebeskatning.
Firmaomdannelse.
Aktiekurser.  

 Formuebeskatning.
Parcelhusreglen i ejendomsavancelovens § 8.
2. forespørgselskontor Indtægter og udgifter for erhvervsdrivende og juridiske personer.  

 Virksomhedsskatteloven.
Afskrivningsloven.
Varelagerloven.
Lov om særlig  

 indkomstskat, bortset fra fratrædelsesgodtgørelser og jubilæumsgratialer.  

 Goodwill.
Investeringsfonds- og etableringskonto.
Lejeværdi.
Vedligeholdelse  

 af fast ejendom.
3. forespørgselskontor Ejendomsavancebeskatningsloven, bortset fra parcelhusreglen.
Næring og  

 spekulation.
Renteindtægter og -udgifter.
Kursgevinstloven.
Lønmodtageres  

 indtægter og udgifter.
4. forespørgselskontor Aktionærbeskatning og aktieavancebeskatning.
Indkomstoverførsel.
Maskeret  

 udbytte.
Dispensation efter ligningslovens § 4. Ligningslovens § 16 A og § 16  

 B.
Medarbejderaktier.
Fusioner.
Stiftelse og opløsning af interessentskaber  

 og kommanditselskaber.
Pensionsbeskatningsloven.
 Sager vedrørende beskatning af indkomst ved indvinding af kulbrinter,  

 sager vedrørende skattepligt for personer og aktie- og anpartsselskaber,  

 sømandsbeskatning, dobbeltbeskatning incl. udlandslempelse er henlagt til  

 afdelingen for kulbrintebeskatning.
 Spørgsmål vedrørende den formelle fremgangsmåde ved ligningen,  

 skattemyndighedernes tavshedspligt og loven om offentlighed i forvaltningen  

 er henlagt til statsskattedirektoratets administrationsafdeling.
 Spørgsmål om skattekontrolloven samt om ministeriet for skatter og  

 afgifters bekendtgørelse om mindstekrav til årsregnskaber behandles af 3.  

 kontrolkontor under statsskattedirektoratets kontrolafdeling.
 Sager om afgrænsningen imellem A- og B-indkomst samt trækordninger  

 behandles i kontoret for tvangsinddrivelse og straffesager, Birkerød.
Indholdsfortegnelse Oversigt over cirkulærer fra statsskattedirektoratet udsendt i tiden 1.  

 januar-31. december 1988 1988- 1 af 6. januar 1988 om kontantomregning af overdragelsessummer 1988- 2 af 6. januar 1988 om kursansættelse af private pantebreve ved  

 opgørelsen af den skatte- og afgiftsmæssige værdi og formueværdien 1988- 3 af 6. januar 1988 om pristalsregulerede beløbsgrænser for  

 småaktiver i afskrivningsloven og for etablering i etableringskontoloven 1988- 4 af 13. januar 1988 om taksation 1988- 5 af 13. januar 1988 om rateopsparing i pensionsøjemed.  

 Amortisationsrenten for udbetalingsåret 1988 1988- 6 af 13. januar 1988 om Falckreddere og brandfolk 1988- 7 af 19. januar 1988 om værdiansættelse af ædelmetaller ultimo 1987 1988- 8 af 5. februar 1988 om renteperiodisering - indtræden i  

 virksomhedsordn.
1988- 9 af 12. februar 1988 om kontantomregning af overdragelsessummer 1988-10 af 12. februar 1988 om kursansættelse af private pantebreve ved  

 opgørelsen af den skatte- og afgiftsmæssige værdi og formueværdien 1988-11 af 15. februar 1988 om årsomvurdering pr. 1. janaur 1988 1988-12 af 15. februar 1988 om årsregulering pr. 1. januar 1988 1988-13 af 1. marts 1988 om skattefri rejse- og befordringsgodtgørelse for  

 indkomståret 1988 1988-14 af 1. marts 1988 om udearbejde 1988-15 af 4. marts 1988 om personer med salgsopsøgende arbejde 1988-16 af 8. marts 1988 om pristalsregulering af anskaffelsessummer  

 (avancebeskatning) 1988-17 af 24. marts 1988 om skønsmæssig ansættelse af goodwill 1988-18 af 24. marts 1988 om kilometersatser gældende fra 1. januar 1988 1988-19 af 30. marts 1988 om lempelse for indkomståret 1987 for  

 socialafgifter betalt i Norge 1988-20 af 18. april 1988 om indberetning til Statsskattedirektoratet af  

 straffesager vedrørende kildeskatteloven 1988-21 af 19. april 1988 om permanent inkasso 1988-22 af 19. april 1988 om henstand med indgivelse af selvangivelse for  

 1987 for bogførings- eller regnskabspligtige personer og dødsboer 1988-23 af 11. maj 1988 om kontantomregning af overdragelsessummer 1988-24 af 11. maj 1988 om kursansættelse af private pantebreve ved  

 opgørelsen af den skatte- og afgiftsmæssige værdi og formueværdien 1988-25 af 19. maj 1988 om foreninger, stiftelser, institutioner m.v. og  

 religiøse samfund, der er godkendt i henhold til ligningslovens § 12, stk. 3 1988-26 af 19. maj 1988 om foreninger og institutioner der er godkendt i  

 henhold til ligningslovens § 8 A 1988-27 af 19. maj 1988 om værdiansættelse af forskellige skønsposter for  

 indkomståret 1988 1988-28 af 19. maj 1988 om langturschauffører.
Fradrag for tilsluttende  

 rejsedage 1988-29 af 16. juni 1988 om pristalsregulering af afskrivningsgrundlaget  

 for afskrivningsberettigede aktiver 1988-30 af 29. juni 1988 om mindsterenten for halvåret juli - december  

 1988 1988-31 af 29. juni 1988 om kapitaliseringsfaktorer for unoterede aktier  

 pr. 1. januar 1989 1988-32 af 19. juni 1988 om udgifter til regnskab og selvangivelse 1988-33 af 14. juli 1988 om pristalsregulering af afskrivningsgrundlaget  

 for afskrivningsberettigede aktiver (afskrivningsloven) og udmåling af  

 konsolideringsfradrag (fondsbeskatningsloven) 1988-34 af 21. juli 1988 om udlæg i bank- og sparekassekonti med  

 tilhørende kontrabøger 1988-35 af 10. august 1988 om renteperiodisering ved indtræden i  

 virksomhedsordningen i 1987 1988-36 af 12. august 1988 om færøske, grønlandske, islandske og kinesiske  

 studerende 1988-37 af 15. august 1988 om kapitalafkastsatsen til brug for beregning  

 af kapitalafkast efter virksomhedsskat 1988-38 af 15. august 1988 om kursansættelse af private pantebreve ved  

 opgørelsen af den skatte- og afgiftsmæssige værdi og formueværdien 1988-39 af 15. august 1988 om kontantomregning af overdragelsessummer 1988-40 af 29. august 1988 om gældssanering 1988-41 af 23. september 1988 om procentsats til brug for  

 tilbageregulering af forbedringsudgifter m.v. ved beregning af maksimal  

 lejeværdistigning 1988-42 af 13. oktober 1988 om fuld skattepligt efter Kildeskattelovens §  

 1 nr. 2 1988-43 af 13. oktober 1988 om den skattemæssige behandling af forældet  

 gæld 1988-44 af 20. oktober 1988 om efterfølgende ændring af  

 skatteansættelserne for indkomståret 1987 1988-45 af 28. oktober 1988 om kursansættelse af private pantebreve ved  

 opgørelsen af den skatte- og afgiftsmæssige værdi og formueværdien 1988-46 af 28. oktober 1988 om kontantomregning af overdragelsessummer 1988-47 af 4. november 1988 om opkrævning af ikke indeholdte A-skatter  

 efter Kildeskattelovens § 68 1988-48 af 8. november 1988 om ligningsplan for indkomståret 1988 1988-49 af 15. november 1988 om normalværdi af kost og logi 1988-50 af 18. november 1988 om Falckreddere og brandfolk 1988-51 af 18. november 1988 om henstand med indgivelse af selvangivelse  

 for 1988 for bogførings- eller regnskabspligtige personer, dødsboer,  

 selskaber og fonde m.v.
1988-52 af 18. november 1988 om fastsættelse af frist for indgivelse af  

 oplysninger uden opfordring i henhold til skattekontrollovens §§ 7 og 7 B til  

 skattemyndighederne 1988-53 af 30. november 1988 om administrative bødefastsættelser ved  

 overtrædelse af skattekontrollovens §§ 13 og 16 1988-54 af 30. november 1988 om kompetencen til at træffe afgørelse i  

 skattestraffesager 1988-55 af 7. december 1988 om normalværdier pr. 31. december 1988 for  

 heste og kreaturer m.v.
1988-56 af 9. december 1988 om landbrug m.v. indkomståret 1989:  

 Normaludgifter pr. kostdag, medhjælperes andel i lejeværdi og værdi af  

 forbrug af egne varer 1988-57 af 9. december 1988 om ophævelse af standardfradrag for  

 lønmodtagere m.v.
1988-58 af 21. december 1988 om pristalsregulerede beløbsgrænser for  

 småaktiver i afskrivningsloven og for etablering i etableringskontoloven 1988-59 af 22. december 1988 om varelagerloven - levende dyr 1988-60 af 22. december 1988 om værdiansættelse af fisk i dambrug 1988-61 af 22. december 1988 om værdiansættelse af hjorte for indkomståret  

 1988 1988-62 af 22. december 1988 om værdiansættele af pelsdyr for indkomståret  

 1988 1988-63 af 27. december 1988 om årsomvurderingen pr. 1. januar 1989 1988-64 af 23. december 1988 om mindsterenten for halvåret januar - juni  

 1989 1988-65 af 29. december 1988 om arbejde i udlandet 1988-66 af 29. december 1988 om rateopsparing i pensionsøjemed 1988-67 af 30. december 1988 om indberetning til Statsskattedirektoratet  

 af straffesager vedrørende kildeskatteloven Ministeriet for skatter og afgifters bekendtgørelse nr. 773 af 13.  

 december 1988 om tabeller til fastsættelse af værdien af brugs-, rente- eller  

 indtægtsnydelser ved beregning af arve- og gaveafgift (* 1) Anvisninger vedrørende ligningen for indkomståret 1988 Ligningsrådet har i medfør af § 14, stk. 1 i lov om skattemyndighedernes  

 organisation og om klageadgang m.m. (skattestyrelsesloven) jf.  

 lovbekendtgørelse nr. 573 af 14. november 1984 vedtaget følgende anvisninger  

 for indkomståret 1988.
 Henstand med selvangivelse m.v.
Når særlige grunde taler derfor, kan der for såvel personer og dødsboer  

 som for selskaber og fonde m.v. indrømmes henstand med indgivelse af  

 selvangivelse.
Ansøgning indsendes til ligningskommissionen, i København og  

 Frederiksberg vedkommende skattedirektorat.
 For selskaber og fonde m.v. er der for skatteåret 1989/90 (indkomståret  

 1988) indrømmet en generel forlængelse af fristen for indgivelse af  

 selvangivelse til 30. juni 1989.
For bogførings- eller regnskabspligtige fysiske personer og dødsboer, kan  

 ligningsrådet fastsætte en generel forlængelse af fristen for indgivelse af  

 selvangivelse.
Fristen er for indkomståret 1988 fastsat til 9. juni 1989.  

 Denne generelle udsættelse med indsendelse af selvangivelse for indkomståret  

 1988 omfatter også skatteydere med forskudt indkomstår.
Den generelle henstand gælder alene for personer og dødsboer, der er  

 bogførings- eller regnskabspligtige.
Andre, der vedlægger selvangivelsen et  

 regnskab, er derimod ikke omfattet af denne henstand.
 De enkelte deltagere i bogførings- eller regnskabspligtige  

 kommanditselskaber, partrederier, interessentskaber o. l. omfattes af den af  

 ligningsrådet fastsatte generelle forlængelse af fristen for indgivelse af  

 selvangivelse.
 Ansøgning om eventuel yderligere henstand skal af hver enkelt deltager  

 indgives til ligningsmyndigheden.
Når fristen i henhold til ligningsrådets bestemmelse eller af særlige  

 grunde er forlænget, gælder dette også for en ægtefælle.
Er kun den ene  

 ægtefælle regnskabs- eller bogføringspligtig, gælder den indsendelsesfrist,  

 der er fastsat for denne person, begge ægtefæller.
 Om de for indkomståret 1988 fastsatte frister henvises iøvrigt til  

 SD-cirkulære 1988-51.
Henstand med indgivelse af selvangivelse medfører tilsvarende forlængelse  

 af fristen for indskud på investeringsfondskonto.
Indskud på etableringskonto  

 skal altid ske senest den 15. maj i selvangivelsesåret, undtagen i tilfælde,  

 som falder ind under bestemmelser i § 4, 2. stk. i lov om indskud på  

 etableringskonto.
 Foreløbig selvangivelse er ikke gyldig selvangivelse.
Indgivelse af selvangivelse anses for rettidig, såfremt selvangivelsen er  

 ligningsmyndigheden i hænde med morgenposten dagen efter udløbet af fristen  

 for rettidig aflevering.
Skatteforhøjelse pålignes dog ikke for yderligere 1  

 døgns forsinkelse.
 Selv om reglerne om selvangivelsens udfyldelse og reglerne i  

 mindstekravsbekendtgørelsen vedrørende årsregnskaber ikke er fulgt, foretages  

 ikke skønsmæssig ansættelse, hvis den foreliggende opgørelse af formue og  

 indkomst efter ligningsmyndighedernes bedømmelse i øvrigt kan anerkendes.
 Der bør i så stort omfang som muligt, eventuelt ved tilkaldelse af de  

 pågældende skatteydere, gives adgang til at berigtige forefundne mangler på  

 selvangivelserne, såsom manglende underskrift eller manglende udfyldelse af  

 selvangivelsens specifikationsrubrikker.
Regnskabspligt i henhold til skattekontrollovens § 3 Dambrugere: Bogføringsloven af 5. juni 1959 fastsætter bogføringspligt for  

 dambrugere, der regelmæssigt beskæftiger mere end 3 fremmede medhjælpere.  

 Alle andre dambrugere er underkastet regnskabspligt i medfør af  

 finansministeriets bekendtgørelse af 5. oktober 1955.
 Kreaturhandlere m. fl.: Ved finansministeriets bekendtgørelse af 18.  

 december 1959 er fastsat regnskabspligt for personer, som uden at være  

 bogføringspligtige driver handel med kreaturer, heste eller svin, medmindre  

 virksomheden drives alene som bierhverv i forbindelse med  

 landbrugsvirksomhed, der ikke er undergivet bogføringspligt.
Kørelærere: Ved finansministeriets bekendtgørelse af 19. oktober 1963 er  

 fastsat regnskabspligt for personer, der uden at være bogføringspligtige i  

 henhold til bogføringsloven driver kørelærervirksomhed, hvad enten  

 virksomheden drives som hoved- eller bierhverv.
Regnskabspligten indtræder  

 fra og med de pågældendes førstkommende regnskabsperiode, begyndende den 1.  

 januar 1964 eller senere.
Pelsdyravlere: Ved finansministeriets bekendtgørelse af 23. november 1962  

 er fastsat regnskabspligt for personer, der uden at være bogføringspligtige i  

 henhold til bogføringsloven enten driver pelsdyravl som hovederhverv eller,  

 såfremt pelsdyravlen drives som bierhverv, regelmæssigt beskæftiger mindst en  

 fremmed medhjælper ved pelsdyravlen.
Regnskabspligten indtrådte fra og med  

 den efter bekendtgørelsen førstkommende regnskabsperiode, begyndende den 1.  

 januar 1963 eller senere.
Ligningsrådets krav til regnskabsførelsens omfang og indhold Med hensyn til de krav der må stilles til regnskabsførelsen, har  

 ligningsrådet fastsat følgende:
Regnskabet skal føres med blæk, maskine eller på anden holdbar måde.
I det  

 førte må raderinger ikke foretages.
Fejlposteringer skal enten rettes ved  

 modposteringer eller ved udstregning, men må ikke gøres ulæselige.
 Status ved regnskabspligtens indtræden samt årsregnskabet skal være  

 opgjort og optaget i et statusregnskab senest 6 måneder efter henholdsvis  

 regnskabspligtens indtræden og regnskabsperiodens udløb.
 Med hensyn til de krav der i øvrigt må stilles til regnskabsførelsen og de  

 på grundlag af denne udarbejdede årsregnskaber, henvises til ministeriet for  

 skatter og afgifters bekendtgørelse nr. 461 af 8. september 1976 om  

 mindstekrav til årsregnskaber, der vedlægges selvangivelsen, og om krav til  

 det regnskabsmæssige grundlag som ændret ved bekendtgørelse nr. 546 af 13.  

 august 1987.
To personfradrag I medfør af personskattelovens § 26, stk. 5, kan der efter ansøgning  

 indrømmes et forhøjet personfradrag ved skatteberegningen for enlige, der har  

 afholdt udgifter til uddannelse af børn over 17 år, såfremt barnet ikke selv  

 har været i stand til at afholde mindst 50 pct. af udgiften til det  

 nødvendige underhold med tillæg af eventuelle særlige uddannelsesudgifter.
 For indkomståret 1988 udgør forhøjelsen 1/3 af det efter  

 personskattelovens § 10 opgjorte personfradrag.
 For indkomståret 1988 har ligningsrådet ansat udgiften til det nødvendige  

 underhold til 36.000 kr.
Færøske, grønlandske, islandske og kinesiske studerende Færøske studerende, der opholder sig i Danmark udelukkende i studieøjemed,  

 er i medfør af artikel 20 i den mellem den danske regering og Færøernes  

 landsstyre indgåede aftale til undgåelse af dobbeltbeskatning fritaget for  

 beskatning af arbejdsvederlag, som er nødvendigt for opholdet her.
Det beløb,  

 der er nødvendigt for de studerendes ophold, er for indkomståret 1988 fastsat  

 til 44.000 kr.
 Det beløb, der i relation til artikel 18 i den mellem den danske regering  

 og Grønlands landsstyre indgåede aftale til undgåelse af dobbeltbeskatning,  

 må anses som nødvendigt for grønlandske studerendes ophold, er ligeledes  

 fastsat til 44.000 kr.
Det beløb, der i henhold til afsnit IX i protokollen til den  

 fællesnordiske dobbeltbeskatningsoverenskomst, må anses som nødvendigt for  

 islandske studerendes ophold, er ligeledes fastsat til 44.000 kr.
Det er en  

 betingelse for de islandske studerende, at studierne ikke er af underordnet  

 betydning i forhold til de tjenesteydelser, for hvilke de omhandlede vederlag  

 er betalt.
Det beløb, der i henhold til artikel 21 i den mellem den danske regering  

 og Folkerepublikken Kina indgåede aftale til undgåelse af dobbeltbeskatning,  

 må anses for nødvendigt for kinesiske studerendes ophold, er ligeledes  

 fastsat til 44.000 kr.
Fritagelsen gælder dog kun for arbejde, der ikke har  

 forbindelse med den pågældendes studieophold.
 Det skattefri vederlag skal fragå i den personlige indkomst.
Beskatning af plejevederlag Dagpleje Vederlag, der ydes for børnedagpleje, skal medregnes ved opgørelsen af  

 dagplejemoderens personlige indkomst, medens udgifterne ved plejen kan  

 fratrækkes ved opgørelsen af den skattepligtige indkomst.
 Hvor der ikke foreligger en regnskabsmæssig opgørelse, ansættes fradraget,  

 når antallet af børn i dagplejen ikke overstiger 5, til 1/3 af det vederlag,  

 der ydes for børnedagpleje.
 1/3-fradraget beregnes kun af den skattepligtige del af vederlaget.
 Dagpenge udbetalt i forbindelse med graviditet og barsel medregnes ikke  

 ved beregningen af 1/3-fradraget.
 Omfatter plejen et større antal børn, må fradraget ansættes efter et skøn  

 i det enkelte tilfælde.
Døgnpleje Vederlag for et barns pleje medregnes ikke til den personlige indkomst for  

 barnet, men for plejefaderen.
Er plejetilladelse i medfør af § 65 i lov om  

 social bistand inden selvangivelsens indgivelse udstedt til plejemoderen,  

 eller har det sociale udvalg i medfør af nævnte lovs § 66 godkendt, at hun  

 modtager barnet i pleje, medregnes vederlaget dog til hendes personlige  

 indkomst.
Vederlaget består dels af en plejeløn og dels af en  

 omkostningsgodtgørelse.
Fra 1. januar - 31. marts 1988 udgør plejelønnen 59  

 kr. pr. barn pr. døgn.
Omkostningsgodtgørelsen for kost og logi udgør for de  

 to første plejebørn 79 kr. pr. barn pr. døgn for børn under 10 år og 83 kr.  

 pr. barn pr. døgn for børn på 10 år og derover.
For det tredie og følgende  

 plejebørn er omkostningsgodtgørelsen 74 kr. pr. barn pr. døgn.
 Fra 1. april - 31. december 1988 udgør plejelønnen 63 kr. pr. barn pr.  

 døgn, og omkostningsgodtgørelsen udgør i samme periode henholdsvis 83 kr., 87  

 kr. og 77 kr.
 Omkostningsgodtgørelse, der ydes for udgifter til kost og logi i  

 forbindelse med døgnpleje omfattet af §§ 65 og 66 i lov om social bistand,  

 medregnes ikke ved indkomstopgørelsen.
 Dette gælder dog kun den del af godtgørelsen, der ikke overstiger satser,  

 som fastsættes efter lovens § 66, stk. 5.
 Skattefriheden forudsætter, at der foreligger en plejetilladelse efter §  

 65 i lov om social bistand eller en godkendelse af opholdsstedet efter § 66 i  

 lov om social bistand.
Plejelønnen og en eventuel skattepligtig del af omkostningsgodtgørelsen  

 medregnes til den personlige indkomst for den af plejeforældrene, der efter  

 ovenstående er skattepligtig af vederlaget.
Plejeløn og skattepligtig del af  

 omkostningsgodtgørelsen er A-indkomst.
 Udgifter, der er godtgjort efter ovennævnte satser, kan ikke fradrages ved  

 indkomstopgørelsen.
Ønskes fradrag for merudgifter, der overstiger omkostningsgodtgørelse i  

 henhold til §§ 65 og 66 i lov om social bistand, kan dette kun gives efter  

 dokumentation eller sandsynliggørelse af samtlige merudgifter ved  

 plejeforholdet.
Eventuelt fradrag foretages i den skattepligtige indkomst, og  

 fradrag kan kun foretages i det omfang, fradraget overstiger 3.200 kr., jf.  

 ligningslovens § 9, stk. 1.
 Det anførte gælder ikke blot i tilfælde, hvor børn og unge er anbragt i  

 familiepleje af det sociale udvalg, men også hvor sådan familiepleje er  

 etableret på privat basis.
 Udøves døgnplejen som selvstændig erhvervsvirksomhed, medregnes samtlige  

 indtægter ved indkomstopgørelsen, medens fradrag for udgifter kun gives efter  

 dokumentation eller sandsynliggørelse af merudgiften ved plejeforholdet, jf.  

 ligningslovens § 9, stk. 10, sidste punktum.
Fradrag for kapitalværdi af underholdsbidrag Kapitalværdien af løbende underholdsbidrag kan i medfør af bestemmelsen i  

 ligningslovens § 21 fradrages ved opgørelsen af den skattepligtige formue i  

 de tilfælde, hvor den årlige ydelse kan fradrages ved opgørelsen af den  

 skattepligtige indkomst, jf. ligningslovens §§ 10 og 11.
 Kapitalværdien af bidrag til børn tillades i almindelighed ved  

 formueopgørelsen ansat til et afrundet beløb, der ikke overstiger årsydelsen  

 multipliceret med antallet af år til forpligtelsens udløb.
 For så vidt angår bidrag til ægtefælle, må kapitaliseringen foretages med  

 kapitaliseringsfaktor 6 i analogi med reglerne i § 2 i ministeriet for  

 skatter og afgifters bekendtgørelse nr. 773 af 13. december 1988, dog således  

 at fradraget ikke kan blive større, end det ville blive ved kapitalisering  

 efter livrenteberegning »på kortest liv«.
 Kapitalisering efter livrenteberegning »på kortest liv«  

 foretages ved hjælp af de offentliggjorte tabeller, jf. side 8 for enkelt liv  

 (tabel I) og for længst liv (tabel II) som i følgende eksempel:
Indestående i gensidige forsikringsforeninger for fiskerfartøjer og i  

 gensidige danske søassuranceforeninger Indestående i gensidige forsikringsforeninger for fiskerfartøjer og i  

 gensidige danske søassuranceforeninger skal medregnes ved opgørelsen af  

 medlemmernes skattepligtige formue til pari, og de årlige stigninger på  

 medlemmernes konti skal medregnes ved indkomstopgørelsen.
 De betalte årlige præmier kan fratrækkes ved indkomstopgørelsen.
 Foreningsmedlemmer, der ved ophævelse af forsikringsforholdet kun får  

 udbetalt en del af deres indestående i foreningen, kan fradrage de ved  

 udlodningen afkortede beløb i indkomstopgørelsen for udlodningsåret.
Finansierings- og rentetillæg 1. Beløb, der ved køb på afbetaling pålægges som et  

 samlet tillæg til købesummen ( fast finansieringstillæg), anses for en  

 del af købesummen og kan af afbetalingskøbere ikke fradrages ved  

 indkomstopgørelsen.
Beløbene vil derimod kunne afskrives sammen med  

 købesummen, i det omfang der i øvrigt kan foretages afskrivning på  

 købesummen.
Såfremt der derimod af restkøbesummen skal erlægges rente af den  

 til enhver tid værende restgæld, kan køber ved opgørelsen af den  

 skattepligtige indkomst fradrage den ved regnskabsårets udløb forfaldne  

 rente, hvadenten den på forhånd er tillagt eller ej.
 2. En afbetalingssælger skal tage hele salgssummen  

 inkl. fast finansieringstillæg og med tillæg af det for hele kontraktperioden  

 forud beregnede rentebeløb til indtægt i salgsåret.
 3. Sådanne finansieringstillæg eller rentebeløb vil  

 med virkning for indkomstopgørelsen kunne nedskrives i den udstrækning,  

 beløbet ville blive reduceret, hvis køberen indfriede kontrakten på  

 statustidspunktet.
 Denne nedskrivning må foretages for hver enkelt kontrakt for sig eller for  

 hver i henseende til afdragsperioder og forfaldstider ensartet kontraktgruppe  

 for sig.
 4. Hvor rentebeløbet ikke er beregnet forud, medregnes  

 den på statustidspunktet forfaldne rente.
 5. Ved afbetalingssalg, hvor der til kontantprisen er  

 lagt et beløb svarende til ikke under 2/3 pct. af kreditbeløbet multipliceret  

 med det antal måneder, afbetalingstiden strækker sig over, kan nedskrivning  

 dog foretages under eet med 10 pct. af det på statustidspunktet foreliggende  

 samlede kontrakttilgodehavende.
6. Ved afbetaling, hvor der af restkøbesummen skal  

 erlægges en for hele kontraktperioden forud beregnet rente, kan  

 resttilgodehavendet på statustidspunktet nedskrives, idet nedskrivningens  

 størrelse afhænger af den anvendte rentesats og kontrakternes gennemsnitlige  

 løbetid.
Nedskrivningen foretages under et på det samlede resttilgodehavende  

 inden for hver af de følgende grupper:
Kontraktbeholdningens gennemsnitlige 7. Er afbetalingskontrakten belånt eller solgt,  

 således at der ikke påhviler afbetalingssælgeren nogen godtgørelsespligt  

 efter kreditkøbsloven eller pligt til at godtgøre rente i overensstemmelse  

 med kontrakten, kan sælgeren ikke foretage nedskrivning efter foranstående  

 regler.
Påhviler godtgørelsespligten afbetalingssælgeren og långiveren eller  

 køberen af kontrakten i fællesskab, kan sælgeren ikke foretage nedskrivning  

 for mere end den part, han selv skal bære.
Det er herved uden betydning, om  

 afbetalingssælgeren måtte være garant (kautionist) for kontraktens  

 opfyldelse.
 8. Er afbetalingskontrakten belånt, kan låntageren  

 (afbetalingssælgeren) i sin indkomstopgørelse fradrage sådanne renter,  

 provisioner og låneomkostninger, som på tidspunktet for regnskabsafslutningen  

 er endeligt påløbet, medens kontrakttilgodehavendet uanset belåningen optages  

 som foran anført.
 9. Er afbetalingskontrakten solgt, kan sælgeren  

 (afbetalingssælgeren) i sin indkomstopgørelse fratrække det ved salget  

 konstaterede tab i forhold til den indtægtsførte salgssum inkl. rente- eller  

 finansieringstillæg.
 10. Vedrørende spørgsmål om hensættelse til  

 imødegåelse af tab på afbetalingsdebitorer og hensættelse til service- og  

 garantiforpligtelser henvises til de særlige anvisninger herom.
11. Den, der køber afbetalingskontrakter, skal til sin  

 skattepligtige indkomst medregne den del af fortjenesten (vederlaget), der  

 indvindes gennem afdrag, efterhånden som afdragene indgår.
Ligningsrådet kan  

 dog tillade, at der anvendes et lagerprincip, jf. kursgevinstlovens § 8.
 12. Den, der yder lån mod sikkerhed i  

 afbetalingskontrakter, skal medregne renter og provisioner mv., efterhånden  

 som de er indtjent.
Pengeinstitutters hensættelse til imødegåelse af tab på udestående  

 fordringer og garantier 1. Ved opgørelsen af den skattepligtige indkomst for  

 året 1978 og senere år kan banker og sparekasser til imødegåelse af tab på  

 udlån og garantier, som kan henføres til aktivposterne 6 »Uopsigelige  

 pantebreve til fast rente«, 8 »Udlån« og 9  

 »Garantidebitorer« i Finanstilsynets bekendtgørelse af 17. oktober  

 1986 foretage enten en procentvis beregnet hensættelse eller individuelle  

 hensættelser beregnet efter en vurdering af risici på enkelte udlån og  

 garantier.
Der kan ikke på de nævnte aktivposter samtidig foretages  

 procentvise og individuelle hensættelser.
 2. En procentvis beregnet hensættelse kan foretages  

 indtil summen af årets og tidligere års hensættelser udgør maksimalt 3 pct.  

 af de på statustidspunktet bevilgede udlån og garantier.
 3. I stedet for at foretage hensættelser efter pkt. 2  

 kan et pengeinstitut foretage hensættelser til imødegåelse af tab på  

 individuelle fordringer og garantier, i det omfang hvor et tab er konstateret  

 eller sandsynliggjort.
4. Kontrol med hensættelser foretaget i henhold til  

 pkt. 3 forestås af statsskattedirektoratet.
Banker og sparekasser meddeler i  

 øvrigt efter opfordring de lignende myndigheder oplysninger om størrelsen af  

 foretagne hensættelser og om konstaterede tab fratrukket som driftsudgift.
 Varelageropgørelse Bestemmelserne om skattemæssig opgørelse af varelagre  

 m.v. findes i Ministeriet for Skatter og Afgifters lovbekendtgørelse nr. 564  

 af 21. august 1987.
Fremstillingsprisen for landbrugeres lagre af egne produkter og skovejeres  

 lager af skoveffekter kan i mangel af anden opgørelse regnes at udgøre 85  

 pct. af produkternes salgspris uden merværdiafgift, og den således opgjorte  

 fremstillingspris kan lægges til grund ved anvendelsen af lovens  

 bestemmelser.
Beholdninger i jorden eller på roden er ikke omfattet af  

 varelagerloven.
 Faste ejendomme kan ikke betragtes som varelager eller ligestilles hermed.
 Varelageropgørelsen for gartneriejere og for planteskoleejere skal omfatte  

 beholdninger af frugt på lager, grøntsager i kule, indkøbte planter, de på  

 opgørelsesdagen salgsfærdige potteplanter, beholdninger af planter i  

 urtepotter under kultur, planter udplantet i drivhuse, moderplanter, som skal  

 tjene til formering ved afskæring af formeringsmateriale samt  

 afskæringsplanter.
 Planter udplantet på friland samt alle øvrige rodfaste planter og vækster  

 indgår derimod ikke i varelageropgørelsen.
 Værdiansættelsen må som hovedregel foretages på grundlag af en opgørelse  

 over produktionsomkostningerne for den enkelte planteart.
 I tilfælde hvor dette ikke er muligt, kan anskaffelsesprisen dog opgøres  

 på grundlag af rimelige enhedspriser.
Gartnerivirksomheder og planteskolevirksomheder erhvervet eller etableret  

 før henholdsvis 1. maj 1970 og 1. februar 1971 kan begrænse  

 varelageropgørelsen til at omfatte beholdninger af frugt på lager, grøntsager  

 i kule, indkøbte planter samt de på opgørelsesdagen salgsfærdige  

 potteplanter.
Ved afhændelse af virksomheden skal salgssummen for  

 beholdninger af planter i urtepotter under kultur, planter udplantet i  

 drivhuse, moderplanter, som skal tjene til formering ved afskæring af  

 formeringsmateriale, samt afskæringsplanter dog medregnes ved  

 indkomstopgørelsen.
Sådanne gartnerier og planteskoler kan frit vælge at overgå til at anvende  

 den almindelige opgørelsesmetode.
De herved konstaterede beholdninger, som  

 ikke tidligere har været medtaget ved indkomstopgørelsen, vil principielt  

 være at beskatte over de år, hvori de er oparbejdet.
Der vil dog i enkelte  

 tilfælde, hvor forholdene taler derfor, kunne tillades en skønsmæssig  

 fordeling over et kortere åremål.
Biler og motorcykler Udgift til drift af befordringsmidler, der benyttes erhvervsmæssigt, kan  

 fradrages ved opgørelsen af den skattepligtige indkomst.
Benyttes  

 befordringsmidlet tillige privat, fradrages den del af de samlede  

 driftsudgifter, der vedrører den erhvervsmæssige kørsel.
 Erhvervsdrivende kan foretage fradraget i den personlige indkomst.  

 Lønmodtagere kan foretage fradrag i den skattepligtige almindelige indkomst  

 (ligningsmæssigt fradrag), og fradraget kan foretages uden hensyn til grænsen  

 på 3.000 kr. for fradrag for lønmodtagerudgifter.
 Den private andel af kørslen må i almindelighed ansættes skønsmæssigt, men  

 såfremt skatteyderen fører kørebog, som på fyldestgørende måde viser  

 udgifterne ved kørslen og dennes fordeling mellem privat- og erhvervskørsel,  

 bør kørebogens udvisende lægges til grund ved værdiansættelsen af  

 privatkørslen.
For at et kørselsregnskab skal kunne kræves lagt til grund ved  

 skatteansættelsen, må kørebogen være ført dagligt med angivelse af  

 kilometertællerens udvisende henholdsvis ved den daglige kørsels begyndelse  

 og ved dens afslutning, af datoen for kørslen og af den daglige kørsels  

 fordeling mellem privat og erhvervsmæssig kørsel, idet der med hensyn til den  

 erhvervsmæssige kørsel må være angivet bestemmelsessteder og lignende  

 notater, der kan sandsynliggøre og eventuelt dokumentere regnskabets  

 rigtighed.
Regnskabet med antallet af kørte kilometer må være ført således,  

 at kørebogens udvisende er afstemmeligt med bilens kilometertæller.
 Til de samlede driftsudgifter henregnes afskrivning på købesum, herunder  

 eventuelt finansieringsgebyr.
 De med kørslen forbundne udgifter må kunne dokumenteres ved fremlæggelse  

 af bilag eller dog tilfredsstillende kunne sandsynliggøres.
 Ved beregning af skattemæssig afskrivning i henhold til bestemmelserne i  

 afskrivningslovens afsnit II anses kørsel med eget befordringsmiddel mellem  

 hjem og fast arbejdsplads for privat kørsel.
 Det samme gælder for den kørsel, for hvilken der i medfør af  

 bestemmelserne i ligningslovens § 9 D indrømmes fradrag for invalider og  

 kronisk syge til befordring mellem hjem og arbejdssted.
 Derimod henregnes kørsel med egen bil eller motorcykel mellem skiftende  

 arbejdssteder eller flere samtidige arbejdssteder til erhvervsmæssig kørsel.
 Udgiften til erhvervsmæssig benyttelse af egen bil eller motorcykel vil  

 uden dokumentation for udgiftens størrelse kunne fratrækkes med følgende  

 beløb:
Disse satser dækker samtlige udgifter, herunder afskrivning.
Hvor denne  

 fremgangsmåde har været anvendt i hele besiddelsesperioden, skal avance og  

 tab ved salg af bilen og motorcyklen ikke medregnes ved indkomstopgørelsen.
Kørselsgodtgørelse Kørselsgodtgørelse, der udbetales til lønmodtagere for kørsel i egen bil  

 eller motorcykel arbejdsgiverens tjeneste (dvs. kørsel omfattet af  

 ligningslovens § 9 B), er skattefri, hvis den ikke overstiger ligningsrådets  

 følgende satser:
 12.000 km-grænsen gælder kun for den enkelte arbejdsgiver.
 Det er en forudsætning, at arbejdsgiveren fører kontrol med antallet af  

 kørte km.
Faste månedlige eller årlige godtgørelser skal medregnes i den personlige  

 indkomst.
Ligeledes skal kørselsgodtgørelse, der uden opdeling er ydet til  

 dækning af udgifter ved såvel erhvervsmæssig som privat kørsel, herunder  

 kørsel mellem bopæl og det sædvanlige arbejdssted, medregnes i den personlige  

 indkomst.
Der kan ikke foretages fradrag for befordringsudgifter i det omfang, der  

 er modtaget skattefri godtgørelse herfor.
Er de fradragsberettigede udgifter,  

 som godtgørelsen tilsigter at dække, større end godtgørelsen, kan forskellen  

 mellem de dokumenterede fradragsberettigede udgifter og den udbetalte  

 godtgørelse fradrages efter de almindelige regler.
Hvis lønmodtageren vælger  

 at benytte de af ligningsrådet anviste fradrag for befordringsudgifter, er  

 det forskellen mellem de anviste fradrag og den udbetalte godtgørelse, der  

 kan fradrages efter de almindelige regler.
Kørselsgodtgørelse under udførelse af offentligt hverv, der gør det  

 nødvendigt for den pågældende at tage ophold uden for hans hjemstedskommune,  

 er skattefri efter statsskattelovens § 5 d, når godtgørelsen beregnes efter  

 de af finansministeriet fastsatte regler.
En skatteyder, der har modtaget en  

 § 5 d-ydelse, kan ikke foretage yderligere fradrag for den pågældende kørsel.
 Om den skattemæssige behandling af egen bil, der anvendes både  

 erhvervsmæssigt og privat, se SD-cirkulære 1987-46 af 30. oktober 1987.
Privat kørsel i arbejdsgivers bil Funktionærer og andre, der har adgang til at benytte arbejdsgiverens bil  

 privat, skal medregne værdien af den private kørsel ved opgørelsen af den  

 personlige indkomst.
Ved værdiansættelsen skal der tages hensyn til, om  

 skatteyderen selv afholder en del af udgiften, f. eks. til benzin.
Der er med  

 virkning fra 1. januar 1986 vedtaget nye regler om beskatning af privat  

 kørsel i arbejdsgiverens bil:
 Når arbejdsgiveren betaler alle de med kørslen forbundne udgifter  

 beskattes med en sats pr. km svarende til 1/50 promille af bilens nyværdi  

 ved kørsel indtil 10.000 km årligt, dog mindst 3,00 kr. og højst 8,00 kr. pr.  

 km.
 Ved kørsel over 10.000 kr årligt sker beskatning med 1/3 af den således  

 beregnede værdi, dog højst 1,50 kr. pr. km.
Ved nyværdien forstås den oprindelige nyvognspris (afgiftspligtig  

 værdi inklusive afgiftspligtigt udstyr og registreringsafgift, men eksklusive  

 afgiftsfrie beløb for radio og ekstraudstyr samt afgiftsfrie  

 leveringsomkostninger). Kan oplysninger om denne værdi ikke fremskaffes,  

 anvendes den oprindelige fakturapris med tillæg af eventuelle  

 rabatter, som opnås ved købet.
Der bortses fra normale leveringsomkostninger.  

 Værdien af forbedringer, der foretages efter bilens indregistrering, og som  

 ikke ændrer bilens værdi væsentligt, medregnes ikke ved fastsættelsen af  

 bilens nyværdi.
Såfremt den ansatte selv betaler en væsentlig del af bilens  

 anskaffelsessum, ansættes værdien af privat kørsel eventuelt efter skøn.
Ved  

 beregning af kilometersatsen afrundes efter følgende regler: Den omhandlede  

 nyværdi afrundes nedad til nærmeste hele 1.000 kr.
Den herefter beregnede  

 sats afrundes nedad til det nærmeste tal deleligt med 5.
 Ved anskaffelse af en bil, der er mere end 3 år gammel, regnet fra første  

 indregistrering, anvendes som anskaffelsessum arbejdsgiverens købspris  

 eksklusive normale leveringsomkostninger.
Erhvervsdrivende pressefotografer Pressefotografer, der som hovederhverv er beskæftiget med reportagearbejde  

 ved bladvirksomhed, og som driver virksomheden uden for hjemmet, kan ved  

 opgørelsen af den personlige indkomst fradrage de erhvervsmæssigt afholdte  

 udgifter til fotografiske artikler, kørsel, leje mv. af erhvervslokaler,  

 kontorhold og telefon samt merudgifter til rejse.
 Det samme gælder, hvor virksomheden drives i hjemmet, idet der dog som  

 lejeudgift til erhvervslokale alene kan fratrækkes en til den erhvervsmæssige  

 benyttelse svarende andel af de samlede lejeudgifter.
 I den herefter resterende indkomst kan fradrages 6 pct. til dækning af de  

 øvrige med erhvervet forbundne udgifter.
 Procentfradraget kan ikke beregnes af et større beløb end 40.000 kr.
 Vedrørende pressefotografer, der er lønmodtagere, henvises til side 38.
 Landbrug mv.
Grus, ler, tørv og andre jordforekomster A.
Den værdiforringelse, som en ejendom undergår ved udnyttelsen  

 af forekomster af grus, ler, kalk, moler, tørv, brunkul mv. samt de  

 nødvendige udgifter til efterbehandling af ejendommen efter endt udnyttelse  

 af forekomsten, kan fradrages ved indkomstopgørelsen.
Hvor afgravningen  

 strækker sig over mere end et år, vil fradraget være at fordele over de  

 enkelte år i forhold til det i det enkelte år skete forbrug af forekomsten.
Værdiforringelsen beregnes som forskellen mellem arealets anskaffelsessum  

 og arealets værdi i efterbehandlet stand.
For så vidt arealet ved anvendelse  

 til andet formål end til udnyttelsen af forekomsten har større værdi på  

 tidspunktet for påbegyndelsen af udnyttelsen end anskaffelsessummen, beregnes  

 værdiforringelsen på grundlag af denne større værdi.
Så længe  

 efterbehandlingen ikke er foretaget, kan den forventede udgift hertil  

 ansættes til det beløb, der er krævet stillet til sikkerhed som betingelse  

 for tilladelse til udnyttelse af forekomsten.
 I efterbehandlingsåret foretages regulering ved, at de som forventede  

 efterbehandlingsudgifter afskrevne beløb indtægtsføres, medens de faktisk  

 afholdte efterbehandlingsudgifter bringes til fradrag, i det omfang de ikke  

 tilfører ejendommen en forbedring i forhold til tilstanden ved påbegyndelsen  

 af udnyttelsen.
B.
Hvor udnyttelsen af forekomsten foretages af en anden end ejeren, kan  

 brugeren i sin indkomstopgørelse fradrage løbende betalinger for  

 udnyttelsesretten.
Engangsbeløb samt de brugeren påhvilende  

 efterbehandlingsudgifter kan afskrives ved indkomstopgørelsen.
Afskrivningen  

 foretages med lige store årlige beløb over et til rettighedens varighed  

 svarende åremål, idet afskrivningen dog også kan vælges fordelt over  

 udnyttelsesperioden i forhold til det i det enkelte år skete forbrug af  

 forekomsten.
 De forventede efterbehandlingsudgifter ansættes som anført ovenfor under  

 A, og også i disse tilfælde foretages en regulering i efterbehandlingsåret,  

 således at de afskrevne efterbehandlingsudgifter indtægtsføres, medens de  

 faktiske efterbehandlingsudgifter fradrages ved indkomstopgørelsen.
 Ejerens fradrag for substansforbrug foretages efter reglerne foran under  

 A, idet ejeren dog ikke kan foretage fradrag for efterbehandlingsudgifter,  

 der afholdes af brugeren.
C.
Avance eller tab ved salg af en ejendom med ovennævnte forekomster  

 eller ved salg af en parcel, hvorpå forekomster findes, vil ikke være at tage  

 i betragtning ved opgørelsen af den almindelige indkomst, medmindre  

 skatteyderen har som erhverv at handle med fast ejendom.
 Godtgørelsen for overdragelse af retten til at udnytte forekomster på en  

 ejendom, uden at ejendomsretten overdrages, beskattes hos ejeren, selv om  

 denne ikke har som erhverv at handle med fast ejendom.
Reglerne har virkning, hvor udnyttelsen af forekomsten påbegyndes i  

 indkomståret 1976 eller senere.
Skatteydere, som har påbegyndt udnyttelsen  

 tidligere, og som ønsker at anvende reglerne ved beregningen af fradraget for  

 substansforbrug, må anmode ligningsrådet om tilladelse hertil.
 Normaludgift pr. kostdag Landbrugere, gartnere, frugtavlere m.fl., der i  

 årets løb har ydet kost til medhjælpere i et antal dage, der ikke overstiger  

 det normale antal kostdage til 2 helårsarbejdere, kan, når særskilt  

 husholdningsregnskab ikke er ført for folkeholdets andel i  

 husholdningsudgifterne, herunder udgift til brændsel og belysning, fratrække  

 32,00 kr. pr. kostdag for hver medhjælper.
 Medhjælperes andel i lejeværdi I tilfælde hvor lejeværdien af  

 arbejdsgiverens bolig er ansat som en procentdel af den del af  

 ejendomsværdien, som er henført til stuehuset mv., kan der for hver  

 medhjælper, som har logi i stuehuset, fratrækkes 1.600 kr. årligt for andel i  

 lejeværdien.
Landbrugsbesætninger Til brug ved landbrugeres skatteansættelse har ligningsrådet i henhold til  

 § 2, stk. 3, i lov nr. 208 af 13. maj 1981 fastsat følgende  

 normalhandelsværdier pr. 31. december 1988:
 Gruppen »små heste« omfatter heste af de arter, der sædvanligt  

 benævnes russere, islændere og nordbagger.
 Hvis handelsværdien er højere end de anførte normalhandelsværdier, kan  

 landbrugeren benytte handelsværdien ved opgørelsen af indkomst og formue.
 I den således opgjorte værdi kan der med virkning for opgørelsen af den  

 skattepligtige indkomst og formue foretages en nedskrivning på indtil 331/3  

 pct.
Landbrugere med kalenderårsregnskab skal benytte de ved kalenderårets  

 udgang fastsatte normalhandelsværdier.
Anvendes et andet indkomstår end  

 kalenderåret (forskudt indkomstår), skal de sidste forud for  

 regnskabsafslutningen offentliggjorte normalhandelsværdier benyttes.
Salg af avlsdyr med garanti for dyrets avlsdygtighed.
Vilkårspenge Ved salg af avlsdyr med den betingelse at salgssummen eller en del af  

 denne skal tilbagebetales, såfremt det solgte dyr ikke inden en fastsat frist  

 viser sig avledygtigt, medregnes ved sælgerens indkomstopgørelse for  

 salgsåret (leveringsåret) kun 50 pct. af den del af salgssummen, der  

 eventuelt vil kunne kræves tilbage, medens de resterende 50 pct. medtages i  

 det år, hvori garantiforpligtelsen udløber.
 Hvis en tidligere medregnet del af salgssummen helt eller delvis må  

 tilbagebetales, fratrækkes dette beløb i indkomstopgørelsen for det  

 indkomstår, hvori tilbagebetalingskravet bliver aktuelt.
 I sælgerens formueopgørelse medregnes kun den del af salgssummen, som i  

 henhold til foranstående skal medregnes i indkomstopgørelsen for tiden forud  

 for statustidspunktet.
 I køberens formueopgørelse medregnes ingen del af det mulige  

 tilbagebetalingskrav, men dyret medregnes med dets værdi.
 Vilkårspenge, der først skal erlægges af køberen, når og såfremt avlsdyret  

 på et senere tidspunkt end kontraktdatoen opfylder nærmere i kontrakten  

 angivne betingelser (opnåelse af præmier ved dyrskue, afkomstpræmier eller  

 lign.), skal først medregnes i sælgerens indkomst for det (de) indkomstår,  

 hvori vilkårene opfyldes.
Fremleje (udleje) til beboelse Fremlejes en del af en lejet lejlighed til beboelse, eller udlejes en del  

 af værelserne i en lejlighed i egen ejendom til beboelse, medregnes  

 vederlaget ikke ved indkomstopgørelsen, hvis det for umøblerede værelser ikke  

 overstiger halvdelen og for fuldt møblerede værelser ikke overstiger 2/3 af  

 lejen (lejeværdien) for den samlede lejlighed (ejendom) i det samme tidsrum.  

 Ved lejeværdien forstås lejeværdien uden nedslag, dvs. beregnet som 2,5 pct.  

 af den del af beregningsgrundlaget, der ikke overstiger 1.248.000 kr. og 7,5  

 pct. af resten.
Betaling for særlige ydelser såsom lys, varme, kost o. lign.  

 betragtes ikke som lejeindtægt, hvorimod betaling for brug af køleskab,  

 vaske- og opvaskemaskine o. lign. medregnes til lejeindtægten.
 Overstiger vederlaget de ovenfor nævnte andele af den samlede leje  

 (lejeværdi), medregnes fortjenesten ved udlejningen ved indkomstopgørelsen,  

 dvs. lejeindtægten med fradrag af de med udlejningen forbundne udgifter  

 herunder den del af lejen (lejeværdien), der vedrører det fremlejede  

 (udlejede). Overskuddet medregnes i kapitalindkomsten.
 Ved fremleje (udleje) til andre formål end beboelse, skal fortjenesten  

 medregnes ved indkomstopgørelsen.
Fradrag for udgifter i forbindelse med udlejning af sommerhuse og  

 fritidsejendomme Ved indkomstopgørelsen for sommerhuse og fritidsejendomme, herunder  

 fritidsejerlejligheder, der udlejes en del af året, men ellers benyttes af  

 ejeren, kan denne fradrage udgifter afholdt til vedligeholdelse af indbo og  

 inventar samt foretage skattemæssige afskrivninger efter afskrivningslovens  

 afsnit II om driftsmidler, der anvendes både til erhvervsmæssige og til  

 private formål.
 Fradrag godkendes med så stor en del af den afholdte  

 vedligeholdelsesudgift henholdsvis det beregnede afskrivningsbeløb, som  

 svarer til den erhvervsmæssige andel af inventarets og indboets benyttelse i  

 det pågældende indkomstår.
Herudover kan fradrages udgifter direkte forbundet med udlejningen, såsom  

 udgifter til annoncering, mægler eller udlejningsbureau samt udgifter til lys  

 og gas for udlejningsperioden.
Lejeindtægten indtægtsføres, medens den efter  

 ligningslovens procentregler for hele året opgjorte lejeværdi nedsættes  

 forholdsmæssigt for den del af året, hvor udlejning har fundet sted.
 Disse regler skal anvendes af ejere, der ved indgivelse af selvangivelsen  

 for indkomståret 1977 eller et senere indkomstår har valgt denne  

 opgørelsesmåde.
Andre ejere kan i stedet vælge at foretage et fradrag på 40 pct. af den i  

 det pågældende indkomstår modtagne leje - herunder eventuel særskilt betaling  

 for f. eks. el, gas, vand, varme, telefon og lignende.
Der indrømmes ikke  

 fradrag for den del af den betalte leje, der tilkommer et eventuelt  

 udlejningsbureau, idet det alene er det til ejeren udbetalte beløb  

 (nettolejen), der indtægtsføres.
Fradraget skal dække samtlige de med udlejningen forbundne udgifter og  

 tillige modsvare egen lejeværdi i udlejningsperioden.
Egen lejeværdi skal  

 medregnes for 12 måneder.
Fradrag i medfør af § 8 C i ligningsloven (tilslutningsafgifter) kan ikke  

 foretages ved anvendelse af 40 pct.s-fradraget.
Renter og standardfradrag  

 efter § 15 J i ligningsloven kan fradrages ved siden af 40 pct.s-fradraget.
 Ejere, der anvender 40 pct.s-fradraget, kan overgå til at foretage en ren  

 regnskabsmæssig opgørelse.
 For ejendomme der udelukkende benyttes til erhvervsmæssig udlejning, kan  

 40 pct.s-fradraget ikke benyttes.
 Ejendomsskatter kan fradrages med den del, der forholdsmæssigt svarer til  

 udlejningsperioden, jf. ligningslovens § 14, stk. 3. Fradragene sker i den  

 personlige indkomst.
Vedligeholdelsesudgifter på nyerhvervede ejendomme Udgiften til reparation af nyerhvervede ejendomme anerkendes i  

 almindelighed kun som fradragsberettiget vedligeholdelsesudgift i  

 indkomstopgørelsen inden for 35 pct. af den årlige lejeværdi for en- og  

 tofamilieshuse og 25 pct. af den årlige lejeindtægt for udlejningsejendomme.  

 For fredede ejendomme kan dog anerkendes større fradrag.
 Udgifter til vedligeholdelse, der er dækket ved skattefrit statstilskud,  

 kan ikke fradrages ved indkomstopgørelsen, men nedsætter overgrænsen for  

 fradraget (på henholdsvis 35 og 25 pct.) til den del heraf, som de af ejeren  

 selv afholdte udgifter udgør af de samlede vedligeholdelsesudgifter.
 De nævnte fradrag finder dog ikke anvendelse for ejendomme, der tjener til  

 bolig for ejeren, og som indeholder en eller to selvstændige lejligheder, når  

 det i ligningslovens § 15 J omhandlede standardfradrag anvendes.
Indeståender i Grundejernes Investeringsfond Beløb, der er båndlagt i Grundejernes Investeringsfond i medfør af  

 reglerne i kapitel V i lov om midlertidig regulering af boligforholdene af  

 14. februar 1967, skal medregnes ved opgørelsen af indskydernes  

 skattepligtige formue, og kursen på de for de bundne lejebeløb udstedte  

 indskudsbeviser ansættes til 50.
Realkreditlån Ved optagelse af nye lån kan hele den første terminsydelse - bortset fra  

 det deri indeholdte (indeksregulerede) afdrag på hovedstolen fradrages,  

 selvom lånet ikke har været løbende i hele tidsrummet siden den foregående  

 termin.
 Den låntageren tilfaldne rente af de ved lånoptagelse udleverede  

 obligationer og de til indfrielse af gamle lån benyttede obligationer skal  

 medregnes.
 Et eventuelt kurstab, som låntageren har haft ved henholdsvis køb af  

 obligationer til indfrielse af et gammelt lån og/eller salg af obligationer,  

 hidrørende fra et nyt lån, kan ikke bringes til fradrag ved  

 indkomstopgørelsen.
Ved udlodning af reservefondsandele i forbindelse med indfrielse af gamle  

 lån beskattes 2/3 af det beløb, hvormed udlodningen overstiger det  

 oprindelige indskud, hvad enten udlodning sker ved en kontant udbetaling med  

 det fulde beløb, eller ved at beløbet helt eller delvis anvendes som indskud  

 til reservefond i et nyt lån.
Det indskud, der erlægges ved stiftelse af nye  

 lån, udgør 0,7-1 pct. af lånebeløbet, og dette indskud kan ikke bringes til  

 fradrag ved indkomstopgørelsen.
 I de tilfælde hvor udlodning af reservefondsandele - ved udbetaling eller  

 ved afskrivning på indskud vedrørende et nyt lån - finder sted over to eller  

 flere år, beskattes reservefondsandelen først, når udlodningen i alt  

 overstiger det oprindelige indskud, og beskatningen vil da omfatte 2/3 af  

 forskellen mellem udlodning og det oprindelige indskud.
 Reservefondsudlodning, der finder sted ved ekstraordinær afskrivning på  

 restgælden uden at stå i forbindelse med indfrielse af lånet, vil for 2/3's  

 vedkommende være at medtage ved indkomstopgørelsen.
 Den pantedebitor, som modtager udlodningen, beskattes fuldt ud i  

 ovennævnte omfang, uanset om en del af den skattepligtige reserveoplægning er  

 opsamlet i reservefonden før hans besiddelsestid.
Feriegodtgørelse og ferie med løn Arbejdsgiveren Feriegodtgørelse Arbejdsgiveren kan ved indkomstopgørelsen fratrække feriegodtgørelse, der  

 vedrører regnskabsåret.
Løn under ferie Arbejdsgiveren kan fratrække løn under ferie for funktionærer og andre,  

 der har ret til ferie med løn, samt den i årets løb stedfundne stigning i  

 skyldige feriepenge.
Modsvarende indtægtsføres eventuelt fald i  

 feriepengeforpligtelsen.
 Den, der har valgt at foretage fradrag for forpligtelsen til at yde løn  

 under ferie, kan ikke ved indkomstopgørelsen for senere indkomstår undlade at  

 tage hensyn hertil.
 Feriepengeforpligtelsen udgør det samlede beløb, der er optjent ved  

 regnskabsårets udløb af de på dette tidspunkt ansatte med ret til løn under  

 ferie.
 De skyldige feriepenge kan fradrages enten med summen af den  

 beregnede feriepengeforpligtelse for hver enkelt medarbejder eller med  

 et beløb, der beregnes som 12 pct. af den i regnskabsåret til de pågældende  

 udbetalte løn, herunder løn under afholdt ferie.
 For arbejdsgivere med nedennævnte regnskabsår anvendes i stedet for 12  

 pct. følgende procenter:
Overgang til anden stilling Efter overgang til en beskæftigelse med ret til ferie med løn, skal  

 arbejdstageren i den personlige indkomst medregne den inden tiltrædelsen  

 optjente feriegodtgørerlse samt modtagen ferieløn og tillæg til ferieløn.  

 Hvis der mellem en arbejdstager og en arbejdsgiver træffes aftale mod at  

 afgive sin i tidligere år indkomstbeskattede feriegodtgørelse til  

 arbejdsgiveren, skal alene forskelsbeløbet medregnes som personlig indkomst i  

 tiltrædelsesåret.
 Dette beløb udgør også trækgrundlag for A-skat.
 Arbejdsgiveren er berettiget til ved udgangen af hvert enkelt indkomstår  

 at vælge frit mellem en konkret opgørelse og den mere summariske opgørelse.
Opgørelse af den skattepligtige formue Den ved regnskabsårets udløb skyldige feriegodtgørelse og den ved  

 indkomstopgørelsen efter ovenstående regler beregnede feriepengeforpligtelse  

 fratrækkes ved formueopgørelsen.
Arbejdstageren Arbejdstagere med ret til feriegodtgørelse Arbejdstageren skal medregne den i indkomståret optjente feriegodtgørelse  

 i den personlige indkomst.
 Dette gælder også en arbejdstager, som i henhold til ferielovens § 14,  

 stk. 2 kræver feriegodtgørelse i stedet for ferie med løn.
Arbejdstagere med ret til ferie med løn Lønnen for ferieperioden medregnes i den personlige indkomst for det år,  

 hvori ferien holdes.
Det samme gælder det tillæg til ferieløn, som modtages i  

 medfør af ferielovens § 14, stk. 1 eller andre tilsvarende bestemmelser.
Fratrædelse af stilling En arbejdstager, der hidtil har modtaget løn under ferier og medregnet  

 ferielønnen til indkomsten i modtagelsesåret, skal ved opgørelsen for  

 fratrædelsesåret medregne både eventuelt modtagen løn under ferie og den  

 optjente feriegodtgørelse i den personlige indkomst i fratrædelsesåret.
For  

 så vidt den i tidligere år optjente feriegodtgørelse ikke tidligere er  

 medregnet eller afviklet ved modtagelse af løn under ferie, skal den  

 medregnes i fratrædelsesåret.
Søfolk Søfolk, der på grund af skibenes fravær fra Danmark er afskåret fra at  

 holde ferie, må medregne deres erstatning herfor til indkomsten for det år,  

 hvori erstatningen tidligst kan kræves udbetalt.
Dødsfald Ved en arbejdstagers død medregnes den tilgodehavende feriegodtgørelse for  

 dødsåret og eventuel ikke tidligere medregnet feriegodtgørelse for det  

 foregående år til indtægten i dødsåret (»mellemperioden«).  

 Arbejdsgiveren skal ved udbetalingen foretage skatteindeholdelse med afdødes  

 senest fastsatte trækprocent for dødsåret.
Legater til studierejser og videnskabelige arbejder 1. Studierejselegater, der ydes til dækning af rejse-  

 og opholdsudgifter, er skattefri.
 Ved vurdering af om legatet kun dækker rejse- og opholdsudgifter kan  

 statens takster for ophold og fortæring i ind- og udland anses for  

 retningsgivende.
 2. Legater, der ydes til dækning af omkostninger ved  

 videnskabelige arbejder, er skattefri.
 De under 1 og 2 ydede legater er kun skattefri, hvis de kan anses at medgå  

 til dækning af de nævnte udgifter.
 3. Erhvervsmæssige omkostninger, der dækkes af  

 skattefri legater, er ikke fradragsberettigede.
Lønmodtageres indtægtsopgørelse Generelle regler vedr. fradrag for lønmodtagere Det faste lønmodtagerfradrag er ophævet og erstattet af et nyt generelt  

 fradrag på 3 pct. af den personlige indkomst, dog højst 3.400 kr., jf.  

 ligningsloven § 8 F.
 Udgifter til befordring mellem bopæl og arbejdsplads, skiftende eller  

 flere samtidige arbejdspladser, kontingent til A-kasse og fagforening kan  

 fradrages i den skattepligtige indkomst ved siden af det nye 3 pct.s fradrag.
 Øvrige lønmodtagerudgifter, som f.eks. udgifter til arbejdstøj, kan kun  

 fradrages med det beløb, hvormed disse udgifter sammenlagt overstiger 3.200  

 kr., jf. ligningsloven § 9.
 Tilskud medregnes i den personlige indkomst, og fradrag foretages i den  

 skattepligtige indkomst.
Kontraktansat militært personel Militært personel, der har tegnet kontrakt med forsvaret om frivillig  

 tjeneste efter de i kundgørelse for forsvaret B 10-1987 og B 11-1987  

 fastsatte bestemmelser, modtager i uddannelsestiden løn samt tillæg til løn  

 som værnepligtige.
 Efter uddannelsestiden kan frivillige vælge mellem to aflønningsformer A  

 eller B.
 Efter aflønningsform A modtager den frivillige kontant månedsløn samt  

 bonus på 10 pct. af den til enhver tid oppebårne pensionsløn ekskl. tillæg  

 med virkning fra det tidspunkt, hvor den pågældende regnet fra mødet ved  

 forsvaret har forrettet tjeneste i et tidsrum svarende til den for sergenter  

 af det pågældende indkaldelseshold fastsatte pligtige tjeneste (18 måneder).
 Efter aflønningsform B modtager den frivillige kontant månedsløn, frit  

 kvarter, fri over- og undermundering samt bonus, hvis størrelse er afhængig  

 af hans alder.
 Værdien af frit kvarter medregnes ved indkomstopgørelsen (personlig  

 indkomst) med 280 kr. pr. måned.
Efter henholdsvis 33 måneder og 5 års uafbrudt tjeneste ydes der det under  

 aflønningsform A og B nævnte personel et særligt bonusbeløb i form af et  

 engangsbeløb på 2.000 kr.
Stampersonel oppebærer efter 54 måneders tjeneste  

 et særligt bonusbeløb pr. 7.000 kr.
 Stampersonel, der var ansat før 1. april 1984, men som endnu ikke har  

 opfyldt betingelserne for at få udbetalt særligt bonusbeløb efter 33 måneders  

 uafbrudt tjeneste, kan istedet for den hidtidige ordning, med bonus efter 33  

 måneder og 5 år vælge at oppebære det særlige bonusbeløb på 7.000 kr. efter  

 fulde 54 måneders tjeneste.
Bonus ydes endvidere til kontraktansatte officerer, der ikke er omfattet  

 af en pensionsordning, med et beløb svarende til 10 pct. af den til enhver  

 tid oppebårne pensionsgivende løn ekskl. tillæg.
Bonusbeløbene bliver indsat  

 på en af den antagne oprettet spærret konto i bank, sparekasse eller andet  

 forvaltningsorgan hver måned og frigives ved endelig hjemsendelse eller ved  

 overgang til en aflønning, der ikke giver adgang til bonus.
 Alle efter de nævnte kontraktordninger endeligt indtjente bonusbeløb skal  

 medregnes ved opgørelsen af den personlige indkomst.
Forsvaret beregner ved udgangen af hvert kalenderår det i det forløbne år  

 endeligt indtjente bonusbeløb.
Dette beløb tillige med den øvrige  

 skattepligtige indtægt fra forsvaret, herunder værdien af frit kvarter,  

 medtages på oplysningssedlerne.
 Renter af beløb, der er indsat på spærret konto i bank, sparekasse mv., er  

 ikke medtaget på oplysningssedlerne og må derfor medregnes særskilt ved  

 ansættelsen.
Til militært personel, der er antaget til at stå til rådighed for den  

 permanente danske militære beredskabsstyrke til rådighed for de Forenede  

 Nationer, udbetales et beløb på 1.000 kr.
Dette beløb medregnes til den  

 personlige indkomst i det indkomstår, hvori beløbet kan begæres udbetalt,  

 dvs. normalt ved den etårige beredskabsperiodes udløb eller ved udsendelse af  

 beredskabsstyrken.
Godtgørelse af telefonudgifter Hvor stat, kommune eller koncessioneret selskab i overensstemmelse med  

 bestemmelserne i finansministeriets cirkulære af 30. november 1979 om  

 boligtjenestetelefon godtgør en del af de af den ansatte afholdte  

 abonnements- og samtaleafgifter, anses godtgørelsesbeløbet alene at dække  

 udgifterne ved den tjenstlige benyttelse af telefonen, således at modtageren  

 ikke beskattes af nogen del af godtgørelsen.
Dette gælder, såvel hvor det er  

 arbejdsgiveren, som hvor det er den ansatte, der har oprettet telefon.
 Hvor stat, kommune eller koncessioneret selskab installerer  

 tjenestestedstelefon hos den ansatte, beskattes denne ikke af nogen del af de  

 af opretteren betalte abonnements- og samtaleafgifter.
 Hvor det inden for privat erhverv må antages, at der ved oprettelse og  

 opretholdelse af telefon hos funktionær gælder tilsvarende forhold som for  

 tjenestemænd ansat i stat, kommune og koncessioneret selskab, vil  

 godtgørelsesbeløb, der betales af arbejdsgiveren til funktionæren efter samme  

 regler som ovenfor anført, være skattefri for modtageren.
 I det omfang privat arbejdsgivers godtgørelse overstiger modtagerens  

 erhvervsmæssige telefonudgifter, vil den være at medregne ved opgørelsen af  

 modtagerens personlige indkomst.
 Dækker privat arbejdsgivers godtgørelse modtagerens faktiske udgifter til  

 abonnements- og samtaleafgifter, beskattes denne af et beløb svarende til  

 værdien af den private anvendelse af telefonen, hvilken værdi fastsættes til  

 1.300 kr.
Godtgørelse af fortærings- og rejseudgifter Godtgørelser, der udbetales af arbejdsgiveren for udgifter, lønmodtageren  

 påføres som følge af arbejdet, skal som udgangspunkt medregnes til  

 lønmodtagerens personlige indkomst, jf.
LL § 9, stk. 5. Lønmodtageren kan  

 derefter fradrage udgifterne i den skattepligtige indkomst (som  

 ligningsmæssigt fradrag) i det omfang, de er fradragsberettigede efter de  

 almindelige regler.
Fradrag kan således kun ske i det omfang, de samlede  

 fradragsberettigede udgifter overstiger det i LL § 9, stk. 1, nævnte  

 bundfradrag på 3.200 kr. (for 1988). Fradrag for befordring kan ske uden  

 bundfradraget på 3.200 kr., jf.
LL § 9, stk. 2, se i øvrigt under  

 »Kørselsgodtgørelse«.
Foranstående gælder dog ikke godtgørelser for rejse- og  

 befordringsudgifter, såfremt godtgørelsen ikke overstiger satser, der  

 fastsættes af ligningsrådet.
Godtgørelsen anses i så fald for skattefri, jf.  

 LL § 9, stk. 5, 2. pkt.
I SD-cirkulære 1988-13 har ligningsrådet fastsat de  

 for 1988 gældende satser og betingelser for anvendelsen af bestemmelsen om  

 skattefrihed.
Udbetales beløb, der er større end ligningsrådets satser, skal hele  

 beløbet medregnes til lønmodtagerens personlige indkomst, og der skal i så  

 fald indeholdes A-skat i hele beløbet.
Sker der en klar opdeling og  

 specificering af, hvad der skal anses som skattefri godtgørelse, og hvad der  

 skal anses som supplerende løntillæg, skal kun det supplerende løntillæg  

 medregnes i modtagerens personlige indkomst, og der skal således kun  

 indeholdes A-skat i dette beløb.
Hvor betingelserne for skattefri godtgørelse er opfyldt, men udbetaling er  

 sket med lavere beløb end ligningsrådets satser, kan differencen mellem  

 satserne og den faktisk modtagne godtgørelse fradrages i den skattepligtige  

 indkomst.
Dette gælder dog ikke for det skattefrie beløb, der kan udbetales  

 efter LL § 9, stk. 7, se herom nedenfor.
Fradraget er betinget af, at  

 lønmodtageren kan dokumentere det faktiske antal rejsetimer eller rejsedage  

 med eller uden overnatning, hvorimod udgifterne ikke skal dokumenteres.
 Ønskes fradrag, der overstiger satserne, skal samtlige afholdne udgifter  

 dokumenteres.
 Der kan ikke udbetales skattefri rejsegodtgørelse eller foretages fradrag  

 for udgifter, der er dækket af arbejdsgiveren.
 Rejsegodtgørelse kan udbetales efter nedenstående regler, forudsat  

 udbetaling sker på grundlag af det faktiske antal rejsedage, idet der tages  

 hensyn til, om der er tale om rejse med eller uden overnatning.
 Udbetaling af skattefri rejsegodtgørelse forudsætter, at rejsen er  

 forbundet med overnatning eller har en varighed af mindst 5 timer og strækker  

 sig ud over 8 km fra arbejdsstedet.
 Selv om disse betingelser er opfyldt, kan der ikke udbetales skattefri  

 rejsegodtgørelse i følgende tilfælde:
 1. For rejse uden overnatning, når den ansatte har  

 mere end et fast arbejdssted, og normalt heller ikke, når udearbejdet  

 beslaglægger mere end 50 pct. af arbejdstiden.
 2. Når den ansatte i sit hverv transporterer varer og  

 personer eller gør tjeneste på skibe, i luftfartøjer og i fartøjer og  

 installationer, der anvendes i tilknytning til efterforskning og udnyttelse  

 af naturforekomster.
 3. Når den ansatte udstationeres samme sted i så lang  

 en periode eller under sådanne omstændigheder, at udstationeringsstedet  

 (udstationeringsområdet) antager karakter af fast arbejdssted  

 (arbejdsområde).
 Ved rejse uden overnatning i såvel indland som udland kan der udbetales  

 8,40 kr. pr. påbegyndt time.
 Ved rejse i Danmark med overnatning kan der udbetales:
Til logi: Dokumenteret udgift eller 130 kr. pr. døgn.
Såfremt  

 arbejdsgiveren helt eller delvis stiller logi til rådighed, kan der ikke  

 udbetales skattefri godtgørelse til logi.
Til fortæring: 185 kr. pr. døgn, der nedsættes med 35 kr., hvis morgenmad  

 er inkluderet i hoteludgiften, og 8,40 kr. pr. påbegyndt time for  

 tilsluttende rejsedag.
Hvor arbejdsgiveren yder hel eller delvis fri kost,  

 nedsættes beløbet med 53 kr. for frokost, 53 kr. for middag og 35 kr. for  

 morgenmad.
 Samtlige anførte beløb nedsættes ved udstationering med 1/3 fra og med den  

 29. dag.
 I forhold til Færøerne kan anvendes samme satser som ved rejse i Danmark.  

 For Grønland kan satserne anvendes med tillæg af 50 pct.
 Ved rejse i udlandet med overnatning kan der udbetales:
Til logi: Dokumenteret udgift eller 125 kr. pr. døgn.
Fra 1. april 1988  

 kan der dog i stedet for de 125 kr. udbetales 1/3 af det af staten fastsatte  

 hoteldispositionsbeløb for det pågældende land.
For lande, for hvilke der  

 ikke er fastsat hoteldispositionsbeløb, kan der udbetales 1/3 af den faste  

 godtgørelse for det pågældende land.
Såfremt arbejdsgiveren helt eller delvis  

 stiller logi til rådighed, kan der ikke udbetales skattefri godtgørelse til  

 logi.
Til fortæring: Beløb svarende til satserne i Finansministeriets cirkulære  

 om godtgørelse af udgifter ved tjenesterejser i udlandet gældende pr. 1.  

 januar 1988, der nedsættes med 15 pct., hvis morgenmad er inkluderet i  

 hoteludgiften.
Hvor arbejdsgiveren yder hel eller delvis fri kost, nedsættes  

 godtgørelsen med 30 pct. for frokost, 30 pct. for middag og 15 pct. for  

 morgenmad.
 Samtlige anførte beløb nedsættes ved udstationering med 1/4 fra og med den  

 29. dag.
Såfremt arbejdsgiveren afholder lønmodtagerens udgifter ved rejse i  

 udlandet efter regning, kan arbejdsgiveren udbetale et skattefrit beløb på  

 indtil 60 pct. af ligningsrådets satser for skattefri rejsegodtgørelse.
Selv  

 om arbejdsgiveren ikke udbetaler et skattefrit beløb efter denne bestemmelse,  

 kan lønmodtageren ikke foretage et tilsvarende fradrag i den skattepligtige  

 indkomst, jf.
LL § 9, stk. 7.
Dagpenge, der modtages i forbindelse med offentligt hverv,  

 medregnes i henhold til statsskattelovens § 5 d ikke i indkomstopgørelsen,  

 når de er oppebåret under udførelse af hverv, der har gjort det nødvendigt  

 for den pågældende at tage ophold uden for hans hjemstedskommune.
Som grænser  

 for hjemstedskommunen regnes i denne forbinbdelse med de umiddelbart forud  

 for 1. april 1970 eksisterende kommunegrænser.
Inden for de nævnte  

 kommunegrænser kan ovennævnte regler i SD-cirkulære 1988-13 anvendes, hvis  

 betingelserne herfor i øvrigt er opfyldt.
 Dagpenge, der udbetales i overensstemmelse med reglerne i  

 overenskomsterne mellem Københavns Telefon A/S, Fyns kommunale  

 Telefonselskab, Jydsk Telefon-Aktieselskab og Centralorganisationen for  

 Telefonstanden i Danmark, sidestilles med de i statsskattelovens § 5 d  

 omhandlede ydelser i forbindelse med offentligt hverv, hvorfor de holdes uden  

 for indkomstopgørelsen.
 Til flyveselskabernes flyvende personel kan der udbetales følgende  

 skattefrie rejsegodtgørelser ved tjenesterejser:
Ved flyvninger i Danmark: De af ligningsrådet fastsatte satser for  

 skattefri rejsegodtgørelse, jf.
SD-cirkulære 1988-13.
 Ved flyvninger til og i udlandet samt til Grønland og Færøerne: Statens  

 satser for tjenesterejser til udlandet pr. 1. januar 1988 med tillæg af 30  

 pct.
 Såfremt der ikke udbetales skattefri rejsegodtgørelse, eller udbetaling  

 sker med lavere beløb end de gældende satser, kan de pågældende i den  

 skattepligtige indkomst foretage fradrag med de gældende satser eller med  

 differencen mellem det udbetalte og de gældende satser, for udlandet dog kun  

 med statens satser eller differencen mellem det udbetalte beløb og statens  

 satser uden tillæg af 30 pct.
Til fagforbundenes funktionærer og tillidsmænd m.v. kan der  

 udbetales skattefri rejse- og befordringsgodtgørelser efter ligningslovens §  

 9, stk. 5, 2. pkt., jf.
SD-cirkulære 1988-13, hvis betingelserne herfor er  

 opfyldt.
 Til de pågældende kan der for mødedage uden overnatning udbetales  

 godtgørelse med følgende satser:
 Heldagsmøder (over 4 timer) 150 kr.
 Halvdagsmøder (indtil 4 timer) 75. kr.
 Satserne for hel- og halvdagsmøder kan udbetales, når mødet afholdes ud  

 over 8 km fra arbejdsstedet, og under forudsætning af at udearbejdet  

 (mødevirksomheden) beslaglægger mindre end 50 pct. af arbejdstiden.
 Såfremt de pågældende ikke får udbetalt godtgørelse, men betingelserne  

 herfor er opfyldt, vil de i stedet kunne foretage fradrag i den  

 skattepligtige indkomst med de gældende satser.
 Er udbetaling af skattefri godtgørelse sket med lavere beløb end muligt  

 efter satsen, kan skatteyderen foretage fradrag i den skattepligtige indkomst  

 med et beløb svarende til differencen.
Når der på rejser eller møder modtages fri fortæring, kan der ikke  

 udbetales skattefri godtgørelse eller foretages fradrag i den skattepligtige  

 indkomst.
Såfremt der modtages delvis fri fortæring, reduceres  

 godtgørelsen/fradraget.
 Mødesatserne 75/150 kr. kan ikke benyttes ved møder med overnatning og  

 heller ikke for tilsluttende rejsedag.
 Diæter (mødediæter) og honorarer, der udbetales til amtsrådsmedlemmer,  

 kommunalbestyrelsesmedlemmer og andre, der er valgt af amtsrådet,  

 kommunalbestyrelsen eller kommunens beboere, medregnes til den personlige  

 indkomst, men de med deltagelsen i møder m.v. forbundne merudgifter kan  

 fradrages i den skattepligtige indkomst.
Fradrag for sådanne merudgifter kan uden dokumentation for udgifternes  

 størrelse godkendes med indtil 20 pct. af diætbeløbet eller honoraret, dog  

 højst 1.500 kr.
Større fradrag kan alene indrømmes efter godtgørelse af  

 udgifternes størrelse.
Godtgørelse til nævninger og domsmænd for udførelse af hvervet skal  

 medregnes i den personlige indkomst, men de med hvervets udførelse forbundne  

 nødvendige udgifter, herunder merudgifter til fortæring ude, kan fradrages.  

 Der vil dog uden dokumentation for udgifternes størrelse i den skattepligtige  

 indkomst kunne fradrages 150 kr. ved heldagsmøder og 75 kr. ved  

 halvdagsmøder.
Fradrag herudover kan kun indrømmes, såfremt samtlige udgifter  

 dokumenteres.
Det bemærkes, at nævninge og domsmænd kan få udbetalt skattefri  

 godtgørelse efter ovenfor anførte satser.
Den særlige godtgørelse, der  

 udbetales nævninger og domsmænd, for hver nat de er borte fra hjemmet, anses  

 omfattet af bestemmelsen i statsskattelovens § 5 d og skal derfor ikke  

 medregnes i den personlige indkomst.
Personer med salgsopsøgende arbejde.
Standardfradrag eller  

 skattefri godtgørelse efter nedenstående regler kan gives til personer med  

 udelukkende salgsopsøgende arbejde, som erhvervsmæssigt har mindst 100  

 rejsedage årligt.
 Personer, der er ansat til at demonstrere varer med evt. samtidigt salg  

 samt personer, der medbringer varer til samtidigt salg, omfattes ikke af  

 reglerne.
 Fradraget (godtgørelsen) kan kun gives for dage, hvor den erhvervsmæssige  

 kørsel har udgjort mindst 100 km.
 Til personer, som opfylder samtlige omhandlede betingelser, og som ikke  

 under rejsen modtager hel eller delvis fri fortæring eller godtgørelse af  

 udgifter, kan der udbetales skattefri godtgørelse med 40 kr. pr. dag ved  

 rejser uden overnatning.
 Den pågældende kan endvidere foretage fradrag i den skattepligtige  

 indkomst med 20 kr. pr. dag.
 Såfremt der ikke er udbetalt godtgørelse, kan den pågældende foretage  

 fradrag med 60 kr. pr. dag i den skattepligtige indkomst.
Såfremt de anførte betingelser ikke alle er opfyldt, kan der ikke  

 udbetales skattefri godtgørelse.
Den pågældende kan foretage fradrag efter  

 almindelige regler for dokumenterede eller sandsynliggjorte merudgifter.
 Ved rejser med overnatning gælder de af ligningsrådet fastsatte  

 almindelige regler for rejser.
Kilometerpenge til blikkenslagere og rørlæggere medregnes ved  

 opgørelsen af den personlige indkomst, men halvdelen af kilometerpengene kan  

 uden dokumentation fradrages i den skattepligtige indkomst til dækning af  

 udgift til befordring og merudgift til fortæring.
Såfremt kilometerpengene  

 ydes ved arbejde over 30 km fra arbejdsgiverens forretningssted, kan 80 pct.  

 af beløbet fradrages i den skattepligtige indkomst til dækning af udgift til  

 befordring, eventuel overnatning og merudgift til fortæring mv.
 I særlige tilfælde hvor en rørlægger af en arbejdsgiver antages til  

 arbejde på skiftende arbejdspladser, og den pågældende aldrig eller kun  

 undtagelsesvis kommer på arbejdsgiverens forretningssted, gælder foranstående  

 regler dog med den ændring, at afstanden til de skiftende arbejdssteder  

 regnes fra den pågældendes bopæl.
 Fradraget kan dog ikke overstige fradragsbeløbet for 1986 i kroner og øre  

 selvom godtgørelsesbeløbet senere er forhøjet.
 Køre-, time- og sejlpenge til tjenestemænd og andre offentlig  

 ansatte er i medfør af statsskattelovens § 5 d ikke indkomstskattepligtige.
 Landtillæg til bygningstapetserere for arbejde, der udføres uden  

 for en vis afstand fra byen, medregnes ved opgørelsen af den personlige  

 indkomst, men halvdelen af landtillægget kan uden dokumentation fradrages i  

 den skattepligtige indkomst for udgift til befordring og merudgift til  

 fortæring.
 Fradraget kan dog ikke overstige fradragsbeløbet for 1986 i kroner og øre  

 selvom godtgørelsesbeløbet senere er forhøjet.
Lastbilchauffører skal ved opgørelsen af deres personlige indkomst  

 medregne samtlige beløb, som de har modtaget til dækning af de i forbindelse  

 med kørslen forbundne udgifter til fortæring og overnatning.
Chaufførerne kan  

 i den skattepligtige indkomst fradrage merudgifterne til ophold og fortæring  

 på rejserne.
 Lastbilchauffører, der kører i udlandet (eksportchauffører), og  

 chauffører, der kører indenlandske langture, som under hensyn til turenes  

 varighed kan sidestilles med udlandskørsel, indrømmes fradrag som følger:
For rejsedage, for hvilke det dokumenteres, at der i forbindelse med  

 erhvervet er afholdt udgifter til natophold på hotel eller lignende, ansættes  

 merudgiften til 265 kr.; for rejsedage, for hvilke dokumentation for  

 overnatningsudgifter ikke foreligger, til 150 kr.
For den eventuelt  

 tilsluttende rejsedag kan fradrages 75 kr.
 Fradrag på 150 kr. på rejsedage, for hvilke dokumentation for  

 overnatningsudgifter ikke foreligger, kan kun foretages, når den samlede  

 rejsetid udgør mindst 20 timer.
 Fradrag for tilsluttende rejsedag kan kun foretages, når den samlede  

 uafbrudte rejsetid andrager mindst 30 timer incl. læsning og losning i  

 umiddelbar forbindelse med rejsen.
 Selvstændige vognmænd, der kører under tilsvarende forhold, kan i den  

 personlige indkomst foretage fradrag efter samme retningslinier.
 Det bemærkes, at lastbilchauffører endvidere kan få udbetalt skattefri  

 godtgørelse efter ovenfor anførte satser.
 Såfremt der udbetales godtgørelse med lavere beløb end efter satserne, kan  

 differencen mellem satsen og det udbetalte beløb fratrækkes i den  

 skattepligtige indkomst.
Rejsemontører kan for tilsluttende rejsedage få udbetalt 75 kr.  

 som skattefri rejsegodtgørelse, jf.
SD-cirkulære 1988-13.
 Såfremt der udbetales godtgørelse med lavere beløb end efter satserne, kan  

 differencen mellem satsen og det udbetalte beløb fratrækkes i den  

 skattepligtige indkomst.
 Tærepenge, der udbetales i overensstemmelse med reglerne i  

 overenskomsterne mellem Københavns Telefon A/S, Fyns kommunale  

 Telefonselskab, Jydsk Telefon-Aktieselskab og Centralorganisationen for  

 Telefonstanden i Danmark, anses sidestillet med de i statsskattelovens § 5 d  

 omhandlede ydelser i forbindelse med offentligt hverv, hvorfor de holdes uden  

 for indkomstopgørelsen.
 Udepenge, der udbetales i overensstemmelse med reglerne i  

 overenskomsterne mellem Københavns Telefon A/S, Fyns kommunale  

 Telefonselskab, Jydsk Telefon-Aktieselskab og Centralorganisationen for  

 Telefonstanden i Danmark, anses sidestillet med de i statsskattelovens § 5 d  

 omhandlede ydelser i forbindelse med offentligt hverv, hvorfor de holdes uden  

 for indkomstopgørelsen.
Udepenge, der betales efter faglig overenskomst ved udeophold, der  

 ikke medfører natophold uden for hjemmet, ydes i almindelighed dels som  

 tillæg til løn, dels som dækning af særlige udgifter.
Sådanne udepenge  

 medregnes derfor i den personlige indkomst, medens der for de med udeopholdet  

 forbundne merudgifter til sædvanlig forplejning på samme levefod som hjemme  

 indrømmes et fradrag i den skattepligtige indkomst med halvdelen af de  

 modtagne udepenge.
Fradraget kan i 1988 ikke overstige halvdelen af det  

 beløb, som den pågældende ville have været berettiget til under anvendelse af  

 udepengesatsen i overenskomsten for 1986, selv om der eventuelt sker  

 udbetaling med et højere beløb i 1988.
 Den faglige overenskomst forudsættes at bygge på nøje kendskab til de  

 merudgifter, arbejdet medfører, og at tilsigte dels at give dækning for  

 udgifter til befordring samt merudgifter til forplejning, dels at indeholde  

 vederlag for medgået tid ud over almindelig arbejds- og befordringstid.
Udepenge, der betales efter lokale aftaler for dage, hvor  

 modtageren overnatter i hjemmet, anses ikke for medgået efter deres  

 bestemmelse.
Fradraget i forbindelse med disse udepenge kan derfor ikke  

 ansættes til halvdelen af udepengene, men der indrømmes uden dokumentation  

 for størrelsen af den faktiske udgift fradrag i den skattepligtige indkomst  

 med 22 kr. pr. dag for merudgifter til forplejning.
Det er en forudsætning,  

 at der ikke på arbejdspladsen findes adgang til marketenderi, skur eller  

 lignende.
 I tilfælde, hvor de efter den lokale aftale udbetalte udepenge ikke  

 overstiger de beløb, som den faglige overenskomst ville føre til, behandles  

 beløbene efter anvisningen om udepenge, der betales efter faglig  

 overenskomst.
Fortæringsudgifter (se også side 28) Udgifter til fortæring mv. under arbejdet må almindeligvis anses  

 som en rent privat udgift, der ikke kan fradrages.
Dog tillades  

 undtagelsesvis et vist fradrag, når en skatteyders erhverv udøves under  

 sådanne vilkår, at der påviseligt herved påføres ham større udgifter, end han  

 ellers ville få; sådant fradrag tillades, hvad enten skatteyderen modtager  

 særligt vederlag eller ej, som nedenfor anført.
Evt. fradrag foretages i den  

 skattepligtige indkomst.
Dobbelt husførelse.
Der kan indrømmes enlige forsørgere, der har  

 børn under 18 år ved indkomstårets begyndelse, ugifte samlevende og gifte,  

 som på grund af erhverv midlertidigt opretholder dobbelt husførelse, et  

 fradrag for merudgifter til kost og bolig.
Hvor skatteyderen bor ved  

 arbejdsstedet under pensionatsforhold eller ved privat indkvartering eller  

 under tilsvarende forhold, indrømmes fradraget uden dokumentation for  

 merudgiftens størrelse med 400 kr. pr. uge. Ønskes fradrag ud over dette  

 beløb, må berettigelsen hertil godtgøres af den pågældende skatteyder.
 Værnepligtige, herunder værnepligtige befalingsmænd, der under  

 indkaldelsen bor på en kaserne, men samtidig opretholder deres hidtidige  

 bopæl, anses ikke for berettigede til fradrag for dobbelt husførelse.
 Gifte gæstearbejdere, der opretholder bolig for ægtefælle eller børn i  

 hjemlandet, må anses for berettigede til fradrag efter reglerne for dobbelt  

 husførelse for en periode svarende til de første 24 måneders ophold her i  

 landet.
Natarbejde.
Herved forstås arbejde i ikke under 3 sammenhængende  

 timer, der udføres i tiden fra kl. 18.00-6.00.
Der tillades uden dokumentation et fradrag for afholdte udgifter som følge  

 af natarbejde på 20 kr. pr. nat.
Fradraget kan ikke overstige 2.200 kr.  

 årligt.
Forskudttid.
Herved forstås arbejde, der udføres i tiden fra kl.  

 17.00-6.00.
 Skatteydere, der oppebærer forskudttidstillæg, kan for arbejde, udført  

 mellem kl. 17.00-6.00, opnå fradrag på halvdelen af det modtagne tillæg, dog  

 maksimalt 4 kr. pr. time i tidsrummet kl. 17.00-22.00 og maksimalt 6 kr. pr.  

 time i tidsrummet kl. 22.00-6.00.
 Fradraget beregnes pr. påbegyndt halve time med henholdsvis 4 kr.  

 (17.00-22.00) og 6 kr. (22.00-6.00).
 Fradraget kan ikke overstige 20 kr. pr. døgn og 2.200 kr. årligt.
Natpenge.
Natpenge (kl. 17.00-6.00) til statsansatte medregnes ved  

 opgørelsen af den skattepligtige indkomst.
Halvdelen af det modtagne tillæg  

 kan fradrages, dog højest 4 kr. pr. time fra kl. 17.00-22.00 og højest 6 kr.  

 pr. time fra kl. 22.00-6.00.
 Fradraget kan ikke overstige 20 kr. pr. døgn og 2.200 kr. årligt.
Overarbejde.
Standardfradragssatsen for overarbejde er ophævet.
Skur- og tærepenge skal medregnes i indkomsten.
Den art af  

 arbejde, under hvis udførelse skur- og tærepenge normalt ydes, antages at  

 medføre ekstra forplejningsudgifter, hvorfor der indrømmes et fradrag på 22  

 kr. pr. dag.
Såfremt skur- og tærepenge undtagelsesvis er ydet på dage, hvor  

 der er ydet kilometer- eller zonepenge, indrømmes der ikke fradrag for skur-  

 og tærepenge for de pågældende dage.
Arbejde på nybygninger, der er så vidt færdige, at et af rummene kan  

 anvendes til frokoststue, berettiger ikke til det nævnte fradrag for  

 forplejningsudgift, selvom der fås skurpenge.
Herefter er f. eks.  

 bygningssnedkere ikke berettigede til fradrag, medmindre afholdelse af  

 ekstraudgift til forplejning i det enkelte tilfælde skønnes at have været  

 nødvendigt.
Udearbejde.
Anvisningen herom er ophævet.
 Uniform og arbejdsdragt mv.
A.
Uniform Skatteydere, der får udbetalt uniformsgodtgørelse, skal medregne denne  

 fuldt ud i den personlige indkomst.
Har sådanne skatteydere uniformspligt,  

 indrømmes fradrag i den skattepligtige indkomst som nedenfor under 3) anført.
 Tilskud til anskaffelse, herunder genanskaffelse af uniform, medregnes til  

 den personlige indkomst, men der indrømmes et fradrag af samme størrelse i  

 den skattepligtige indkomst.
 Bortset fra det år hvori tilskud til første anskaffelse af uniform  

 oppebæres, indrømmes endvidere nedennævnte årlige fradrag:
 1 grad) Officerer, der er pligtige til at anskaffe gallauniform, kan  

 fradrage 1.920 årligt.
 Gallapligten omfatter militære tjenestemænd i lønrammerne 39 og 40,  

 kongens jagtkaptajn, chefen for kongens adjudantstab, kongens adjudanter samt  

 de ved den kongelige livgarde og gardehusarregimentet tjenstgørende officerer  

 af linien, musikdirigent og musikere.
 2 grad) Øvrige faste officerer af linien og dermed ligestillede kan  

 fradrage 970 kr. årligt.
 Tilskud til anskaffelse, herunder genanskaffelse af uniform, medregnes til  

 den personlige indkomst, men på den anden side indrømmes et fradrag af samme  

 størrelse i den skattepligtige indkomst.
 Bortset fra det år hvori tilskud til første anskaffelse af uniform  

 oppebæres, indrømmes endvidere nedennævnte årlige fradrag:
 1 grad) Faste befalingsmænd kan fradrage 970 kr. årligt.
 2 grad) Befalingsmænd af reserven kan for så vidt de har forrettet  

 tjeneste hele året fradrage 970 kr. årligt, og for så vidt de i årets løb kun  

 har forrettet tjeneste en kortere tid 490 kr.
 Udgift til anskaffelse, genanskaffelse og vedligeholdelse af uniform kan  

 ikke fratrækkes.
 Som eksempel på fradragsberettiget merudgift i tilfælde hvor  

 uniformstilskud ikke ydes, kan nævnes følgende:
Statstjenestemænd bortset fra militære befalingsmænd kan ved anskaffelsen  

 af gallauniform, hvortil der ikke er ydet tilskud i henhold til den tidligere  

 lønningslov § 39, stk. 2, i den skattepligtige indkomst for anskaffelsesåret  

 fradrage anskaffelsesudgiften reduceret med et beløb svarende til uniformens  

 forventede scrapværdi.
Der kan herefter i almindelighed fratrækkes 2/3 af  

 anskaffelsesudgiften.
B.
Arbejdsdragt Som hovedregel kan der ikke indrømmes skattefrit fradrag af udgifter til  

 anskaffelse, vedligeholdelse og renholdelse m. m. af arbejdsdragt, hvorfor  

 skattemyndighederne i almindelighed må afvise krav om fradrag af denne art.
 I nedennævnte tilfælde anses arbejdet dog at påføre de pågældende  

 skatteydere udgifter ud over almindelig udgift til beklædning og renlighed,  

 såfremt de pågældende selv skal afholde samtlige de med anskaffelsen og  

 vedligeholdelsen af den særlige arbejdsdragt forbundne udgifter, hvorfor der  

 anerkendes fradrag i den skattepligtige indkomst svarende til merudgiften:
 Kordegn, se side 37.
Musiker, såfremt kjole eller påklædning i samme prisklasse kræves 1.290  

 kr. årligt Tjenere og servitricer, som det påhviler at anskaffe og/eller vedligeholde  

 standardiseret arbejdsdragt 630 kr. årligt Disse fradrag nedsættes til halvdelen, såfremt skatteyderen fra sin  

 arbejdsgiver får udleveret arbejdstøj.
Under Specialarbejderforbundet i Danmark Fabriks- og industrigruppen Automobilsmørere.
 Brændere beskæftiget ved teglværker.
 Garveriarbejdere.
 Arbejdere beskæftiget på fiskehermetikfabrikker, røgerier og ved  

 destruktionsanstalter.
 Kedelrensere.
 Støberiarbejdere, herunder kernemagere.
 Tagpapdækkere.
 Svejsere.
 Arbejdere beskæftiget i tjære-, tagpap- og asfaltindustrien.
 Arbejdere beskæftiget inden for den kemiske industri.
 Arbejdere beskæftiget inden for cementindustrien.
 Arbejdere beskæftiget med glasfiberarmering.
Transportgruppen Arbejdere beskæftiget i brunkulslejer.
 Kul- og koksafbærere.
 Lagerarbejdere beskæftiget ved udlevering af kul og koks.
 Renovationsarbejdere.
 Stilladsarbejdere.
Anlægs- og bygningsgruppen Arbejdere beskæftiget ved gravemaskiner.
 Arbejdere beskæftiget ved vejtjærearbejde.
 Arbejdere beskæftiget ved kompressorer og trykluftværktøj.
 Asfaltarbejdere.
 Cementstøbere.
 Chauffører beskæftiget med udkørsel af asfalt og færdigblandet beton.
 Gasværksarbejdere.
 Isoleringsarbejdere.
 Terrazzoarbejdere beskæftiget ved arbejde med ana-carbon og andre  

 farvestoffer.
Gartneri-, land- og skovgruppen Arbejdere beskæftiget i sprøjte- og dampsterilisationsvirksomheder Guld-, sølv- og elektropletarbejderforbundet Slibere.
 Maskinpolerere.
 Forsølvere.
Jern- og metalsliberforbundet Samtlige arbejdere.
Malerforbundet Skibsmalere.
Dansk Maskinbesætningsforbund Samtlige arbejdere.
Centralorganisationen af metalarbejdere Automobilmekanikere.
 Blik- og rørarbejderforbundet.
 Brændere.
 Formere.
Keddelpassere bortset fra mestre Kobbersmede.
 Reparatører ved retortarbejde.
 Svejsere.
 Off-shore arbejdere.
Skorstensfejerforbundet Samtlige arbejdere.
Litografforbundet Kemigrafer.
Dansk Elforbund Kabelmontører.
 Uorganiserede arbejdere, der udfører tilsvarende arbejde som de anførte,  

 og specialarbejdere, der arbejder sammen med faglærte arbejdere, er  

 berettigede til samme fradrag som disse.
 Det samme gælder, hvis arbejdere organiseret under andre forbund udfører  

 arbejde, der ville berettige til fradrag, hvis det var udført af arbejdere  

 under specialarbejderforbundet.
Arbejdere, der er beskæftiget med losning af industrifisk direkte fra  

 lasten, kan, såfremt over halvdelen af deres arbejdsindtægt hidrører herfra,  

 fradrage 1.610 kr. årligt for ødelagt arbejdstøj, rengøring af arbejdstøj  

 samt børster mv.
Hvor fisken losses i kasser, indrømmes intet særligt  

 fradrag.
 Arbejdere, der inde i olietanke, krumtaphuse og lignende oliefyldte rum  

 udfører rensearbejde, indrømmes et fradrag på halvdelen af det i den  

 anledning modtagne smudstillæg, dog højst et samlet fradrag for smudsigt  

 arbejde på 1.920 kr. årligt.
 De omhandlede tillæg og fradrag for uniform og arbejdsdragt anvendes i  

 tilfælde af, at beskæftigelsen kun har varet en del af året, med et i forhold  

 dertil beregnet beløb.
Såfremt der for ligningsmyndighederne fremsættes nye krav om fradrag af  

 den omtalte art, og disse vedrører større grupper af skattepligtige, må  

 spørgsmålet om berettigelsen af et sådant fradrag samt om dettes størrelse  

 forelægges statsskattedirektoratet.
I andre tilfælde afgøres spørgsmålet om  

 fradrag af ligningsmyndighederne i den sædvanlige instansfølge.
Værktøj Værktøjspenge skal medregnes i den personlige indkomst, og  

 værktøjsudgifter kan fradrages i den skattepligtige indkomst efter  

 afskrivningslovens regler.
Andre fradrag Brugsforeningsuddelere.
Anvisningen herom er ophævet.
Brødsalgschauffører.
Anvisningen herom er ophævet.
Civilforsvarskorpsets personel.
Befalingsmænd af chef-,  

 forvaltnings- og ingeniørgruppen og korpsmestre af 1. grad/værkmestre af 1.  

 grad samt sektionschefer af reserven ansat til langtidstjeneste kan ved  

 opgørelsen af den skattepligtige indkomst for indkomståret 1988 fradrage et  

 beløb på 3.000 kr. årligt.
 For befalingsmænd af reserven med rådighedspligt, der kun periodevis gør  

 tjeneste, reduceres fradraget forholdsmæssigt.
 Øvrigt personel, der oppebærer rådighedstillæg, skal ved opgørelsen af den  

 personlige indkomst medregne rådighedstillægget samt de til de enkelte ydede  

 vederlag for søn- og helligdagstjeneste og nattjeneste, men et beløb svarende  

 til 20 pct. af såvel det modtagne rådighedstillæg som de nævnte variable  

 tillæg kan fradrages i den skattepligtige indkomst.
 Disse fradrag dækker alle udgifter ved natarbejde, overarbejde m.v.,  

 herunder tjenesterejser, der ikke medfører overnatning.
Fiskere Kostudgifter.
Under forudsætning af at fisketurene normalt varer mere end  

 et døgn, tillades et fradrag i den skattepligtige indkomst for merudgift til  

 kost på søen på 10.200 kr. årligt, dog mindst 67 kr. pr. fiskedag.
 Tilsvarende fradrag tillades, hvis fiskeri af kortere varighed udføres fra  

 fremmed havn.
 Såfremt fisketurenes varighed normalt ikke overstiger et døgn, men der dog  

 skønnes at være merudgifter til kost, andrager fradraget 8.100 kr. årligt,  

 dog mindst 41 kr. pr. fiskedag.
Hvor forannævnte forudsætninger kun har været opfyldt en del af året,  

 reduceres de årlige fradrag forholdsmæssigt.
Der foretages dog ikke nogen  

 reduktion af fradragene alene på grundlag af, at der ikke sejles under  

 stormvejr, eller fordi der skal foretages sædvanlige eftersyn og mindre  

 reparationer på skibet.
Ved ansættelsen af eget forbrug af fisk medtages også værdien af forbruget  

 om bord.
Værdien af eget forbrug indgår i opgørelsen af den personlige  

 indkomst.
Søudstyr.
Under forudsætning af at fisketurene normalt varer mere  

 end et døgn, indrømmes et fradrag i den skattepligtige indkomst på 2.540 kr.  

 årligt for søudstyr.
 Hvis fisketurenes varighed normalt ikke overstiger et døgn, men fiskeriet  

 foregår under sådanne former, at søudstyr må anses for nødvendigt, indrømmes  

 et skønsmæssigt fradrag, der dog maksimalt kan andrage 2.280 kr.
 Nævnte fradragssatser gælder tillige for erhvervsdrivende fiskere.
Idrætsdommere Fodbold- og håndbolddommere, herunder linievogtere, samt andre  

 idrætsdommere skal ved opgørelsen af den personlige indkomst medregne  

 dommervederlaget.
 Overstiger vederlaget for den enkelte kamp ikke 90 kr., kan beløbet anses  

 for omkostningsgodtgørelse.
 Havnearbejdere beskæftiget med lastning og losning af skibe  

 indrømmes uden dokumentation for udgifternes størrelse et fradrag på 2 pct.  

 af bruttolønnen dog højst 1.800 kr. årligt for udgifter til arbejdstøj,  

 natarbejde m.v.
 Endvidere kan indrømmes et fradrag på 700 kr. til dækning af transport  

 mellem mønstringssted og arbejdsplads.
 Ud over dette fradrag kan ydes fradrag for udgifter til  

 fagforeningskontingent, samt til befordring mellem hjem og mønstringssted  

 efter de sædvanlige regler.
 Der kan ikke ved siden af ovennævnte fradrag indrømmes fradrag for ødelagt  

 arbejdstøj i forbindelse med losning af industrifisk.
 Såfremt der begæres fradrag for et større beløb end anført, må de med  

 arbejdet forbundne udgifter dokumenteres eller sandsynliggøres.
Hjemmeværnets distriktsledere må ved opgørelsen af den personlige  

 indkomst medregne den dem til dækning af udgifter i forbindelse med hvervet  

 tillagte ydelse, der for året 1988 udgør 300 kr.
Et tilsvarende beløb kan dog  

 fradrages ved opgørelsen af den skattepligtige indkomst.
Hjemmeværnets befalingsmænd samt kvindelige befalingshavende i  

 hjemmeværnet må ved opgørelsen af den personlige indkomst medregne det  

 dem i året 1988 tillagte rådighedsvederlag.
Et beløb svarende til trediedelen  

 af det modtagne rådighedsvederlag vil kunne fradrages ved opgørelsen af den  

 skattepligtige indkomst for merudgifter som følge af hvervet, herunder udgift  

 i anledning af det de pågældende påhvilende ansvar for mangler og svind ved  

 afdelingens materiel.
 Hyrevognschauffører kan i den skattepligtige indkomst fradrage 3  

 pct. af bruttolønnen, dog højst 4.400 kr. årligt, til dækning af merudgifter,  

 herunder til fortæring, beklædning og forøget befordringsudgift mellem hjem  

 og skifteplads på tidspunkter, hvor offentlig befordring ikke kan anvendes.
 Forudsætningerne for fradrag af den angivne størrelse er, at tjenesten  

 udføres som skiftende dag- og nattjeneste, samt at der i almindelighed ikke  

 er mulighed for at indtage forplejning i hjemmet eller under kantineforhold.  

 I modsat fald må fradraget reduceres efter skøn i de enkelte tilfælde.
 Selvstændige vognmænd, der arbejder under tilsvarende forhold, indrømmes  

 fradrag i den personlige indkomst efter samme retningslinier.
Journalister ved bladvirksomhed.
Ved opgørelsen af den  

 skattepligtige indkomst kan journalister i hovedstadsområdet uden  

 dokumentation fratrække 10 pct. og journalister uden for hovedstadsområdet 5  

 pct. af bruttoindtægten ved journalistisk arbejde under forudsætning af, at  

 de pågældende i det væsentlige er beskæftiget ved udgående arbejde.
 For journalister der kun er delvis udgående, nedsættes fradraget  

 forholdsmæssigt.
 Til bruttoindtægten medregnes alle tillæg såsom repræsentationstillæg og  

 tilskud til automobilhold, således at procentfradraget beregnes af den  

 samlede indtægt.
Procentfradraget skal dække alle udgifter forbundet med erhvervet inden  

 for byområdet.
Udgifter uden for byområdet kan fratrækkes særskilt, i det  

 omfang de ikke dækkes af bladet.
 Fradraget kan maksimalt beregnes af en bruttoindkomst på 50.000 kr.
 Journalister og programsekretærer ved Danmarks Radio, der gør  

 tjeneste i hovedstadsområdet, kan ved opgørelsen af den skattepligtige  

 indkomst uden dokumentation fradrage 71/2 pct. af bruttoindtægten  

 (lønindtægten) fra Danmarks Radio, dog højst 3.000 kr. årligt, og  

 journalister og programsekretærer, der gør tjeneste uden for  

 hovedstadsområdet, 4 pct., dog højst 2.000 kr. årligt, alt under forudsætning  

 af, at de pågældende udelukkende er beskæftiget ved udgående arbejde.
 For journalister og programsekretærer der kun er delvis udgående,  

 nedsættes fradraget forholdsmæssigt.
 Filmfotografer og filmlydteknikere, der er beskæftiget ved  

 Danmarks Radios filmproduktion, kan ved opgørelsen af den skattepligtige  

 indkomst uden dokumentation fradrage 5 pct. af bruttoindtægten fra Danmarks  

 Radio, dog højst 2.500 kr. årligt, under forudsætning af, at de pågældende  

 udelukkende er beskæftiget ved arbejde uden for Danmarks Radios lokaliteter.
 Til bruttoindtægten medregnes den samlede lønning fra Danmarks Radio  

 inklusive eventuelt almindelige eller særlige tillæg, herunder tilskud til  

 automobilhold eller kørselsgodtgørelse for kørsel med egen bil inden for  

 byområdet, og procentfradraget beregnes af den samlede indtægt.
Der kan ikke ud over procentfradraget fratrækkes udgifter forbundet med  

 erhvervet inden for byområdet.
For rejser uden for byområdet indrømmes ikke  

 fradrag for rejseudgifter og merudgifter til kost, for så vidt der fra  

 Danmarks Radio udbetales rejsegodtgørelse og dagpenge.
Mulige andre udgifter  

 uden for byområdet kan fradrages særskilt, i det omfang de ikke dækkes af  

 Danmarks Radio.
Klasselotterikollektører kan i den skattepligtige indkomst som  

 driftsudgift i forbindelse med virksomheden fradrage udgifter til brevpapir,  

 konvolutter, porto og protokoller samt en anpart af eventuelle udgifter til  

 telefon.
Som udgift til husleje kan fradrages et skønsmæssigt beløb, fastsat  

 under hensyn til den samlede lejeudgift, herunder udgiften til rengøring, lys  

 og varme for hele lejligheden.
Kordegne.
Tilskud til anskaffelse, herunder genanskaffelse, af  

 kjole eller kordegneuniform, medregnes til den personlige indkomst, men der  

 indrømmes i det år, tilskuddet ydes, et fradrag i den skattepligtige indkomst  

 af samme størrelse.
 Derudover indrømmes til vedligeholdelse af tjenestedragten og til vask af  

 tilbehøret et årligt fradrag i den skattepligtige indkomst på 800 kr., hvis  

 der er ydet tilskud til kjole, og 400 kr., hvis der er ydet tilskud til  

 kordegneuniform.
 Såfremt kjole eller kordegneuniform ikke kræves, ydes intet fradrag.
 Kordegne, der ikke har modtaget tilskud til genanskaffelse af kjole, selv  

 om sådan er blevet krævet, kan, indtil næste genanskaffelse med tilskud  

 finder sted, fradrage 1.290 kr. i den skattepligtige indkomst.
 Det anførte gælder også for lærere eller andre, der virker som degne eller  

 kirkesangere.
Militært personel.
Officerer, der ud over den faste aflønning  

 oppebærer særligt tillæg, kan ved opgørelsen af den skattepligtige indkomst  

 for indkomståret 1988 fradrage et beløb på 3.000 kr. årligt.
 For officerer af reserven med rådighedspligt, der kun periodevis gør  

 tjeneste, reduceres fradraget forholdsmæssigt.
 Øvrigt personel, der oppebærer militærtillæg, skal ved opgørelsen af den  

 personlige indkomst medregne militærtillægget samt de til de enkelte ydede  

 vederlag for søn- og helligdagstjeneste og nattjeneste, men et beløb svarende  

 til 20 pct. af såvel det modtagne militærtillæg som de nævnte variable tillæg  

 kan fradrages ved opgørelsen af den skattepligtige indkomst.
 Disse fradrag dækker tillige alle udgifter ved natarbejde og overarbejde  

 samt udgifter på tjenesterejser, der ikke medfører overnatning.
Polititjenestemænd Beklædningsgodtgørelse til politibetjente, der ikke gør tjeneste i  

 uniform, medregnes fuldt ud ved opgørelsen af den personlige indkomst, medens  

 særlige udgifter, som godtgøres at være afholdt, kan fradrages i den  

 skattepligtige indkomst.
Bilassistenter i færdselspolitiet anses at have  

 sådanne særlige udgifter til beklædning, hvorfor de kan fradrage et til den  

 modtagne godtgørelse svarende beløb.
 Opdagertillæg medregnes ved opgørelsen af den personlige indkomst,  

 men et til det modtagne tillæg svarende beløb kan fradrages i den  

 skattepligtige indkomst.
 Personlige tillæg medregnes fuldt ud i indkomstopgørelsen, og der  

 kan ikke indrømmes noget fradrag alene begrundet i, at tjenestens art har  

 medført bevilling af personligt tillæg.
Særligt tillæg (»polititillæg«) medregnes ved opgørelsen  

 af den personlige indkomst, men et beløb på 400 kr. årligt kan fradrages i  

 den skattepligtige indkomst.
Honorarlønnede færdselsbetjente kan fradrage et  

 hertil svarende beløb.
 Fradrag efter reglerne om natpenge kan foretages ved siden af forannævnte  

 fradrag.
 Godtgørelse for tjeneste på søn- og helligdage medregnes ved  

 indkomstopgørelsen, og udførelse af sådan tjeneste berettiger ikke til  

 særskilt fradrag.
 Stationsledertillæg medregnes ved opgørelsen af den personlige  

 indkomst, men et til halvdelen af det modtagne tillæg svarende beløb kan  

 fradrages i den skattepligtige indkomst.
 Pressefotografer, der som hovederhverv er beskæftiget med  

 reportagearbejde ved bladvirksomhed, kan ved opgørelsen af den personlige  

 indkomst fradrage erhvervsmæssigt afholdte udgifter til fotografiske artikler  

 og kørsel samt eventuelle udgifter til mørkekammer og leje af biltelefon; i  

 den herefter resterende indkomst kan fradrages 7 pct. til dækning af de  

 øvrige med erhvervet forbundne udgifter.
 Procentfradraget kan ikke beregnes af et større beløb end 40.000 kr.
Præster i folkekirken skal til den personlige indkomst medregne  

 det boligbidrag, der er fradraget deres løn for en til rådighed stillet  

 tjenestebolig eller lejet bolig.
Hvor der ikke er stillet tjenestebolig eller  

 lejet bolig til rådighed, skal et for afsavn heraf eventuelt modtaget  

 huslejetilskud medregnes ved indkomstopgørelsen.
 1. Udgift til kontor og venteværelse kan fratrækkes i  

 den skattepligtige indkomst med:
a. 40 pct. af huslejen.
Der tillades dog intet fradrag, hvor der er  

 stillet tjenestebolig eller lejet bolig til rådighed.
b.
Til vedligeholdelse af møbler og inventar i kontor og venteværelse 720  

 kr.
c.
Til opvarmning og belysning af disse lokaler en fjerdedel af de samlede  

 udgifter til varme og lys, dog højst 4.600 kr. årligt, og kun i det omfang de  

 samlede udgifter kan dokumenteres regnskabsmæssigt.
d.
Til rengøring af kontor og venteværelse kan efter skøn fradrages en del  

 af udgiften til hushjælp.
 2. Oppebåren godtgørelse for kontorhold (godtgørelse  

 for tjenstlige udgifter) skal medregnes til den personlige indkomst, men et  

 tilsvarende beløb kan fratrækkes i den skattepligtige indkomst.
 Hvor sådan godtgørelse ikke ydes, kan der for kontorholdsudgifter  

 fradrages et beløb af 500 kr. årligt.
 3. Udgift til embedsdragt kan fradrages med 1.040 kr.  

 årligt.
4. Øvrige tjenstlige udgifter kan fradrages med 400  

 kr. årligt.
Provster kan dog fradrage 600 kr. årligt.
 5. Hjælpepræster er berettiget til et forholdsmæssigt  

 fradrag svarende til tjenestens omfang, bortset fra fradrag for embedsdragt,  

 der indrømmes fuldt ud.
Modtages der alene kilometerpenge fra det offentlige, anses det modtagne  

 beløb for en skattefri § 5 d-ydelse.
Der kan i så fald alene med virkning for  

 formueopgørelsen årligt afskrives 15 pct. af bilens anskaffelsessum.  

 Fortjeneste eller tab ved afståelse medregnes ikke ved indkomstopgørelsen.
Modtages kørselsgodtgørelse med et fast beløb, medregnes dette til den  

 personlige indkomst.
Udgifter kan fradrages i den skattepligtige indkomst, i  

 det omfang de kan dokumenteres regnskabsmæssigt, jf. afsnittet om Biler og  

 motorcykler.
 Skuespillere kan til dækning af merudgifter til kostumer,  

 maskering, teaterrekvisitter, vask, repræsentation o. lign. i den samlede  

 bruttoindtægt ved teater- og filmarbejde foretage følgende fradrag i den  

 skattepligtige indkomst:
 Procentfradraget kan højst andrage 10.000 kr.
 Fradragene kan ikke beregnes af indtægter hidrørende fra fjernsyn og radio  

 samt fra grammofonindspilninger, idet fradrag for udgifter i forbindelse med  

 sådanne indtægtserhvervelser kun kan indrømmes, i det omfang udgifterne  

 dokumenteres eller sandsynliggøres.
Til turnerende skuespillere kan der som skattefri godtgørelse udbetales 75  

 kr. for rejsedage uden overnatning.
Det er en forudsætning, at der er tale om  

 rejse, der strækker sig ud over 8 km og har en varighed af mindst 5 timer.
 Såfremt der udbetales godtgørelse med lavere beløb end efter satserne, kan  

 differencen mellem satsen og det udbetalte beløb fratrækkes i den  

 skattepligtige indkomst.
 Det bemærkes, at skuespillere kan få udbetalt skattefri godtgørelse efter  

 ligningsrådets satser, når betingelserne i øvrigt er opfyldt.
Tjenere og andet serveringspersonale Såfremt betjeningsafgiften er indregnet i priserne og efterfølgende  

 afregnes med serveringspersonalet, skal afregningsbeløbet på 13,1 pct. af  

 omsætningen fuldt ud medregnes i den personlige indkomst.
Herudover medregnes  

 eventuel modtagen godtgørelse for manglende, garanteret omsætning.
Tab i forbindelse med erhvervelsen af indtægten kan fratrækkes i den  

 skattepligtige indkomst.
Kun dokumenteret eller sandsynliggjort tab kan  

 fratrækkes.
Vurderingsmænd kan uden dokumentation for størrelsen af udgifter  

 til kørsel, telefon, porto mv., som er afholdt i forbindelse med hvervets  

 udførelse, fradrage 10 pct. af oppebårne honorarer for vurderingsarbejde  

 udført i landdistrikter og 5 pct. af oppebårne honorarer for  

 vurderingsarbejde udført i bydistrikter.
Fradraget kan dog i intet tilfælde  

 overstige 1.000 kr.
 De anførte fradrag kan indrømmes såvel for indkomstår, hvori der foretages  

 almindelig vurdering, som for indkomstår, hvori der alene foretages  

 omvurdering.
 Fradraget gives i den skattepligtige indkomst.
Ølkuske.
Distriktsledere ved de københavnske bryggerier anses for  

 berettigede til et fradrag i den skattepligtige indkomst på 13 pct. af deres  

 løn- og provisionsindtægt for udgifter til repræsentation, telefon og  

 lignende.
 Herudover kan fratrækkes kredittab, kørselsudgifter samt for  

 overenskomstmæssigt fastsatte naturalieydelser til mandskab på vognene et  

 beløb på 38 kr. pr. mand pr. arbejdsdag.
Ølkuske i provinsen anses berettigede til et fradrag i den  

 skattepligtige indkomst for udgifter til repræsentation, flasketab, svind og  

 fortæring ude.
Fradragets størrelse må bero på et skøn i de enkelte tilfælde.  

 Tab ved kreditgivning kan fradrages, i det omfang det dokumenteres.
Normalværdien af kost og logi Værdien af kost og logi ansættes ens for mænd og kvinder efter følgende  

 satser:
 1. For medhjælpere ved husholdning og landbrug mv.  

 19.800 kr.
2. For sygehuspersonale der har bolig på sygehuset og  

 aflønnes med en bruttoløn, hvori der foretages fradrag for boligen med et af  

 sygehuset fastsat fradrag i lønnen, vil indkomstansættelsen være at foretage  

 på grundlag af hele bruttolønnen.
Sker aflønningen med kontant løn plus  

 ophold på sygehuset, ansættes normalværdien af kost og logi til 19.800 kr.
 3. For brugsforeningsmedhjælpere der aflønnes med en  

 bruttoløn, hvori der foretages fradrag for kost og logi, vil  

 indkomstansættelsen være at foretage på grundlag af hele bruttolønnen.
4. For køkken- og serveringspersonale, private  

 sygeplejersker, sygehuspersonale, som har bolig uden for sygehuset,  

 medhjælpere ved husholdning og landbrug, der alene modtager fri kost, og  

 dermed ligestillede ansættes værdien af Såfremt afløsning med kontant ydelse har fundet sted, skal den kontante  

 ydelse medregnes til den personlige indkomst.
 5. Søfolk (jf. sømandsskattelovens § 4). Fri kost om  

 bord ansættes til følgende beløb pr. dag:
 Søfolk, der får udbetalt kostpenge i stedet for fri kost om bord, skal,  

 hvor det pågældende skib er omfattet af sømandsskatteloven, eller hvor  

 forholdene med hensyn til kost kan ligestilles hermed, alene medregne  

 kostpenge med et beløb svarende til værdien af fri kost ombord.
6. Militært personel.
Gratis naturalydelser, der ydes  

 værnepligtige i forsvaret og civilforsvaret i den periode, der er fastsat som  

 den første samlede tjenestetid, samt frivilligt personel i den periode, der  

 er fastsat som uddannelsestid, medregnes ikke til den personlige indkomst.  

 Det samme gælder naturalydelser og kostpenge, der ydes ved aftjening af civil  

 værnepligt.
 For andet militært personel der modtager frit kvarter, ansættes værdien  

 heraf til 280 kr. pr. måned.
 Værdien af fri kost og logi medregnes ved opgørelsen af den personlige  

 indkomst.
Udlændinges fradrag for merudgifter ved midlertidigt ophold her i landet Ved indkomstansættelsen for udlændinge, hvis ophold her i landet på  

 forhånd må antages at blive af kortere varighed, vil der kunne indrømmes et  

 fradrag for forøgede leveomkostninger i forbindelse med opholdet, men  

 spørgsmålet må i hvert enkelt tilfælde forelægges vedkommende  

 amtsskatteinspektorat (i København og på Frederiksberg vedkommende  

 skattedirektorat).
Arbejde i udlandet 1. Fuldt skattepligtige, der udfører arbejde uden for  

 Danmark kan i den skattepligtige indkomst fradrage udgifter til kost og logi  

 med de af ligningsrådet fastsatte satser for skattefri godtgørelse på rejser.  

 Fradraget forudsætter, at den skattepligtige ikke har modtaget skattefri  

 rejsegodtgørelse eller fået dækket sine udgifter ved udlæg efter regning.
 2. Herudover kan der foretages et standardfradrag i  

 den skattepligtige indkomst efter følgende retningslinier.
 2.1. Betingelser for fradraget.
 Lønmodtageren skal have opholdt sig uafbrudt i udlandet i 2 mdr. (60 dage)  

 (1/1-31/12).
For eksportmedarbejdere ansat af en dansk arbejdsgiver er det dog  

 tilstrækkeligt, at der samlet har været tale om ophold i udlandet i mindst  

 100 døgn.
Eksportmedarbejdere kan medregne ophold i udlandet, når opholdet  

 har varet mindst 24 timer.
Efterfølgende påbegyndte døgn medregnes fuldt ud.
 Afholdelse af ferie i udlandet eller arbejdsløshedsperioder kan ikke  

 medregnes ved opgørelse af udlandsopholdets varighed.
 2.2. Lønmodtagere, der transporterer varer, personer mv., er mønstret på  

 skibe, udfører privat husligt arbejde samt modtager ydelser i medfør af  

 statsskattelovens § 5 d eller ligningslovens § 7 r, er ikke berettiget til  

 standardfradrag.
 2.3. Fradragsbeløb.
Ved arbejde i Vesteuropa, dvs.
Finland, Vesttyskland, Østrig, Italien, og  

 de vest herfor ligggende lande udgør fradraget pr. fulde eller opgjorte døgn.
Til Vesteuropa henregnes endvidere Færøerne  

 og Grønland.
Ved arbejde uden for Vesteuropa udgør fradraget forhøjet til 140 kr. pr. opgjorte eller fulde døgn.
 2.4. Fradraget dækker samtlige merudgifter i forbindelse med arbejdet,  

 bortset fra fagforeningskontingent, udgift til arbejdsløshedsforsikring og  

 eventuelt fradrag for udgift til kost og logi.
 3. Ved fradrag efter pkt. 1 og 2 kan fradragene ikke  

 overstige den skattepligtige indkomst ved arbejdet i udlandet.
 4. Skattepligtige, der er berettiget til fradrag efter  

 pkt. 1 og 2 kan i stedet vælge i den skattepligtige indkomst at fratrække  

 dokumenterede eller sandsynliggjorte merudgifter.
Beskatning af udenlandske aktiver og indtægt fra udlandet For skatteydere der er bosat her i landet, skal der ved formuebeskatning  

 af aktiver anbragt i udlandet og indkomstbeskatning af indtægter fra udlandet  

 forholdes på følgende måde.
1. Formueopgørelsen Ved formueansættelsen må som udgangspunkt benyttes aktivets  

 omsætningsværdi i vedkommende land omregnet til dansk mønt efter den  

 valutakurs, der er gældende på det tidspunkt, som er afgørende for  

 formueangivelsen.
 Fast ejendom i udlandet medtages til kontantværdien efter prisforholdene  

 pr. 1. januar 1988 reduceret med eventuelle behæftelser, ansat til  

 kursværdien, og med et beløb i vedkommende fremmede mønt svarende til den  

 omsætningsafgift, som måtte blive forlangt i tilfælde af ejendommens salg.
I det udfundne beløb vil der kunne gives et nedslag efter de lignende  

 myndigheders skøn, når den skattepligtige godtgør, at der kun er begrænset  

 mulighed for udbyttets hjemtagelse og vanskeligheder for overførsel hertil af  

 selve kapitalen.
Spørgsmålet om nedslagets størrelse skal i tvivlstilfælde  

 forelægges for statsskattedirektoratet.
 For visse erhvervsejendomme kan der herudover gives nedslag i medfør af  

 ligningslovens §§ 18 B og C.
 Såfremt den danske kapitalejer har en nærliggende mulighed for gennem  

 clearing at kunne hjemtage sin kapital helt eller delvis, må der ved  

 fastsættelsen af nedslaget også tages hensyn hertil.
 For så vidt angår den endelige fastsættelse af kapitalværdien af aktiver  

 anbragt i udlandet, henvises kapitalejerne til nærmere forhandling med de  

 skattelignende myndigheder.
2. Indkomstopgørelsen A.
Tilgodehavender erhvervet i indkomståret 1988 Indtægter (herunder renter af ældre tilgodehavender) medregnes til den  

 skattepligtige indkomst for indkomståret 1988 efter kursen for det pågældende  

 lands valuta på erhvervelsestidspunktet.
For erhvervsmæssige tilgodehavender  

 medtages senere ændringer i kursværdien efter reglerne i kursgevinstlovens §  

 6.
Såfremt den skattepligtige godtgør, at indtægten af valutamæssige grunde  

 ikke har kunnet hjemtages, vil det kunne tillades, at indtægten medregnes til  

 den skattepligtige indkomst for erhvervelsesåret med et lavere, skønsmæssigt  

 ansat beløb.
Det er en betingelse herfor, at værdiansættelsen kan godkendes  

 af ligningsmyndighederne, og at den skattepligtige i en over for  

 ligningsmyndigheden afgivet erklæring forpligter sig til at tage senere  

 ændringer i tilgodehavendets værdi i betragtning ved indkomstopgørelsen.
B.
Tilgodehavender erhvervet før indkomståret 1988 I.
Tilgodehavender der af valutamæssige grunde ikke tidligere har kunnet  

 hjemtages, men har kunnet hjemtages i indkomståret 1988.
 1. Er tilgodehavendet erhvervet af den skattepligtige  

 efter det indkomstår, der ligger til grund for skatteåret 1956/57, og har det  

 været medregnet til den skattepligtige indkomst, skal det medregnes til den  

 skattepligtige indkomst for indkomståret 1988 med fradrag af tidligere  

 indkomstbeskattede beløb.
 Har den skattepligtige i overensstemmelse med en af ham over for  

 ligningsmyndigheden afgiven erklæring ikke medregnet tilgodehavendet til de  

 skattepligtige indkomster, skal disse efterbeskattes efter de i anvisningerne  

 for tidligere år angivne regler.
 2. Er tilgodehavendet erhvervet af den skattepligtige  

 i indkomstår, der ligger til grund for skatteåret 1956/57 eller tidligere  

 skatteår, og har de i medfør af de for disse skatteår gældende anvisninger  

 ikke tidligere været medregnet i den skattepligtige indkomst eller medregnet  

 med et nedslag, skal de principielt medregnes til den skattepligtige indkomst  

 for indkomståret 1988.
 Der kan dog i hvert enkelt tilfælde ved henvendelse til  

 statsskattedirektoratet fremsættes anmodning om at få indtægten fordelt over  

 skatteansættelserne for de år, i hvilke den er indtjent.
II.
Tilgodehavender der af valutamæssige grunde endnu ikke har kunnet  

 hjemtages.
 Såfremt den skattepligtige har medregnet tilgodehavenderne i sin  

 skattepligtige indkomst for tidligere indkomstår med et nedslag, tages  

 ændringer i fordringernes værdi i betragtning ved indkomstopgørelsen.
Har den skattepligtige ikke tidligere medregnet tilgodehavenderne i sin  

 skattepligtige indkomst, er han fortsat berettiget til at undlade at tage  

 hensyn til disse ved indkomstopgørelsen.
I tilfælde af den skattepligtiges  

 død eller fraflytning her fra landet, indsendes sagen til  

 statsskattedirektoratet til afgørelse af eventuel efterbeskatning.
Indtægter, der er indtjent og forbrugt i udlandet Indtægt indtjent i udlandet omregnes normalt efter gældende valutakurs.
 Hvor det godtgøres, at købekraften af i udlandet indtjente og forbrugte  

 beløb er væsentlig mindre end købekraften af det tilsvarende beløb i danske  

 kroner omregnet efter vekselkursen, vil der kunne indrømmes et nedslag, men  

 spørgsmålet må i hvert enkelt tilfælde forelægges statsskattedirektoratet.
 Kommanditisters fradrag af underskud mv.
1. Fradragsbegrænsning Kommanditisten skal ved opgørelse af sin skattepligtige indkomst medregne  

 sin anpart i selskabets driftsresultat opgjort efter skattemæssige regler.
 Herudover kan kommanditisten ved sin indkomstopgørelse foretage  

 skattemæssige af- og nedskrivninger på sin ideelle anpart i  

 kommanditselskabets aktiver.
 Kommanditisten kan dog ikke ved sin indkomstopgørelse samlet fratrække et  

 større beløb end svarende til den til anparten hørende hæftelse, idet anpart  

 i driftsunderskud samt skattemæssige af- og nedskrivninger alene kan  

 fratrækkes i den udstrækning, de modsvares af en positiv saldo på den under  

 pkt. 2 nævnte fradragskonto.
Fradragskontoen Ved opgørelse af saldo for det højst tilladte fradrag af driftsunderskud  

 og skattemæssige af- og nedskrivninger medtages følgende beløb:
 Der fragår følgende beløb:
3. Fælles saldoværdikonto Foretager en kommanditist i medfør af afskrivningslovens regler  

 saldoafskrivning på en fælles saldoværdikonto, hvori indgår anpart i aktiver  

 i kommanditselskabet og aktiver uden for kommanditselskabet (såvel anpart i  

 andre kommanditselskabers aktiver som aktiver i virksomhed, hvor  

 kommanditisten er fuldt ansvarlig) gælder:
- anpart i kommanditselskabets driftsunderskud opgjort efter skattemæssige  

 regler, og - skattemæssige nedskrivninger og separate afskrivninger (hvorved forstås  

 skattemæssige afskrivninger bortset fra saldoafskrivninger) vedrørende anpart  

 i kommanditselskabets aktiver, hvis summen af de gennem årene foretagne fradrag for anpart i  

 driftsunderskud, skattemæssige nedskrivninger og separate afskrivninger  

 tillige med anpart i realiserede ikke fratrukne formuetab vedrørende  

 kommanditselskabet overstiger hæftelsen for den pågældende anpart.
- anpart i kommanditselskabets(ernes) driftsunderskud opgjort efter  

 skattemæssige regler, - skattemæssige nedskrivninger og separate afskrivninger vedrørende anpart  

 i kommanditselskabets(ernes) aktiver, samt - skattemæssige saldoafskrivninger på den fælles saldoværdikonto, hvis de samlede skattemæssige fradrag gennem årene og konstaterede ikke  

 fratrukne formuetab overstiger summen af de pågældende anparters hæftelse.
 Dette betyder, at der føres en fælles fradragskonto for de anparter, hvis  

 aktiver indgår i en fælles saldoværdikonto.
 Den fælles fradragskonto godskrives anparternes hæftelse mv. og belastes  

 med skattemæssige driftsunderskud, nedskrivninger og separate afskrivninger,  

 realiserede formuetab samt de skattemæssige afskrivninger på den fælles  

 saldoværdikonto.
 Den fælles fradragskonto kan ikke godskrives et beløb vedrørende en  

 anpart, der overstiger det beløb, der er ført som tilgang på den fælles  

 saldoværdikonto fra anparten.
 Indgår der i saldoværdikontoen tilgang fra virksomhed hvor kommanditisten  

 er fuldt ansvarlig, godskrives den fælles fradragskonto et beløb svarende til  

 tilgangen i den fælles saldoværdi fra denne virksomhed, og den fælles  

 fradragskonto belastes med de samlede skattemæssige afskrivninger på den  

 fælles saldoværdikonto.
4. Konsekvenser af fradragsbegrænsninger Skattemæssige afskrivninger, der efter punkterne 1 eller 3 ikke kan  

 foretages med virkning for indkomstopgørelsen, anses for ikke foretaget.
 I det omfang skattemæssige afskrivninger kan foretages, anses bundne  

 afskrivninger for foretaget forud for afskrivninger, der efter  

 kommanditistens valg kunne være henskudt til et senere indkomstår.
 Anpart i driftsunderskud og bundne skattemæssige afskrivninger, for hvilke  

 fradrag er nægtet ved indkomstopgørelsen under hensyn til fradragskontoens  

 udvisende, kan uden tidsbegrænsning bringes til fradrag ved  

 indkomstopgørelsen inden for en på fradragskontoen i senere indkomstår  

 fremkommen positiv saldo.
5. Den skattepligtige formue Ved opgørelsen af den skattepligtige formue medregnes kommanditistens  

 ideelle anpart af kommanditselskabets formuemasse opgjort efter almindelige  

 formueskattemæssige principper.
 En kommanditist kan ikke ved opgørelsen af den skattepligtige formue  

 fratrække et større beløb vedrørende kommanditanparten end svarende til  

 restindskudsforpligtelsen (forskellen mellem hæftelsen og de faktisk  

 foretagne indskud).
6. Afståelse Ved en kommanditists afståelse af en kommanditanpart og ved  

 kommanditselskabets afståelse af aktiver skal kommanditisten opgøre  

 skattemæssig avance efter skattelovgivningens almindelige regler for  

 afståelse af de pågældende aktiver, idet kommanditisten skattemæssigt anses  

 for at have afstået ideelle anparter i kommanditselskabets aktiver og  

 eventuelle passiver.
 Salgssummen opgøres efter skattelovgivningens almindelige regler, idet der  

 ved afståelse af anpart tages hensyn til den ideelle anpart i  

 kommanditselskabets gæld, som kommanditisten samtidigt overdrager.
 Aktionærer og aktieselskaber m.v.
Håndværkeraktier I tilfælde hvor aktier i forbindelse med stiftelse af et aktieselskab  

 eller ved udvidelse af et selskabs aktiekapital modtages som vederlag for  

 udført arbejde, leverancer mv., må aktierne principielt medregnes i  

 modtagerens skattepligtige indkomst til mindst den pålydende værdi.
 »Håndværkeraktier« kan dog i indkomstopgørelsen medregnes til  

 lavere værdi, når en nærmere foreskrevet erklæring afgives.
 Om indholdet af denne erklæring henvises til det i Meddelelser fra Statens  

 Ligningsdirektorat og Ligningsrådet, januar 1972, side 200 anførte.
 Blanketter til afgivelse af erklæring udleveres ved henvendelse til  

 statsskattedirektoratet eller et amtsskatteinspektorat.
Aktieerhvervelser i udviklingslande Danske virksomheder, der foretager leverancer til aktieselskaber i  

 udviklingslande, hvor leverancerne er betinget af, at en del af vederlaget  

 herfor erlægges i form af aktier i vedkommende selskab, kan ved opgørelsen af  

 den skattepligtige indkomst nedskrive aktiernes værdi til handelsværdien på  

 modtagelsestidspunktet.
 Det er en betingelse for fradragsretten ved nedskrivningen, at fortjeneste  

 ved senere afståelse af aktierne, herunder ved opløsning af det udenlandske  

 selskab, medregnes til den danske virksomheds skattepligtige almindelige  

 indkomst, og at fortjenesten opgøres som forskellen mellem afståelsessummen  

 og aktiernes nedskrevne værdi.
 Det skal fremgå af regnskabet eller af et særligt bilag til  

 selvangivelsen, at aktierne er omfattet af denne ordning.
Skattekurser på aktier og anparter Ved opgørelse af den skattepligtige formue medregnes aktier og anparter  

 til værdier efter nedenstående regler:
I.
Aktier, som noteres på Københavns Fondsbørs eller på en børs i  

 udlandet, medregnes i den skattepligtige formue til den noterede kurs på  

 tidspunktet for formueopgørelsen, eventuelt til den nærmest forud herfor  

 noterede kurs.
II.
Aktier, som ikke noteres på børsen, samt anparter i anpartsselskaber  

 medregnes i formuen til en af statsskattedirektoratet beregnet kurs.  

 Aktionærer, der har kalenderåret som regnskabsår, skal ved opgørelse af  

 formuen for indkomståret 1988 anvende en kurs, der er beregnet efter de  

 regler, som anføres nedenfor.
Aktionærer, der for indkomståret 1988 skal  

 opgøre deres formue på et tidspunkt forud for den 31. december 1988, skal  

 anvende en kurs, der er beregnet efter regler, som er gengivet i Meddelelser  

 fra Statsskattedirektoratet og Ligningsrådet, januar 1988, side 44-46. Om  

 muligheden for at fravige de beregnede kurser, se nedenfor, næstsidste  

 afsnit.
 For selskaber, der har optaget et konvertibelt obligationslån, er den  

 beregnede kurs fra og med kursen pr. 1. januar 1984 en fælles kurs for  

 selskabets aktier/anparter og de konvertible obligationer.
 Ved kursberegningen pr. 1. januar 1989 er anvendt følgende komponenter:
Som driftsresultat anvendes selskabets skattepligtige indkomst inden  

 eventuelt fradrag for skattemæssigt underskud fra tidligere skatteår, men med  

 tillæg af skattefrit udbytte.
Heri fratrækkes fortjeneste hidrørende fra  

 selskabets særlige skattepligtige indkomst, medens tab herved tillægges.
Det  

 herefter fremkomne beløb formindskes med det indkomstskattebeløb, der kan  

 beregnes af denne indkomst.
 Indtjeningsevnen ansættes ikke lavere end 0.
 Ved beregningen af den indre værdi foretages fradrag for de på selskabets  

 opgørelsestidspunkt endnu ikke forfaldne beløb afsat til betaling af udbytte  

 for selskabets senest afsluttede regnskabsår, samt for selskabsskatter, som  

 er eller kan forventes pålignet selskabet for tiden forud for  

 opgørelsesdagen.
A.
Den almindelige beregningsregel Kursen beregnes som gennemsnittet af B.
Hovedaktionærselskaber Såfremt over halvdelen af de stemmeberettigede aktier i et selskab hvorved  

 forstås over halvdelen af aktiernes stemmeværdi, ejes af en enkelt aktionær,  

 af en person og dennes nærmeste familie (ægtefælle og mindreårige børn), af  

 et andet selskab, en koncern eller lignende, beregnes kursen som et  

 gennemsnit af C.
Den »modificerende« regel I tilfælde hvor en kurs, der er beregnet efter reglen under A eller B,  

 overstiger den fulde indre værdi, foretages der en ny beregning, forudsat at  

 indtjeningsevnen er større end 10 pct.
 Ved denne beregning kapitaliseres indtjeningsevnen således:
 De første 10 pct. af indtjeningsevnen kapitaliseres med 5, den  

 overskydende del med 2,5.
 Som formuekurs anvendes den således beregnede kurs, hvis den fortsat er  

 større end den indre værdi, ellers anvendes den indre værdi.
D.
Ejendomsselskaber Kursberegningen for disse selskaber foretages efter den under A, B eller C  

 anførte regel, men kursen kan dog ikke blive lavere end 90 pct. af den indre  

 værdi.
E. »90 pct.-selskaber« Ved kursberegningen for følgende selskaber bortses der fra indtjeningsevne  

 og deklareret udbytte.
Kursen beregnes til 90 pct. af den indre værdi:
F.
Datterselskaber Når alle aktier i et selskab (datterselskabet) ejes af et andet selskab  

 (moderselskabet), beregnes der ingen kurs på aktierne i datterselskabet.
Ved  

 opgørelse af moderselskabets egenkapital medregnes datterselskabsaktierne  

 normalt til en værdi svarende til datterselskabets egenkapital.
I tilfælde  

 hvor kursen på moderselskabets aktier beregnes til 90 pct. af den indre værdi  

 efter reglen under pkt.
E, medregnes datterselskabsaktierne dog i  

 moderselskabets egenkapital til en værdi opgjort efter en kurs, der er  

 beregnet efter reglerne under pkt.
B-E.
G.
Nystiftede selskaber Hertil hører selskaber, hvis første regnskabsår udløber på et sådant  

 tidspunkt, at selskabet ikke har været pligtigt at indsende den første  

 selvangivelse, inden kursberegningen foretages.
Kursen på aktier i disse  

 selskaber ansættes til pari.
Fælles regler Hvor det er oplyst, at et selskabs aktiekapital er udvidet med fondsaktier  

 eller ved indbetaling efter udløbet af det regnskabsår, som anvendes ved  

 kursberegningen, vil kursen blive beregnet til det beløb, som aktiekapitalens  

 kursværdi før udvidelsen og den ved udvidelsen tilførte kapital udefra udgør  

 i procent af aktiekapitalen efter udvidelsen.
 På samme måde vil der blive beregnet en fælles kurs for aktier og  

 obligationer, hvis det er oplyst, at selskabet har optaget et konvertibelt  

 obligationslån efter udløbet af det regnskabsår, der anvendes ved  

 kursberegningen.
 Alle kurser afrundes nedad til nærmeste med 5 delelige tal.
 Hvor særlige forhold foreligger, kan de anførte beregningsregler være  

 fraveget.
 I den af statsskattedirektoratet udarbejdede kursliste for unoterede  

 aktier og anparter januar 1989 er ovennævnte regler anvendt ved beregning af  

 de i listen anførte kurser, såvel for de selskaber, der omfattes af  

 ligningslovens § 19, som for andre selskaber.
 Kurslisten udsendes til de lignende myndigheder.
Den kan købes af andre interesserede.
Henvendelse om køb må ske skriftligt  

 eller personligt til Statens Informationstjeneste, Bredgade 20, 1260  

 København K. (mandag-fredag kl. 9.00-16.00).
De i kurslisten anførte kurser kan ikke ved formueansættelsen fraviges af  

 de lignende myndigheder.
Men i tilfælde hvor en aktionær mener at kunne  

 godtgøre, at der ved kursberegningen ikke er taget hensyn til forhold, som  

 kan have betydning for bedømmelse af aktiernes værdi på tidspunktet for  

 formueansættelsen, kan henvendelse om en eventuel ændring af den beregnede  

 kurs ske til det amtsskatteinspektorat, hvorunder selskabet har hjemsted.
For  

 selskaber med hjemsted i København og på Frederiksberg må henvendelse rettes  

 til vedkommende skattedirektorat.
 Kurserne i statsskattedirektoratets kursliste er skattekurser beregnet til  

 brug ved formueansættelsen, og de kan ikke uden videre forventes godkendt som  

 grundlag for overdragelser eller ved afgiftsberegninger.
Skattegodtgørelse til medlemmer af udloddende investeringsforeninger, der  

 er omfattet af selskabsskattelovens § 1, stk. 1, nr. 6 Ifølge selskabsskattelovens § 17 A, stk. 2, indrømmes der  

 skattegodtgørelse til medlemmer af udloddende investeringsforeninger.
 Skattegodtgørelsen beregnes som 25 pct. af den del af de udloddede beløb,  

 som hidrører fra modtagne aktieudbytter m.v.
 Den procentdel af udlodningen fra de nævnte investeringsforeninger, som  

 anses at hidrøre fra aktieudbytter m.v., beregnes således:
Foreningens samlede aktieudbytte x 100 Foreningens samlede udlodning Den skattegodtgørelse, som det enkelte medlem er berettiget til, beregnes  

 herefter ved at gange foranstående procentdel af det fra foreningen udloddede  

 beløb med den i lovbestemmelsen anførte skattegodtgørelsesprocent på 25, idet  

 den herefter fremkomne procent dog afrundes til et helt tal, således at  

 brøkdele under 1/2 bortkastes, medens brøkdele på 1/2 og derover oprundes.
Sambeskatning af selskaber I henhold til selskabsskattelovens § 31 kan det tillades, at to eller  

 flere aktieselskaber sambeskattes.
Med aktieselskaber sidestilles  

 anpartsselskaber.
Tilsvarende regler gælder for de i selskabsskattelovens §  

 1, stk. 1, nr. 2, nævnte selskaber med begrænset ansvar, der uden at være  

 optaget i aktieselskabsregisteret beskattes på samme måde som aktieselskaber.  

 Endvidere gælder reglerne for de i § 1, stk. 1, nr. 2a, nævnte sparekasser,  

 Statsanstalten for Livsforsikring som nævnt i § 1, nr. 2 b, de i § 1, stk. 1,  

 nr. 3, nævnte brugsforeninger samt de i § 1, stk. 2, 1. pkt. nævnte  

 hovedforeninger.
Ansøgning om sambeskatning skal indsendes til det amtsskatteinspektorat,  

 hvorunder moderselskabet har hjemsted.
For selskaber med hjemsted i  

 Københavns og Frederiksberg kommuner indsendes ansøgningen dog til  

 henholdsvis direktoratet for Københavns skatte- og registerforvaltning og  

 Frederiksberg skattedirektorat.
 1. Sambeskatning tillades kun, hvis følgende  

 betingelser er opfyldt:
 1.1. Selskaberne skal have samme regnskabsår.
 Sambeskatning tillades, uanset at selskabernes regnskabsår ikke begynder  

 samtidigt, hvis blot de slutter samtidigt, og moderselskabet tillige har ejet  

 aktierne eller anparterne i datterselskabet i såvel hele moderselskabets  

 indkomstår som i hele datterselskabets indkomstår.
Ejer moderselskabet aktierne eller anparterne fra datterselskabets  

 stiftelse, tillades sambeskatning, hvis blot selskabernes regnskabsår slutter  

 samtidigt.
Det samme gælder, hvis moderselskabet erhverver aktierne eller  

 anparterne i et selskab, som har været uden aktivitet fra dets stiftelse, når  

 bortses fra forrentning af indskudskapitalen.
 Ejer moderselskabet aktierne eller anparterne indtil datterselskabets  

 likvidation, tillades sambeskatning, hvis blot selskabernes regnskabsår  

 begynder samtidigt.
 1.2. Samtlige aktier eller anparter i datterselskaberne skal ejes af  

 moderselskabet eller af et eller flere af de datterselskaber, der inddrages  

 under sambeskatningen, eller af disse selskaber i forening.
 Er et eller flere af datterselskaberne hjemmehørende i udlandet, kan  

 tilladelse meddeles, såfremt de danske aktieselskaber, der inddrages under  

 sambeskatningen, enten selv eller sammen med Industrialiseringsfonden for  

 Udviklingslandene ejer hele den del af de udenlandske datterselskabers  

 aktiekapital, som efter lovgivningen i det pågældende land kan ejes af  

 selskaber her i landet.
 Sambeskatning kan tillades, selv om et datterselskab udsteder  

 medarbejderaktier m.v., der er omfattet af § 7 A i ligningsloven.  

 Sambeskatning kan dog kun tillades, når det ved udstedelsen af aktierne er  

 betinget, at aktierne ved afståelse eller ved medarbejderens død  

 tilbagesælges til selskabet, der i så fald er forpligtet til at erhverve  

 disse.
 Ejerforholdet skal have bestået i hele moderselskabets indkomstår, bortset  

 fra tilfælde hvor moderselskabet ejer aktierne eller anparterne fra  

 datterselskabets stiftelse, eller hvor moderselskabet erhverver aktierne  

 eller anparterne i et selskab, som har været uden aktivitet fra dets  

 stiftelse, når bortses fra forrentning af indskudskapitalen, eller hvor  

 moderselskabet ejer aktierne eller anparterne indtil datterselskabets  

 likvidation.
 1.3. Fornyet sambeskatning, efter at selskaberne selv har foranlediget en  

 tidligere sambeskatning ophævet, tillades kun under særlige omstændigheder.
 1.4. Ansøgning om sambeskatning fra et givet skatteår skal indgives senest  

 samtidig med indgivelse af rettidig selvangivelse for det pågældende  

 skatteår.
 2. Under sambeskatningen - og ved dennes ophør - er de  

 sambeskattede selskaber undergivet de til enhver tid gældende vilkår, der for  

 tiden er følgende:
 2.1. Der skal hvert år i regnskab eller særligt bilag til selvangivelsen  

 afgives oplysning om moderselskabets aktiebesiddelse i datterselskabet.
 2.2. For udbytte fra et af sambeskatningen omfattet datterselskab, der er  

 hjemmehørende i udlandet, gælder - såfremt udbyttet ikke er omfattet af  

 skattefritagelsen i selskabsskattelovens § 13, stk. 3 - følgende:
Udbyttet fradrages ved moderselskabets indkomstopgørelse i det omfang,  

 udbyttet kan indeholdes i datterselskabets skattepligtige indkomst - opgjort  

 efter danske regler - for det regnskabsår, for hvilket udbyttet er  

 deklareret.
Kan udbyttefradrag herefter ikke foretages, indrømmes der  

 moderselskabet lempelse efter bestemmelserne i selskabsskattelovens § 17,  

 stk. 3, § 17 B, stk. 3, eller § 18, stk. 3, samt i henhold til  

 dobbeltbeskatningsoverenskomst eller efter ligningslovens § 33 vedrørende  

 betalt udbytteskat.
For det første år under sambeskatningen indrømmes dog  

 ikke udbyttefradrag, men der indrømmes lempelse efter bestemmelserne i  

 selskabsskattelovens § 17, stk. 3, § 17 B, stk. 3 eller § 18, stk. 3.
 2.3. Udbytte fra et her i landet hjemmehørende datterselskab, der er  

 omfattet af sambeskatningen, til en af de i selskabsskattelovens § 1, stk. 1,  

 nr. 2a, nævnte sparekasser, en af de i § 1, stk. 1, nr. 3, nævnte  

 brugsforeninger eller en af de i § 1, stk. 2, 1. pkt. nævnte hovedforeninger  

 skal behandles i overensstemmelse med vilkår 2.2. Som følge af, at der er  

 knyttet skattegodtgørelse til et sådant udbytte, kan et efter foranstående  

 retningslinier beregnet udbyttefradrag dog ikke fradrages fuldt ud ved  

 sparekassens eller foreningens indkomstopgørelse, men skal forinden reduceres  

 med et beløb, der beregnes således:
 2.4.1. Hvis der ved sambeskatningens begyndelse foreligger underskud fra  

 tidligere år i et af selskaberne, kan dette alene bringes til fradrag i  

 medfør af ligningslovens § 15 i overskud indtjent i det samme selskab.  

 Underskud i udenlandske datterselskaber fra tiden før sambeskatningens  

 indtræden kan ikke fradrages i overskud indtjent efter sambeskatningens  

 indtræden.
 2.4.2. Udviser den skattepligtige indkomst for et af selskaberne  

 underskud, kan en til selskabets nettofinansieringsudgift svarende del af  

 undrskuddet ikke bringes til fradrag i overskud, indtjent i de af  

 sambeskatningen i øvrigt omfattede selskaber, hvori det underskudsgivende  

 selskab direkte eller indirekte ejer aktier.
 Nettofinansieringsudgiften opgøres som summen af renteudgifter,  

 skattemæssige kurstab og valutakurstab samt løbende ydelser med fradrag af  

 summen af renteindtægter, skattepligtige kursgevinser og valutakursgevinster.
 Begrænsningen i adgangen til at fradrage underskud gælder dog højst den  

 del af underskuddet, som svarer til normal forrentning af anskaffelsessummen,  

 for aktier i de af sambeskatningen omfattede selskaber, som er erhvervet  

 efter 31. december 1983.
Ved denne beregning nedsættes anskaffelsessummen med 1/7 hvert år, første  

 gang for det regnskabsår, der følger umiddelbart efter anskaffelsesåret, uden  

 hensyn til den faktiske afvikling af købesummen.
Ved fastsættelsen af den  

 normale forretning anvendes diskontoen ved begyndelsen af det aktiebesiddende  

 selskabs regnskabsår med tillæg af 4 procentpoint.
 Underskud, der således ikke er benyttet, og som ej heller er modregnet i  

 overskud, indtjent i andre af sambeskatningen omfattede selskaber, kan alene  

 bringes til fradrag i medfør af ligningslovens § 15 i overskud - reduceret  

 med evt. underskud i samme år i andre selskaber under sambeskatningen og med  

 underskud efter vilkår 2.4.1. - indtjent i det samme selskab, og dernæst i  

 overskud, indtjent af andre selskaber under sambeskatningen, hvori det  

 underskudsgivende selskab ikke direkte eller indirekte ejer aktier.
 2.5. Under sambeskatningen fordeles den på de sambeskattede selskaber  

 hvilende selskabsskat efter en af nedennævnte 3 fordelingsmetoder.
 2.5.1. Nettoskatten af sambeskatningsindkomsten fordeles forholdsmæssigt  

 på de her i landet hjemmehørende selskaber, hvis indkomst er positiv.
2.5.2. Nettoskatten af sambeskatningsindkomsten fordeles forholdsmæssigt  

 på de her i landet hjemmehørende selskaber, hvis indkomst er positiv, men  

 herudover skal de her i landet hjemmehørende selskaber, som har opnået en  

 skattebesparelse som følge af overførsel af underskud fra andre af  

 sambeskatningen omfattede selskaber, der er hjemmehørende her i landet,  

 refundere disse andre selskaber et beløb svarende til den opnåede  

 skattebesparelse.
Beløbet beregnes ved at gange nettoskatteprocenten med et  

 beløb svarende til det overførte underskud.
Er sambeskatningsindkomsten 0  

 eller negativ, anvendes skatteprocenten 50. Beløbet skal ikke medregnes ved  

 underskudsselskabets indkomstopgørelse og kan ikke fradrages ved  

 overskudsselskabets indkomstopgørelse.
 2.5.3. Nettoskatten af sambeskatningsindkomsten posteres i moderselskabet.
 Nettoskatten er skatten efter reduktion for lempelser efter  

 selskabsskattelovens § 17, stk. 2 og 3, § 17 B, stk. 2 og 3, og § 18, stk. 2  

 og 3, og ligningslovens § 33 eller efter dobbeltbeskatningsoverenskomster.
 Det er en forudsætning for anvendelse af den under 2.5.2. nævnte  

 fordelingsmetode, at der gives oplysning om beløb, som overføres mellem  

 selskaberne, enten i en note til selskabernes regnskaber eller i et særligt  

 bilag hertil.
 Den een gang valgte metode kan kun ændres efter tilladelse fra  

 ligningsmyndigheden.
 Uanset hvilken metode, der anvendes, fordeles underskud under  

 sambeskatningen efter følgende retningslinier.
Er der underskud i et eller flere af de sambeskattede selskaber, fordeles  

 disse underskud forholdsmæssigt på de selskaber, som har overskud.
Underskud,  

 der ikke kan indeholdes i de øvrige selskabers overskud for det pågældende  

 år, fordeles forholdsmæssigt mellem de underskudsgivende selskaber til  

 fradrag i de sambeskattede selskabers samlede indkomst for det efterfølgende  

 år.
Ubenyttede underskud fra tidligere år bringes fortrinsvis til fradrag i  

 overskud hos det selskab, der har haft underskuddet.
Et herudover ubenyttet  

 underskud fra tidligere år fremføres forholdsmæssigt til fradrag i de af  

 sambeskatningen i øvrigt omfattede selskaber, som har overskud.
 2.6. Investeringsfondshenlæggelse fradrages ved indkomstopgørelsen for det  

 selskab, på grundlag af hvis indkomst den er beregnet, og kan anvendes til  

 forlods afskrivning på aktiver, som er anskaffet af dette selskab eller af et  

 andet her i landet hjemmehørende selskab, der er omfattet af sambeskatningen.  

 Kun selskaber, der er hjemmehørende her i landet, kan anvende reglerne om  

 investeringsfond.
 Anvender et selskab en investeringsfondshenlæggelse, som er foretaget af  

 et andet selskab, kan der samtidig uden beskatning overføres til førstnævnte  

 selskab et beløb, svarende til skatten af investeringsfondsoverførslen  

 udregnet efter koncernens nettoskatteprocent for det indkomstår, hvori  

 investeringsfondsoverførslen finder sted.
 2.7 Det påhviler et her i landet hjemmehørende moderselskab, der ønsker et  

 udenlandsk datterselskab inddraget under sambeskatning, at drage omsorg for,  

 at bogføringen m.v. vedrørende det udenlandske selskab tilrettelægges  

 således, at resultatopgørelse og balance kan danne grundlag for ligningen af  

 moderselskabet, og at regnskabsmateriale m.v. vedrørende det udenlandske  

 selskab opbevares i overensstemmelse med de her i landet gældende  

 bestemmelser.
 Såfremt det udenlandske regnskab ikke er udarbejdet på en sådan måde, at  

 det kan danne grundlag for ligningen, påhviler det moderselskabet, at der  

 vedlægges selvangivelsen et særligt bilag, hvorpå resultatopgørelsen i det  

 udenlandske selskabs årsregnskab omformes til at udvise et resultat opgjort  

 efter dansk lovgivning.
Det regnskab, der vedlægges selvangivelsen, skal være affattet på dansk,  

 norsk, svensk, engelsk, tysk eller fransk.
Ligningsmyndigheden er berettiget  

 til at kræve et regnskab oversat til dansk.
 På begæring skal regnskabsmateriale, dokumenter m.v., som har betydning  

 for ligningen, indsendes til dansk skattemyndighed, ligesom der på begæring  

 skal meddeles oplysninger i øvrigt, som har betydning for ligningen.
 Såfremt dette vilkår ikke opfyldes, kan tilladelse til sambeskatning med  

 det pågældende udenlandske datterselskab inddrages af bevillingsmyndigheden  

 som hovedregel med virkning for det følgende indkomstår.
2.8. Et i udenlandsk mønt ført regnskab omregnes på statustidspunktet til  

 kursen på dette tidspunkt eller til en gennemsnitskurs.
Det er den  

 skattepligtige indkomst for det udenlandske selskab - opgjort efter danske  

 regler - der omregnes til danske kroner.
 2.9. Reglerne i afskrivningslovens afsnit IV A om forskudsafskrivning kan  

 ikke anvendes på maskiner m.v. og bygninger, når leveringsaftale er truffet  

 af et udenlandsk datterselskab, ligesom reglerne i afskrivningslovens § 14  

 ikke kan anvendes på kontrakt om bygning af skibe, som et udenlandsk  

 datterselskab har indgået.
2.10. Ved etablering af sambeskatning med et udenlandsk datterselskab  

 fastsættes indgangsværdierne for afskrivningsberettigede aktiver m.v., som  

 det udenlandske datterselskab har erhvervet før sambeskatningens indtræden,  

 til de pågældende aktivers handelsværdi på tidspunktet for sambeskatningens  

 indtræden.
For ejendomme skal handelsværdien omregnes til kontantværdi.  

 Ligningsmyndigheden er berettiget til at kræve handelsværdien dokumenteret.
 2.11. Ønskes sambeskatningen bragt til ophør, må selskaberne give  

 meddelelse herom til bevillingsmyndigheden senest samtidig med indgivelse af  

 rettidig selvangivelse for det skatteår, i hvilket særbeskatning ønskes  

 påbegyndt.
 2.12. Ophører sambeskatningen ved datterselskabets likvidation, foretages  

 der ikke afsluttende ansættelse af datterselskabet, og datterselskabets  

 eventuelle underskud i den afsluttende regnskabsperiode kan således bringes  

 til fradrag efter de almindelige regler herom, herunder fremføres i medfør af  

 ligningslovens § 15.
 Ved ophør af sambeskatning af andre årsager end ved likvidation af  

 datterselskabet kan fremførsel af underskud efter ligningslovens § 15 ikke  

 ske i det omfang underskuddene har været brugt til fradrag ved opgørelsen af  

 de sambeskattede selskabers skattepligtige indkomst, jf. sambeskattede  

 selskabers skattepligtige indkomst, jf. vilkår 2.5.3.
Stikordsregister Afbetaling 18 Afgiftsberigtigede varer, lageropgørelse 19 Afskrivning, automobiler 20 Aftægtsforpligtelse, tabeller 8 Aktieerhvervelse i udviklingslande 44 Aktier, skattekurser på 44 Aktiers indre værdi 44 Aktieselskaber mv., sambeskatning af 46 Aktionærer og aktieselskaber 44 Amtsrådsmedlemmer, dagpenge og diæter 30 Anpartshaver 42 Arbejde i udlandet, fradrag for 40 Arbejdsdragt 33 Arbejdsgiverens bil, funktionærs benyttelse af 21 Asfaltarbejdere, fradrag for arbejdsdragt 34 Automobil, funktionærs benyttelse af arbejdsgiverens 21 Avance ved realisation og udskiftning af landbrugsbesætning 23 Avlsdyr, priser på værdifulde 23 Beboelsesejendomme, standardfradrag 24 Befalingshavende i hjemmeværnet, kvindelige 36 Befalingsmænd, fradrag for militære uniformsudgifter 32 Befordringsfradrag mellem hjem og arbejdsplads 20 Befordringsudgift 20, 28 Beholdning, planter 19 Beholdninger i jorden, varelager 19 Beklædningsgenstande 32 Besætning, forskydninger i værdien 23 Besætningspriser 23 Betjeningsafgift, tjenere, serveringspersonale 39 Bilassistenter i færdselspoliti 37 Biler 20 Blikkenslager 30 Bogføringspligt 15 Bonus til militært personel 27 Brugsforeningsmedhjælpere 39 Brugsforeningsuddelere 35 Brugs- og indtægtsnydelser, værdien af 8 Brunkulsforekomster 22 Brændt tøj, fradrag for 34 Brødsalgschauffør 35 Bygningstapetserer, landtillæg til 30 Børnedagpleje, vederlag 17 Cementstøber, fradrag for arbejdsdragt 34 Civilforsvaret, rådighedstillæg 35 Dagpleje, børn 17 Dambrugere, regnskabspligt 15 Datterselskaber 46 Distriktsledere ved hjemmeværnet 36 Diæter 30 Domsmænd, godtgørelse 30 Driftsudgifter til kørsel med biler og motorcykler 20 Drikkepenge, tjenere 39 Dykker, fradrag for sø- og dykkerudstyr 34 Døgnpleje, børn 17 Egne produkter, landbrugeres lager af 19 Ejendomsselskaber 45 Ejendomsvedligeholdelse på nyerhvervede ejendomme 24 Eksportchauffører (lastbilchauffører) 30 Erstatning, til søfolk for ferie 26 Fagforeningsfunktionærer, dagpenge og diæter til 29 Familiepleje 17 Ferie med løn 25 Feriegodtgørelse 25 Ferieløn, tillæg til 25 Filmfotograf ved Danmarks Radio 37 Filmlydtekniker ved Danmarks Radio 37 Finansiering af afbetalingskontrakter 18 Fiskefartøjer, indestående i forsikringsforeninger mv. 18 Fiskere 33, 35 Flyselskaber, flyvende personel, dagpenge 29 Fodbolddommer 38 Finansiering af afbetalingskontrakter 18 Fiskefartøjer, indestående i forsikringsforeninger mv. 18 Forbrugsafgifter på varelager 19 Formere og støberiarbejdere, arbejdsdragt 34 Fortæringsudgifter 28, 31 Fremleje 23 Frist, selvangivelse 15 Funktionærs benyttelse af arbejdsgiverens bil 21 Fælles regler for selskaber 45 Færøske studerende, beløb for ophold 16 Får og lam, normalpriser på 23 Gallauniform 33 Garanti, avlsdyr 23 Gartneri, varelageropgørelse 19 Gartnermedhjælpere, sprøjte- og dampsterilisation 34 Gasværksarbejdere, arbejdstøj 34 Godtgørelse for benyttelse af egen bil 20 Grundejernes Investeringsfond, indestående, kurs 24 Grusforekomster 22 Grønlandske studerende 16 Gæstearbejdere, dobbelt husførelse 32 Havnearbejdere 36 Henstand med selvangivelse 15 Heste, normalpriser på 23 Hjemmeværnet 36 Hovedaktionærselskaber 45 Husførelse, dobbelt 32 Hyrevognschauffører 36 Håndbolddommer 36 Håndværkeraktier 45 Idrætsdommere 36 Indre værdi af aktier 44 Indtjeningsevnen i selskaber 44 Indtægt fra udlandet, beskatning af 40 Invaliders befordringsudgifter 20 Investeringsfonds, Grundejernes, indestående 24 Islandske studerende, beløb for ophold 16 Isoleringsarbejdere 34 Jerseyrace, normalpriser på kreaturer af ren 23 Jordbeholdninger, varelager 19 Jordforekomster 22 Jord- og betonarbejdere 34 Journalister 36 Kalkforekomster 22 Kapitalisationstabeller 8 Kilometerpenge, blikkenslagere og rørlæggere 30 Kilometertakster 20 Kinesiske studerende, beløb for ophold 16 Kitler 33 Klasselotterikollektører 37 Kobbersmede, arbejdsdragt 34 Kommanditisters fradrag af underskud 42 Kommunalbestyrelsesmedlemmer, diæter 30 Kontraktansat militært personel 27 Konvertering af realkreditlån 25 Kordegne 32, 33, 37 Kost og kvarter, militært personel 39 Kostdag, normaludgift pr. 22 Kostpenge, søfolks 39 Kostudgift, fiskeres 35 Kreaturer, normalpris på 23 Kreaturhandleres regnskabspligt 15 Kreditforeningslån 25 Kronisk syges befordringsudgifter 20 Kurs, indestående, Grundejernes Investeringsfond 24 Kursberegning 44 Kurstab ved køb og salg af obligationer 25 Kursværdi, aktier 44 Kvindelige befalingshavende i hjemmeværnet 36 Kvindeligt flyverkorps 33 Køkkenpersonale, normalværdi af kost 39 Kørelærere, regnskabspligt 15 Kørepenge, tjenestemænd 30 Kørsel mellem flere samtidige arbejdssteder 20 Kørselsgodtgørelse 20 Kørselsudgifter 20 Landbrug mv. 22 Landbruger, lager af egne produkter 19 Landtillæg til bygningstapetserere 30 Lastbilchauffører, rejseudgifter 30 Legater 26 Lerforekomster 22 Leveomkostninger, udlændinge 40 Lods, fradrag for merudgift til uniform 33 Lønmodtagernes indtægtsopgørelse 26 Maskinmester i handelsflåden, fradrag for merudgift til uniform 33 Matroser i handelsflåden, fradrag for søudstyr 33 Medhjælper, logi i stuehus 23 - ved husholdning og landbrug, normalværdi  

 af kost og logi 39 Merudgifter ved arbejde i udlandet, standardfradrag 40 Merværdiafgift, varelageropgørelse 19 Militært personel 39 Militært personel 39 Mindstekrav til regnskaber, der vedlægges selvangivelsen 16 Modificerende regel 45 Molerforekomster 22 Motorcykler 20 Musiker, fradrag for arbejdsdragt 33 Mødediæter, medlemmer af amtsråd, kommunalbestyrelser 30 Natarbejde 32 Natpenge til tjenestemænd 32 Nedskrivning af afbetalingstilgodehavender 18 Nedskrivning af finansieringstillæg eller rentebeløb 18 Normalpriser for heste, kreaturer mv. 23 Normaludgift pr. kostdag 22 Normalværdi af kost og logi 39 Nyerhvervede ejendomme, vedligeholdelsesudgifter på 24 Nystiftede selskaber 45 Nævninger, godtgørelse 30 Offentligt hverv, kørselsgodtgørelse under udførelse af 20 Officerers uniformsudgifter, fradrag for 33 Off-shore arbejdere 34 Oliearbejdere, smudsfradrag 35 Omregningskurs for indtægt indtjent i udlandet 41 Omsætningsafgift, varelageropgørelse 19 Opdagertillæg 37 Overarbejde 32 Overnatning, udepenge 31 Pelsdyravlere, regnskabspligt 16 Pengeinstitutter, hensættelse til imødegåelse af tab 19 Personer med salgsopsøgende arbejde 30 Personfradrag, to 16 Planteskole, varelageropgørelse 19 Plejebørn, underholdsbidrag 16 Plejebørnsudgifter 16 Plejevederlag 16 Polititillæg 37 Polititjenestemænd 37 Pressefotografer, erhvervsdrivende 21 Programsekretær ved Danmarks Radio 36 Præmie, besætning 23 Præster 32,38 Realkreditlån 25 Regnskabspligt for dambrugere, kreaturhandlere, kørelærere og pelsdyravlere 1, 16 Regnskaber, der vedlægges selvangivelsen, mindstekrav til 16 Rejsegodtgørelse, lønmodtager 28 Rejselegater 26 Rejsemontører mv., diæter 31 Rejse-, opholds- og fortæringsudgifter 28 Rentenydelse, værdien af 8 Rentetillæg 18 Reparationsudgifter på nyerhvervede ejendomme 24 Rørlæggere, kilometerpenge 30 Rådighedstillæg, civilforsvaret 35 Rådighedsvederlag, hjemmeværnet 36 Salg på afbetaling 18 Salgsbesætning 23 Sambeskatning af selskaber 46 Samtidige arbejdssteder, kørsel mellem 20 Selvangivelse, fristen for indgivelse af 15 Servitrice, fradrag for arbejdsdragt 33 Skalapriser, se normalpriser 23 Skattegodtgørelse, investeringsforeninger 46 Skattekurser på aktier og anparter i anpartsselskaber 45 Skibsfører i handelsflåden, fradrag for merudgift til uniform og for udgift til søudstyr 33 Skiftende arbejdssteder, kørsel mellem 20 Skorstensfejere 35 Skovejeres lager af skoveffekter 19 Skuespillere 38 Skurpenge 32 Smudsfradrag/smidstillæg 34 Sommerhusudlejning, afskrivning, vedligeholdelse, indbo mv. 24 Stambesætning, køb og salg af 23 Stationsledertillæg, politiet 38 Studielegat 26 Studierejser, legat til 26 Stuehus, lejeværdi af logi, medhjælpere 23 Styrmænd i handelsflåden, fradrag for udgift til uniform og søudstyr 33 Svejsere 34 Svin, normalpriser på 23 Sygehuspersonale, normalværdi af kost og logi 39 Sygeplejersker, private, værdi af kost 39 Søfolk, fri kost ombord 39 Søfolks erstatning for ferie 26 Søudstyr 33, 34 Tab, pengeinstitutters hensættelse til imødegåelse af 19 Tagpapdækkere 34 Telefonarbejdere 29, 31 Telefonudgifter, godtgørelse af 27 Terrazzoarbejdere, arbejdsdragt 34 Tillidsmænd i fagforbund, dagpenge og diæter til 29 Tilskud til anskaffelse af uniform 32 Timepenge 30 Tjenere 33, 39 Tærepenge 31, 32 Tørveforekomster 22 Udbytter af aktier 44 Udearbejde 32 Udenlandske aktiver og deres afkastning, beskatning af 40 Udeophold, overnatning 31 Udepenge 31 Udlandet, beskatning af indtægt fra 40 Udleje 23 Udlejning af sommerhuse, afskrivning, vedligeholdelse, indbo mv 24 Udlodning reservefond, kreditforening mv. 25 Udlændinge, leveomkostninger 40 Udsættelse med selvangivelse 15 Udviklingslande, aktieerhvervelse i 44 Underskud, kommanditisters fradrag af 42 Uniform og arbejdsdragt 32 Uniformsgodtgørelse og -tilskud 32 Varelager, beholdninger i jorden 19 Varelageropgørelse 19 Vedligeholdelse af indbo mv., sommerhusudlejning 24 Vedligeholdelsesudgift på nyerhvervede ejendomme 24 Videnskabelige arbejder, legater til 26 Vilkårspenge, avlsdyr 23 Vurderingsmænds fradrag 39 Værdiforringelse ved udnyttelse af grus, ler, tørv m.m. 22 Værktøj, afskrivning på 35 Værktøjspenge og -udgifter 35 Værnepligtige, frivilligt personel, civile værnepligtige, kostpenge, dobbelt husførelse 32, 39, 40 Ølkuske 39 Forhåndsorientering vedr. 1989:
