Bekendtgørelse om ændring af bekendtgørelse om begrænsning af luftforurening fra mobile ikke-vejgående maskiner mv.1) (Udskiftningsmotorer og fleksibilitetsordningen) § 1 I bekendtgørelse nr. 367 af 15. april 2011 om begrænsning af luftforurening fra mobile ikke-vejgående maskiner mv. foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører Europa-Parlamentets og Rådets direktiv 97/68/EF af 16. december 1997 om indbyrdes tilnærmelse af medlemsstaternes lovgivning om foranstaltninger mod emission af forurenede luftarter og partikler fra forbrændingsmotorer til montering i mobile ikke-vejgående maskiner, EF-Tidende 1998, nr.
L 59, side 1, Kommissionens direktiv 2001/63/EF af 17. august 2001 om tilpasning til den tekniske udvikling af direktiv 97/68/EF, EF-Tidende 2001, nr.
L 227, side 41, Europa-Parlamentets og Rådets direktiv 2002/88/EF af 9. december 2002 om ændring af direktiv 97/68/EF om indbyrdes tilnærmelse af medlemsstaternes lovgivning om foranstaltninger mod emission af forurenede luftarter og partikler fra forbrændingsmotorer til montering i mobile ikke-vejgående maskiner, EF-Tidende 2003, nr.
L 35, side 28, Europa-Parlamentets og Rådets direktiv 2004/26/EF af 21. april 2004 om ændring af direktiv 97/68/EF om indbyrdes tilnærmelse af medlemsstaternes lovgivning om foranstaltninger mod emission af forurenede luftarter og partikler fra forbrændingsmotorer til montering i mobile ikke-vejgående maskiner, EF-Tidende 2004, nr.
L 225, side 3, dele af Rådets direktiv 2006/105/EF af 20. november 2006 om tilpasning af direktiv 73/239/EØF, 74/557/EØF og 2002/83/EF vedrørende miljø på grund af Bulgariens og Rumæniens tiltrædelse EU-Tidende 2006, nr.
L 363, side 368, Kommissionens direktiv 2010/26/EU af 31. marts 2010 om ændring af Europaparlamentets og Rådets direktiv 97/68/EF om indbyrdes tilnærmelse af medlemsstaternes lovgivning om foranstaltninger mod emission af forurenende luftarter og partikler fra forbrændingsmotorer til montering i mobile ikke-vejgående maskiner, EU-Tidende 2010, nr.
L 86, side 29 samt Europa-Parlamentets og Rådets direktiv 2011/88/EU af 16. november 2011 om ændring af direktiv 97/68/EF for så vidt angår bestemmelserne for motorer, der markedsføres under fleksibilitetsordningen, EU-Tidende 2011, nr.
L 305, side 1.« 2. Overalt i bekendtgørelsen ændres »som ændret senest ved direktiv 2010/26/EU« til: »som ændret senest ved direktiv 2011/88/EU«.
 3. I § 9 indsættes som stk. 2 - 4:
 »Stk. 2. Miljøstyrelsen kan tillade markedsføring af udskiftningsmotorer til brug i lokomotiver og motorvogne, såfremt udskiftningsmotoren overholder grænseværdierne for trin III A, hvor den motor, der skal erstattes enten ikke opfylder trin III A grænseværdierne eller opfylder trin III A grænseværdierne, men ikke trin III B grænseværdierne.
 Stk. 3. Miljøstyrelsen kan tillade markedsføring af udskiftningsmotorer, der ikke overholder trin III A grænseværdierne, til brug i motorvogne uden kørselskontrol, og som er ude af stand til at foretage uafhængig bevægelse, såfremt udskiftningsmotoren opfylder en standard, der ikke er lavere end den standard, som opfyldes af motorer, der er monteret i eksisterende motorvogne af samme type.
Stk. 4. Tilladelser efter stk. 2 og 3 kan kun meddeles, hvis Miljøstyrelsen finder det godtgjort, at brugen af en udskiftningsmotor, der opfylder kravene fra det sidst anvendte emissionstrin, i den pågældende motorvogn eller lokomotiv vil være forbundet med betydelige tekniske vanskeligheder.« 4. § 12 affattes således:
»§ 12. Motorer til anden anvendelse end i motorvogne og fartøjer kan markedsføres i henhold til den fleksible ordning beskrevet i bilag XIII i direktiv 97/88/EF, som ændret senest ved direktiv 2011/88/EU.« 5. I § 13, stk. 4 indsættes efter »§ 9,« : »stk. 1,«.
 6. I § 13 indsættes som stk. 5:
»Stk. 5. Motorer, der er omfattet af § 9, stk. 2 eller 3, skal have en mærkat med påskriften »UDSKIFTNINGSMOTOR« fastgjort på motoren.
Mærkaten skal desuden indeholde en henvisning til den af Miljøstyrelsen givne tilladelse.« 7. § 16, stk. 1, nr. 3, affattes således:
»3) installerer eller får installeret udskiftningsmotor, som ikke opfylder kravene i § 9 eller § 13, stk. 4 eller stk. 5, eller« § 2 Bekendtgørelsen træder i kraft den 20. december 2012.
Miljøministeriet, den 13. december 2012 Ida Auken / Michel Schilling 1) Bekendtgørelsen indeholder bestemmelser, der gennemfører Europa-Parlamentets og Rådets direktiv 2011/88/EU af 16. november 2011 om ændring af direktiv 97/68/EF for så vidt angår bestemmelserne for motorer, der markedsføres under fleksibilitetsordningen, EU-Tidende 2011, nr.
L 305, side 1.
