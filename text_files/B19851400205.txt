 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Lønnerup Fjord vildtreservat i Viborg amt.
 § 1.
 Vildtreservatet omfatter:
a.
Lønnerup Fjord incl. vandområdet af matr. nr. 22 a Hov By, Sennels.
 b. Øer og holme, beliggende i det under a nævnte vandområde.
c.
Dæmningen, der adskiller Lønnerup Fjord fra Limfjorden.
d.
Den del af Limfjorden beliggende syd for den i litra c nævnte dæmning i en bredde ad 100 m.
 Stk. 2.
 Mod land afgrænses de i stk. 1, litra a og d nævnte områder af  

 bevoksningskanten for sammenhængende vegetation af enggræsser, strandplanter,  

 siv, tagrør m.v.
 § 2.
 På vildtreservatets område er det forbudt at udøve jagt på eller på anden  

 måde at ombringe, indfange og forjage pattedyr og fugle.
 Stk. 2 .
 Bestemmelserne i stk. 1 gælder ikke for:
 a. opsamling af vildt, der er skudt fra tilstødende landarealer, men som  

 falder på vildtreservatets område, dog må skydevåben ikke medbringes.
 b. udlægning af lokkefugle på vildtreservatets område i forbindelse med  

 jagt fra tilstødende landarealer.
 § 3.
 På det i § 1, stk. 1, litra a, nævnte område er sejlads med motordrevet  

 fartøj, brætsejlads (windsurfing) samt afholdelse af konkurrencesejlads  

 forbudt.
 § 4.
 På de i § 1, stk. 1 litra a og b nævnte områder er færdsel med skydevåben  

 forbudt.
 Stk. 2.
 På de i § 1, stk. 1 litra c og d nævnte områder er færdsel med ladt  

 skydevåben forbudt.
 § 5.
 Landbrugsministeriets Vildtforvaltning kan, når særlige forhold taler  

 derfor, dispensere fra bestemmelserne i §§ 2, 3 og 4 efter nærmere af  

 Landbrugsministeriets fastsatte retningslinier.
 § 6.
 overtrædelse af bestemmelserne i §§ 2, 3 og 4 straffes i medfør af  

 jagtlovens § 51, stk. 4, med bøde, for så vidt strengere straf ikke er  

 forskyldt efter den øvrige lovgivning.
 § 7.
 Bekendtgørelsen træder i kraft den 1. juni 1985 og gælder til og med den  

 31. maj 1995.
 Landbrugsministeriet, den 23. maj 1985.
