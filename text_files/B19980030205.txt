 I medfør af § 138 i lov nr. 454 af 10. juni 1997 om social service, som  

 senest ændret ved lov nr. 279 af 13. maj 1998, fastsættes:
 Græsted-Gilleleje Kommune:
Hjemmehjælp § 1.  Socialministeren har tilladt, at  

 kommunalbestyrelsen i Græsted-Gilleleje Kommune kan udbetale tilskud til  

 dækning af udgifter til hjælp til personer, der er visiteret til hjemmehjælp  

 i form af praktisk bistand og madservice.
Tilskud kan udbetales til personer,  

 som ønsker at modtage de pågældende ydelser fra en anden leverandør end den  

 hovedleverandør, som kommunen vil overdrage hovedparten af opgaverne til  

 inden for praktisk bistand og catering m.v.
 Stk. 2.  Forsøgstilladelsen indebærer, at § 71 i lov om  

 social service fraviges i Græsted-Gilleleje Kommune i relation til dette  

 projekt.
 Stk. 3.  Forsøgstilladelsen, der er givet efter lov om  

 social bistand, jf. lovbekendtgørelse nr. 110 af 26. februar 1996, med  

 virkning fra den 1. marts 1996, videreføres efter lov om social service til  

 den 28. februar 1999.
 Ringkjøbing Amt:
Specialhjemmet Bakkehuset § 2.  Socialministeren har tilladt, at Ringkjøbing Amt  

 fuldtud afholder merudgifterne ved gennemførelse af et specialiseret  

 institutionstilbud for en person, som på grund af helt særlige støttebehov er  

 ekstraordinært ressourcekrævende.
 Stk. 2.  Forsøgstilladelsen indebærer, at § 131, stk. 2,  

 i lov om social service fraviges i Ringkjøbing Amt i relation til dette  

 projekt.
 Stk. 3.  Forsøgstilladelsen, der er givet efter lov om  

 social bistand, jf. lovbekendtgørelse nr. 110 af 26. februar 1996, med  

 virkning fra den 7. oktober 1995, videreføres efter lov om social service til  

 den 30. september 1999.
 Vejle Amt:
Bo- og værestedet Fjordbo § 3.  Socialministeren har tilladt, at der i Vejle Amt  

 gennemføres en forsøgsordning med etablering af bo- og genoptræning af unge  

 hjerneskadede i forbindelse med Vejlefjord, center for udvikling og  

 genoptræning af voksne hjerneskadede.
 Stk. 2.  Forsøgstilladelsen indebærer, at § 49 i lov om  

 social service fraviges i Vejle Amt i relation til dette projekt.
 Stk. 3.  Forsøgstilladelsen, der er givet efter lov om  

 social bistand, jf. lovbekendtgørelse nr. 110 af 26. februar 1996, med  

 virkning fra den 15. januar 1992, videreføres efter lov om social service til  

 den 31. september 1998.
 Viborg Amt:
Døgnhuse for sindslidende § 4.  Socialministeren har tilladt, at Viborg Amt  

 etablerer døgnhuse i forbindelse med den distriktspsykiatriske ordning som et  

 alternativ til ophold på sygehus og ophold efter § 93, stk. 1, nr. 1, i lov  

 om social service.
Døgnhusene er et tilbud til mennesker med psykiatriske  

 lidelser om, for en kortere periode, at bo med faste rammer og støtte omkring  

 sig, mens deres situation stabiliseres.
Viborg Amt afholder udgifterne, og  

 der er ikke brugerbetaling.
 Stk. 2.  Forsøgstilladelsen indebærer, at § 95 og § 131  

 i lov om social service fraviges i Viborg Amt i relation til dette projekt.
 Stk. 3.  Forsøgstilladelsen, der er givet efter lov om  

 social bistand, jf. lovbekendtgørelse nr. 110 af 26. februar 1996, med  

 virkning fra den 1. december 1990, videreføres efter lov om social service  

 til den 31. december 1999.
Fælles bestemmelser § 5.  Det nærmere indhold af hver enkelt tilladelse  

 fremgår af en skrivelse fra Socialministeriet til pågældende  

 kommunalbestyrelse eller amtsråd.
Skrivelsen kan rekvireres i  

 Socialministeriet, Holmens Kanal 22, 1060 København K, tlf. 33 92 93 00.
 Stk. 2.  Pågældende kommunalbestyrelse eller amtsråd  

 informerer borgerne om tilladelsen.
 § 6.  Bekendtgørelsen træder i kraft den 1. juli 1998.
 Stk. 2.  Samtidig ophæves bekendtgørelse nr. 915 af 8.  

 december 1997 om forsøgsordninger efter bistandsloven samt overførsel af  

 tilkendelseskompetence i førtidspensionssager.
Socialministeriet, den 25. maj 1998 p.m.v.
