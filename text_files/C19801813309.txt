Ifølge ligningsvejledningen 1979, R 2.2.1.4., anses korn, der oplægges hos  

 en kornhandler til senere ombytning, uden at kornet holdes individualiseret,  

 for at tilhøre kornhandleren.
Den enkelte landmand kan derfor ikke foretage  

 nedskrivning efter varelagerloven på det oplagte korn.
Det er samtidig  

 anført, at spørgsmålet er indbragt for domstolene, og at en endelig  

 stillingtagen må afvente udfaldet heraf.
Ved østre landsrets dom af 23. januar 1980 er en landmand anset for  

 berettiget til ved opgørelsen af den skattepligtige indkomst at foretage  

 nedskrivning efter varelagerlovens § 1 på oplagt korn.
Kornet var oplagt hos  

 en kornhandler mod en nærmere aftalt lagerleje.
Det var bestemt til senere  

 salg, og på et hvilket som helst tidspunkt kunne kornet afhentes hos  

 kornfirmaet, eller landmanden kunne lade det sælge gennem firmaet.
Firmaet  

 var ikke berettiget til at disponere over det oplagte korn, som landmanden  

 havde prisrisikoen for.
Det indleverede korn kunne ikke individualiseres hos  

 kornhandleren.
 Herefter kan der ikke udelukkende lægges vægt på, om kornet kan  

 individualiseres, idet der ved afgørelsen af, hvem der kan foretage  

 nedskrivning efter varelagerloven, i tvivlstilfælde må lægges vægt på, hvem  

 der bærer prisrisikoen for det oplagte korn.
 De skattelignende myndigheder anmodes herefter om at foranledige  

 indkomstansættelserne nedsat med ikke godkendt nedskrivning på korn i  

 overensstemmelse med foranstående, når den skattepligtige fremsætter  

 anmodning herom, eller forholdet er skattemyndighederne bekendt, og der ikke  

 er forløbet mere end 3 år fra udløbet af det pågældende indkomstår.
