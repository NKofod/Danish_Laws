 Direktoratet fastholder kredsens påbud, hvorefter der skal iværksættes  

 en rengøring af arbejdsstedet.
 Klage over påbud af 12. december 1988.
 Med brev af 22. december 1988 har virksomheden anket det påbud (nr. 4a)  

 Arbejdstilsynet, kreds Viborg amt, har afgivet vedrørende rengøring af  

 arbejdslokalerne.
AFGØRELSE Direktoratet fastholder kredsens påbud, hvorefter der skal iværksættes en  

 rengøring af arbejdsstedet.
 Med hensyn til spørgsmålet om eventuelt at male lokalerne i lyse farver,  

 så finder direktoratet, at der er tale om en vejledning og ikke et påbud.
TIDSFRIST 1. august 1989.
HJEMMEL Ifølge § 13, nr. 6, i lov om almindelig arbejderbeskyttelse skal  

 arbejdsstedet renholdes tilbørligt.
 Bestemmelsen er efter arbejdsmiljølovens ikrafttræden opretholdt ved § 2,  

 nr. 1, i Arbejdsministeriets bekendtgørelse nr. 611 af 18. december 1985 om  

 ikraftholdelse af regler i den tidligere arbejderbeskyttelseslovgivning.
BAGGRUND Kredsen har oplyst, at arbejdslokalerne fremtræder som meget mørke, idet  

 vægge, ovenlysvinduer etc. ikke er rengjorte.
Mangelfuld vedligeholdelse/rengøring af belysningen kan have en række  

 økonomiske, sikkerheds- og miljømæssige konsekvenser.
For medarbejderne  

 betyder dårligt arbejdslys:
- akavede arbejdsstillinger, - forringet arbejdspræstation, - større fejlprocent, og - hovedpine.
 Dagslyset yder et vigtigt bidrag til belysningen af arbejdslokalerne.  

 Vedligeholdelsen/rengøring af arbejdslyset må derfor også omfatte en  

 indvendig og udvendig pudsning af vinduer, ovenlys m.v.
Belysningen i et arbejdslokale afhænger også af, hvor lyse/mørke rummets  

 flader er.
Snavsede og mørkmalede lofter og vægge reflekterer meget mindre  

 lys end rene og lyse flader.
 Direktoratet finder med baggrund i ovenstående grund til at kræve en  

 rengøring af arbejdsstedet, således at såvel dagslystilgangen som den  

 kunstige belysning forbedres.
 Direktoratet kan anbefale pjecen fra Arbejdsmiljøfondet: Hold arbejdslyset  

 ved lige - det betaler sig.
Klageadgang Direktoratets afgørelse kan indbringes for arbejdsministeren, Laksegade  

 19, 1063 København K inden 4 uger, jfr. arbejdsmiljølovens § 81, stk. 2.
 Kopi af dette brev vedlægges til virksomhedens sikkerhedsorganisation.
 P.D.V.
