(Til alle uddannelsesinstitutioner med  

 uddannelsessøgende, der er berettiget til statens  

 uddannelsesstøtte) Cirkulæret indeholder følgende afsnit:
1. Oplysning og rådgivning til de uddannelsessøgende  

 om støtte 2. Uddannelsesinstitutionens medvirken ved tildeling  

 af statens uddannelsesstøtte 3. Meddelelser til Styrelsen for Statens  

 Uddannelsesstøtte 4. Stipendienævn 5. Sikkerhedsforanstaltninger 6. Uddannelsesinstitutionens medvirken i  

 ansøgningsproceduren 7. Ikrafttræden 1. Oplysning og rådgivning til de uddannelsessøgende  

 om støtte Uddannelsesinstitutionen skal oplyse og rådgive uddannelsesinstitutionens  

 uddannelsessøgende om mulighederne for at få statens uddannelsesstøtte.  

 Oplysning og rådgivning skal ske på grundlag af gældende love,  

 bekendtgørelser og cirkulærer og i øvrigt i overensstemmelse med de  

 anvisninger, Styrelsen for Statens Uddannelsesstøtte giver  

 uddannelsesinstitutionerne.
Oplysningerne og rådgivningen skal angå alle  

 forhold omkring statens uddannelsesstøtte.
Alle bestemmelser og alt  

 oplysningsmateriale om statens uddannelsesstøtte skal ligge fremme på  

 uddannelsesinstitutionen, så det er tilgængeligt for de uddannelsessøgende.
2. Uddannelsesinstitutionens medvirken ved tildeling  

 af statens uddannelsesstøtte Uddannelsesinstitutionen indkalder ansøgninger, fastsætter  

 afleveringsterminer og kontrollerer de udfyldte ansøgningsskemaer, inden de  

 sendes til Styrelsen for Statens Uddannelsesstøtte, jf. nærmere om disse  

 opgaver afsnit 6. Uddannelsesinstitutionen medvirker på tilsvarende måde i  

 forbindelse med ændring af tildelt uddannelsesstøtte, jf. nærmere afsnit 6.7.
 Der vil blive udsendt en vejledning om uddannelsesinstitutionernes opgaver  

 i forbindelse med indplaceringen i klippekortet af uddannelsessøgende i  

 videregående uddannelse.
3. Meddelelser til Styrelsen for Statens  

 Uddannelsesstøtte Uddannelsesinstitutionen skal straks underrette Styrelsen for Statens  

 Uddannelsesstøtte om forhold, der er af betydning for tildeling og  

 tilbagebetaling af støtte.
Uddannelsesinstitutionen skal således straks give  

 meddelelse herom, hvis støttemodtager ikke mere er studieaktiv (begrundet  

 udtalelse vedlægges), får lønnet praktik, som udelukker støtte, tager orlov,  

 afbryder uddannelsen, afslutter uddannelsen før det forventede tidspunkt,  

 overgår til selvstudium eller ikke længere opfylder mindstekravene med hensyn  

 til ugentligt timetal ved enkeltfagsundervisning.
Uddannelsesinstitutionen  

 skal endvidere straks underrette styrelsen, hvis støttemodtager bliver  

 hjemmeboende, opnår hel eller delvis fritagelse for betaling af  

 opholdsudgifter eller får anden offentlig ydelse, der udelukker  

 uddannelsesstøtte helt eller delvist.
Den indberettede orlovsperiode skal  

 være den faktiske orlovsperiode, selv om perioden ikke svarer til  

 støtteåret/støtteperioden.
 Uddannelsesinstitutionen skal samtidig give den uddannelsessøgende  

 meddelelse om denne indberetning og om, at støtten standses, og at for meget  

 udbetalt stipendium og studielån vil blive krævet tilbagebetalt.
Afbrydelser, herunder orlov, skal meddeles, også i tilfælde, hvor den, der  

 afbryder, ikke er aktuel støttemodtager.
Hvis en uddannelsessøgende afbryder  

 en uddannelse ved en uddannelsesinstitution for umiddelbart efter at  

 fortsætte på samme uddannelsesretning ved en anden uddannelsesinstitution,  

 sker støttetildelingen på grundlag af den ansøgning, der er indsendt gennem  

 den første uddannelsesinstitution.
I andre tilfælde skal der indsendes ny  

 ansøgning gennem den anden uddannelsesinstitution.
Der skal også indsendes ny  

 ansøgning, hvis en uddannelsessøgende skifter fra en uddannelse til en anden  

 ved samme uddannelsesinstitution.
 Forholdet meddeles på en formular, når en sådan er udarbejdet af styrelsen  

 til dette formål.
4. Stipendienævn Uddannelsesinstitutionen kan nedsætte et stipendienævn til at varetage  

 opgaverne.
Stipendienævnet skal bestå af repræsentanter for lærere og  

 uddannelsessøgende.
5. Sikkerhedsforanstaltninger 5.1. Tavshedspligt Uddannelsesinstitutionens medarbejdere og stipendienævnets medlemmer har  

 tavshedspligt med hensyn til oplysninger om ansøgeres og forældres private og  

 økonomiske forhold, som de får kendskab til gennem arbejdet med  

 ansøgningerne.
Tavshedspligten ophører ikke ved udtræden af dette arbejde,  

 eller fordi stillingen forlades.
5.2. Opbevaring af ansøgninger Udfyldte ansøgninger skal opbevares i aflåst rum eller skab, når der ikke  

 arbejdes med ansøgningerne.
Ansøgerlister skal opbevares på tilsvarende måde,  

 og uddannelsesinstitutionens eksemplar skal destrueres inden for et år efter  

 støtteårets udløb.
5.3. Opbevaring, udskillelse og tilintetgørelse af resultatmateriale  

 Resultatmateriale i form af støttelister, ændringsstøttelister og kopi af  

 afslagsbreve og ændringsstøttemeddelelser skal opbevares under sådanne  

 forhold, at det er utilgængeligt for uvedkommende.
Resultatmateriale, der  

 ikke indgår som en del af en konkret sag, skal destrueres, så snart  

 opbevaring ikke længere er nødvendig for at varetage de pålagte opgaver.  

 Støttelister og ændringsstøttelister skal destrueres inden for 3 år efter det  

 pågældende støtteårs udløb.
6. Uddannelsesinstitutionens medvirken i  

 ansøgningsproceduren 6.1. Klargøring af ansøgningsskemaer før udlevering til ansøgerne 6.1.1. I april måned sender Styrelsen for Statens Uddannelsesstøtte  

 ansøgningsskemaer og vejledningsmateriale til uddannelsesinstitutionen.
6.1.2. Uddannelsesinstitutionen skal udfylde felterne til institutions- og  

 retningskoder på skemaernes forside, inden de udleveres til ansøgerne.  

 Samtidig påføres institutionsnavn og uddannelsesretning.
Det er  

 hensigtsmæssigt at anvende stempel med institutionens adresse og  

 telefonnummer.
Uddannelsesinstitutionen skal også anføre institutions- og  

 retningskode på bagsiden af skemaet.
Om støtteperioden (spørgsmål 6 på  

 ansøgningsskemaet) se under 6.3.
6.2. Indkaldelse af ansøgninger Terminer og frist 6.2.1. Uddannelsesinstitutionen skal indkalde ansøgninger om  

 uddannelsesstøtte.
Dette bør ske ved tydeligt opslag på  

 uddannelsesinstitutionen med angivelse af, hvor og hvornår ansøgningerne skal  

 afleveres.
For uddannelsessøgende, der er under fortsat uddannelse ved  

 institutionen, skal der ske indkaldelse af ansøgninger en eller flere gange  

 inden sommerferien.
Ansøgninger for begynderårgange indkaldes så hurtigt  

 efter optagelsen som muligt, gerne før fremmøde på uddannelsesinstitutionen.  

 I øvrigt skal ansøgninger sendes til styrelsen mindst hver 8. dag.
6.2.2. Ansøgninger skal være uddannelsesinstitutionen i hænde senest den  

 1. maj i støtteåret.
Er den 1. maj en lørdag eller søndag, skal ansøgning  

 være institutionen i hænde senest den følgende hverdag.  

 Uddannelsesinstitutionen bør i god tid gøre de uddannelsessøgende opmærksom  

 på sidste frist for at ansøge.
Uddannelsessøgende, der afleverer ansøgning  

 efter fristens udløb, skal have oplysning om, at ansøgningen ikke bliver  

 sendt til Styrelsen for Statens Uddannelsesstøtte og ikke behandlet, og at  

 der kan klages over denne afgørelse til Styrelsen for Statens  

 Uddannelsesstøtte.
Ansøgninger, der er afleveret efter fristens udløb, kan  

 anses for rettidige, hvis forsinkelsen skyldes helt ekstraordinære forhold,  

 som ikke kan lastes ansøger f.eks. akut hospitalsindlæggelse umiddelbart før  

 fristens udløb.
Rettidigt afleverede ansøgninger skal videresendes til  

 Styrelsen for Statens Uddannelsesstøtte snarest, og så vidt muligt inden 1  

 uge.
6.3. Kontrol af de udfyldte ansøgninger Når ansøgningsskemaerne modtages fra de uddannelsessøgende, skal  

 uddannelsesinstitutionen efterse, at felterne på ansøgningsskemaerne er  

 korrekt udfyldt.
Kontrollen skal navnlig angå:
- Ansøgningens forside.
Hvis den uddannelsessøgende har oplyst en adresse  

 i udlandet, skal uddannelsesinstitutionen udfylde det hvide felt øverst til  

 venstre i den del af ansøgningens forside, der skal udfyldes af  

 uddannelsesinstitutionen.
Hvis det er adresse i de øvrige nordiske lande  

 (også Færøerne) skrives »2«.
Er det en adresse i det øvrige udland  

 skrives »1«.
 - Spørgsmål 3. Dansk indfødsret - udlændinge.
 Hvis en ansøger ikke er dansk statsborger og ikke tidligere har fået  

 statens uddannelsesstøtte, skal der sammen med støtteansøgningen indsendes  

 oplysningsskema for udlændinge, formular 4. Der skal skrives »1« i  

 feltet »Særbehandling« på bagsiden af skemaet.
Ansøgere, der af Justitsministeriet er overgivet til Dansk  

 Flygtningehjælp, skal ikke udfylde oplysningsskema for udlændinge.
Dansk  

 Flygtningehjælp eller socialforvaltningen skal på det almindelige  

 ansøgningsskema, spørgsmål 4, bekræfte, at ansøgeren er overgivet til  

 flygtningehjælpen.
Der skal skrives »1« i feltet  

 »Særbehandling« på bagsiden af skemaet.
 - Spørgsmål 5. Uddannelsens begyndelse og forventede afslutningstidspunkt  

 skal angives korrekt og realistisk.
- Spørgsmål 6. Støtteperiode.
Uddannelsesinstitutionen skal kontrollere,  

 at støtteperioden er korrekt angivet.
Støtteperioden skal ligge inden for  

 uddannelsens begyndelses- og afslutningstidspunkt.
 Helårsansøgere er ansøgere, der er fyldt 18 år før støtteårets begyndelse  

 den 1. august, og som forventes at være støtteberettigede hele støtteåret.  

 Uddannelsesinstitutionen skal sikre sig, at helårsansøgere har sat kryds i  

 ja-feltet ved spørgsmålet: Min støtteperiode er hele støtteåret (1/8-31/7).  

 Begyndes uddannelsen inden udgangen af september, regnes støtteperioden fra  

 1. august, og afsluttes uddannelsen i juni eller juli måned, regnes  

 støtteperioden til 31. juli.
 Angives støtteperioden således, at den omfatter hele støtteåret bortset  

 fra august og/eller juli måned, vil støtteperioden blive fastlagt således, at  

 den omfatter hele støtteåret, medmindre uddannelsesinstitutionen skriver  

 »2« i feltet Særbehandling på bagsiden af ansøgningsskemaet.
 Ikke helårsansøgere er ansøgere, der ikke er støtteberettigede hele året.  

 Uddannelsesinstitutionen skal sikre sig, at ikke-helårsansøgere har angivet  

 støtteperioden korrekt.
 For ansøgere, der fylder 18 år i løbet af støtteåret, er støtteperiodens  

 begyndelse, begyndelsen af SU-kvartalet, efter at de er fyldt 18 år.  

 SU-kvartalerne begynder 1. august, 1. november, 1. februar og 1. maj.
For ansøgere, hvis uddannelse begynder senere end september måned, er  

 støtteperiodens begyndelse den 1. i måneden for uddannelsens begyndelse.
For  

 ansøgere, hvis uddannelse slutter tidligere end juni måned, er  

 støtteperiodens slutning den sidste dag i den måned, hvor uddannelsen  

 afsluttes.
Hvis støtteberettigelsen ophører i løbet af støtteåret, f.eks. på  

 grund af støttetidsreglerne, anføres den sidste måned, hvor ansøgeren er  

 støtteberettiget, som støtteperiodens ophørsmåned.
 Hvis der i støtteåret indgår perioder med lønnet praktik på 3 måneder  

 eller derover, skal uddannelsesinstitutionen anføre støtteperioden, inden  

 ansøgningsskemaet udleveres til den uddannelsessøgende.
- Spørgsmål 15. Dobbeltklip.
Har den uddannelsessøgende angivet en måned,  

 fra hvilken der ønskes udbetalt dobbeltklip, skal uddannelsesinstitutionen  

 undersøge, om den uddannelsessøgende kan afslutte uddannelsen inden for 12  

 måneder fra dette tidspunkt.
Er det tilfældet, skal uddannelsesinstitutionen  

 på bagsiden af skemaet sætte kryds ved spørgsmålet:  

 »Uddannelsesinstitutionen erklærer, at den uddannelsessøgende kan  

 afslutte uddannelsen inden for 12 måneder fra det tidspunkt, der er angivet i  

 spørgsmål 15«.
Ansøgningen skal samtidig forsynes med  

 uddannelsesinstitutionens stempel og underskrift.
 - Spørgsmål 16, 17 og 18. Besvarelse af disse spørgsmål danner grundlag  

 for indplaceringen i klippekortsystemet af uddannelsessøgende, der har  

 begyndt en videregående uddannelse før 1. august 1989. Der vil, som det  

 fremgår af punkt 2, blive udsendt en vejledning om  

 uddannelsesinstitutionernes opgaver i forbindelse med indplaceringen.
- Spørgsmål 16. Uddannelsesinstitutionen skal kontrollere, at  

 uddannelsessøgende, der har begyndt den første videregående uddannelse før  

 15. marts 1988, besvarer dette spørgsmål.
Spørgsmålet må kun besvares af  

 denne gruppe af uddannelsessøgende.
Uddannelsesinstitutionen skal på baggrund  

 af den uddannelsessøgendes oplysninger udfylde feltet  

 »Indskrivningsperiode i alt antal måneder«.
Feltet angiver det  

 antal måneder, den uddannelsessøgende har været indskrevet ved videregående  

 uddannelser med fradrag af perioder, hvor støtte har været udelukket på grund  

 af orlov, lønnet praktik i tidligere uddannelser eller inaktivitet.
Perioder  

 med lønnet praktik i den igangværende uddannelse skal medregnes i  

 indskrivningsperioden.
Uddannelsesinstitutionen skal endvidere udfylde feltet  

 »Dispensationer i alt antal måneder«.
Feltet skal udfyldes med det  

 antal dispensationsmåneder, som der efter uddannelsesinstitutionens  

 opfattelse bør ses bort fra ved opgørelsen af støttetiden.
Retningslinierne  

 herfor vil fremgå af vejledningen om indplacering i klippekortsystemet.
Mener  

 uddannelsesinstitutionen ikke, at der bør dispenseres, eller ansøgningen om  

 dispensation fra støttetidsreglerne ikke skal imødekommes fuldt ud, skal  

 feltet »Særbehandling« på bagsiden af ansøgningsskemaet udfyldes  

 med »1«.
Individuel sædvanlig studietid.
Dette felt skal kun udfyldes i de helt  

 specielle tilfælde, hvor den sædvanlige studietid afviger fra den, der  

 normalt gælder for uddannelsen.
 - Spørgsmål 17. Uddannelsesinstitutionen skal kontrollere, at spørgsmålet  

 besvares af uddannelsessøgende, der har begyndt den første videregående  

 uddannelse i perioden 15. marts 1988 - 31. juli 1989. Spørgsmålet må ikke  

 besvares af andre uddannelsessøgende.
 - Spørgsmål 18. Uddannelsesinstitutionen skal kontrollere, at spørgsmålet  

 kun besvares af uddannelsessøgende, der har begyndt en videregående  

 uddannelse efter 15. marts 1988.
Uddannelsesinstitutionen skal udfylde felterne »Dispensationer i alt.  

 Antal måneder, og antal måneder til ikke bestået prøve under igangværende  

 uddannelse og under tidligere uddannelser«.
Oplysningerne skal gives  

 både for tiden før 1. august 1989 og for tiden efter 1. august 1989. Felterne  

 skal udfyldes på grundlag af de oplysninger, den uddannelsessøgende har givet  

 i ansøgningsskemaet.
Imødekommes den uddannelsessøgendes ansøgning om  

 dispensation ikke eller ikke fuldt ud, skal uddannelsesinstitutionen på  

 bagsiden af skemaet skrive »1« i feltet »Særbehandling«.
Individuel normeret studietid.
Dette felt skal kun udfyldes i de helt  

 specielle tilfælde, hvor den normerede studietid afviger fra den, der normalt  

 gælder for uddannelsen.
 - Spørgsmål 19. Uddannelsesinstitutionen skal kontrollere, at  

 uddannelsessøgende, der søger statsgaranteret lån, samtidig har besvaret  

 spørgsmål 1-6, 13 og 16. Uddannelsesinstitutionen skal især være opmærksom  

 på, at kun uddannelsessøgende, der har overskredet den tid, hvor de kan få  

 stipendium og studielån, kan søge statsgaranteret lån.
- Spørgsmål 20-23. Forældreoplysninger.
Uddannelsesinstitutionen skal  

 kontrollere, at uddannelsessøgende, der i hele støtteperioden eller en del af  

 denne skal have tildelt støtte på grundlag af deres forældres indtægt, giver  

 oplysninger om deres forældre.
Uddannelsessøgende, der i en del af  

 støtteperioden er afhængige af forældreindkomsten, skal altid give  

 oplysninger om deres forældre.
Uddannelsessøgende er afhængige af forældrenes  

 indkomst indtil udgangen af SU-kvartalet, hvor de fylder 19 år.  

 SU-kvartalerne begynder 1. august, 1. november, 1. februar og 1. maj.
Hvis en ansøger ønsker den aktuelle forældreindkomst lagt til grund, skal  

 dette angives i punkt 24. Det kan kun ske, hvis forældrenes indkomst på grund  

 af længerevarende arbejdsløshed efter afskedigelse, langvarig sygdom,  

 konkurs, betalingsstandsning eller overgang til pension er faldet væsentligt.  

 Den uddannelsessøgende skal vedlægge dokumenterede oplysninger om forældrenes  

 aktuelle månedlige indkomster.
Ansøgningen skal også indeholde forældrenes  

 erklæring om, hvorvidt indkomsten kan forventes at svare til deres  

 gennemsnitlige månedlige indkomster i hele ansøgerens støtteperiode.
Normalt skal ansøgeren sørge for, at forældrene skriver under på side 3 på  

 ansøgningsskemaet.
I undtagelsestilfælde vil styrelsen dog behandle  

 ansøgninger, selv om forældrene ikke har skrevet under.
Det drejer sig om  

 tilfælde, hvor ansøger over for uddannelsesinstitutionen har sandsynliggjort,  

 at forældrenes underskrift ikke kan opnås.
Sådanne ansøgninger skal i punkt  

 24 tydeligt mærkes med forældreunderskrift kan ikke opnås'. Feltet  

 »Særbehandling« på skemaets bagside udfyldes med »1«.
- Underskrift.
Uddannelsesinstitutionen skal kontrollere, at ansøgeren har  

 skrevet under på side 4 på ansøgningsskemaet.
- Udfyldes af uddannelsesinstitutionen.
På bagsiden af ansøgningen skal  

 uddannelsesinstitutionen besvare følgende spørgsmål:
- Institutionskode - Retningskode - Lønnet praktik skal kun udfyldes efter aftale mellem styrelsen og  

 uddannelsesinstitutionen ved uddannelser, der normalt er ulønnede, men for  

 visse holds vedkommende afbrydes af lønnede praktikperioder på 3 måneder  

 eller mere inden for et støtteår - Fradrag for kost og logi.
Udfyldes for visse uddannelsessøgende (f.eks.  

 elever på sygeplejeskolerne, søfartsskolerne og efg-elever på skolehjem), der  

 i henhold til særlige regler kan opnå hel eller delvis fritagelse for  

 betaling af opholdsudgifter - Undervisningsafgift Uddannelsesinstitutionen skal angive den enkelte ansøgers faktiske årlige  

 undervisningsafgift ifølge den afgiftssats, der er gældende ved støtteårets  

 begyndelse.
 Hvis ansøgeren fra anden offentlig side modtager hel- eller delvis  

 friplads, angives nettoafgiften.
 -  Særbehandling.  Se hvilke koder, der kan anvendes i dette felt i  

 bilaget til cirkulæret.
Hvis uddannelsesinstitutionen mener, at ansøgningen giver anledning til  

 særlig behandling i styrelsen, skal der i feltet »Særbehandling«  

 skrives »1«.
Det skal uddannelsesinstitutionen bl.a. gøre i  

 følgende tilfælde:
 Hvis ansøgeren ikke har dansk indfødsret og ikke tidligere har fået  

 støtte.
 Hvis ansøgeren får anden offentlig støtte, bortset fra de tilfælde, hvor  

 det drejer sig om støtte efter § 42, stk. 1, i bistandsloven.
 Hvis ansøgeren i spørgsmål 16 eller 18 har søgt dispensationer, som  

 uddannelsesinstitutionen ikke mener bør imødekommes.
 Hvis uddannelsesinstitutionen mener, at der er andre problemer i  

 forbindelse med indplaceringen.
 Hvis der søges statsgaranteret lån.
 Hvis der er sat kryds i feltet »En af mine forældre er afgået ved  

 døden efter den 1/1 1988«.
 Hvis forældrene havde indkomst på Færøerne, i Grønland eller i udlandet,  

 eller hvis der søges om, at den aktuelle forældreindkomst lægges til grund  

 ved støtteberegningen.
 Hvis forældrenes underskrift ikke kan opnås.
 Hvis den uddannelsessøgende i punkt 24 på ansøgningsskemaet har angivet,  

 at der er særlige forhold, der skal tages i betragtning ved  

 støttetildelingen.
 Ønsker uddannelsesinstitutionen at markere, at støtteperioden ikke skal  

 omfatte august eller juli måned og skal sagen samtidig til særbehandling,  

 skal uddannelsesinstitutionen skrive »3« i feltet  

 »Særbehandling«.
6.4. Sortering og registrering af udfyldte ansøgninger Det materiale (vejledning m.v.), der følger med ansøgningsskemaet, skal  

 afrives, inden ansøgningsskemaet sendes til styrelsen.
 Inden skemaerne indsendes, skal de lægges i personnummerorden, dvs. i  

 talrækkeorden, således at hvert personnummer betragtes som et ticifret tal.
Ansøgningerne skal indsendes med en følgeskrivelse (formular 1). For hver  

 følgeskrivelse skal uddannelsesinstitutionen udfylde ansøgerliste (formular  

 3), hvorpå ansøgerne opføres i personnummerorden.
Der må højst indsendes 100  

 ansøgninger med een følgeskrivelse.
 De ansøgninger, hvor feltet »Særbehandling« er udfyldt,  

 indsendes med en særlig følgeskrivelse.
 Der må ikke med den samme følgeskrivelse indsendes både ansøgninger om  

 støtte til ungdomsuddannelser og ansøgninger om støtte til videregående  

 uddannelser.
 Hvis der ved indsendelse skal anvendes flere ansøgerlister, skal disse  

 forsynes med sideangivelse og hæftes sammen (højst 4).
 På følgeskrivelserne (formular 1) skal anføres institutionsnavn -  

 eventuelt ved stempel - og antallet af ansøgninger, der indsendes.
 2 ansøgningsskemaer (formular 2) fra samme person må aldrig indsendes  

 samtidig.
6.5. Resultatmateriale fra styrelsen Resultatmaterialet i form af støttemeddelelse og eventuelt lånebevis eller  

 statsgarantierklæring eller afslagsbrev bliver sendt direkte til ansøgeren.  

 Støttelister og kopi af afslagsbreve bliver samtidig sendt til  

 uddannelsesinstitutionen.
I en del tilfælde vil støttelisterne omfatte færre ansøgere, end der var  

 anført på de indsendte ansøgerlister.
Ansøgninger kan være længere tid under  

 behandling på grund af særlige forhold ved ansøgningen eller fejl i det  

 indsendte materiale.
 Hvis der på støttelisten forekommer navne på ansøgere, der ikke længere  

 opfylder de studiemæssige betingelser for at modtage uddannelsesstøtte, skal  

 uddannelsesinstitutionen straks give styrelsen besked herom, se under punkt  

 3.
6.6. Støtteberegning og udbetaling Fra 1. august 1989 gennemføres der nye regler om uddannelsesstøtte, alle  

 uddannelsessøgende i videregående uddannelser skal på dette tidspunkt  

 indplaceres i klippekortet, og der skal ske overgang til nyt edb-system.
Det  

 vil kunne betyde, at støttetildelingen i sommeren 1989 vil kunne tage lidt  

 længere tid end i andre år.
Det er derfor af afgørende betydning, at  

 ansøgninger om støtte indsendes så tidligt som muligt.
 Første stipendieudbetaling i støtteåret finder normalt sted i løbet af  

 første uge i august måned.
 Første udbetaling af studielån vil normalt finde sted 2 uger efter, at det  

 underskrevne lånebevis er modtaget retur i styrelsen.
 Ansøgninger, der er modtaget i styrelsen inden udgangen af juni måned, kan  

 normalt forventes at føre til stipendieudbetaling i løbet af første uge i  

 august måned.
Det tager normalt styrelsen ca. 3 uger at behandle en korrekt udfyldt  

 ansøgning, der ikke kræver særlig sagsbehandling.
Der kan dog i  

 spidsbelastningsperioder blive tale om længere ekspeditionstider.
 Styrelsen vil udsende en oversigt over, hvornår støtteudbetaling finder  

 sted.
 Uddannelsesinstitutionen skal gøre de uddannelsessøgende bekendt med disse  

 udbetalingsterminer og ekspeditionstider, herunder oplyse, at  

 ekspeditionstiden gælder fra modtagelsen i styrelsen.
6.7. Ændring i tildelt støtte Sker der i løbet af støtteperioden væsentlige ændringer i det oprindelige  

 beregningsgrundlag, kan der indsendes ændringsansøgning gennem  

 uddannelsesinstitutionen på en af de særlige formularer (nr. 5 og 6), der vil  

 blive udsendt umiddelbart forud for støtteåret.
 Ændringsskema må kun indsendes, når ansøgeren allerede er i besiddelse af  

 en støttemeddelelse om resultatet af den oprindeligt indsendte ansøgning  

 (formular 2).
 Alle anmodninger om ændringer af tildelt støtte skal indsendes på formular  

 5 eller 6. Uddannelsesinstitutionen modtager meddelelse om resultatet af  

 ændringsberegningen.
6.7.1. Ændringsansøgninger skal være uddannelsesinstitutionen i hænde  

 senest den 1. maj i støtteåret.
Er den 1. maj en lørdag eller søndag, skal  

 ansøgningen være institutionen i hænde senest den følgende hverdag.
Uddannelsesinstitutionen bør i god tid gøre de uddannelsessøgende  

 opmærksom på sidste frist for at ansøge.
Uddannelsessøgende, der afleverer  

 ansøgning efter fristens udløb, skal have oplysning om, at ansøgningen ikke  

 bliver sendt til Styrelsen for Statens Uddannelsesstøtte og ikke behandlet,  

 og at der kan klages over denne afgørelse til Styrelsen for Statens  

 Uddannelsesstøtte.
Ansøgninger, der er afleveret efter fristens udløb, kan  

 anses for rettidige, hvis forsinkelsen skyldes helt ekstraordinære forhold,  

 som ikke kan lastes ansøger, f.eks. akut hospitalsindlæggelse umiddelbart før  

 ansøgningsfristens udløb.
Rettidigt afleverede ansøgninger skal videresendes  

 til styrelsen snarest og så vidt muligt inden 1 uge.
7. Ikrafttræden Cirkulæret træder i kraft den 1. maj 1989 og finder anvendelse på  

 ansøgninger fra og med støtteåret 1989/90.
 Styrelsen for Statens Uddannelsesstøtte,  

 den 17. marts 1989.
 P.S.V.
BIRTE PINSTRUP Bilag.
Oversigt over de koder, uddannelsesinstitutionen kan anvende i feltet  

 »Særbehandling« 1: Angiver, at ansøgningen skal have en særlig behandling i styrelsen.
 2: Angiver, at der ikke skal tildeles støtte i august og/eller juli måned.
 3: Angiver, at ansøgningen skal have en særlig behandling i styrelsen og  

 at der ikke skal tildeles støtte i august eller juli måned.
