 I medfør af lov nr. 151 af 24. april 1975 om erhvervsregistret fastsættes  

 herved følgende:
 § 1.  Administrationen af erhvervsregistret er henlagt  

 til Danmarks Statistik.
 § 2.  Erhvervsregistret optager oplysning om  

 registerenhedernes navn, adresse, telefonnummer, kommune, eventuelle  

 personligt ansvarlige indehaveres navn og CPR-nummer, juridisk  

 organisationsform, art herunder branche, samt de numre hvorunder enhederne er  

 optaget i toldvæsenets virksomhedsregister, statsskattedirektoratets register  

 over indeholdelsespligtige og aktieselskabs-registeret.
 Stk. 2.  Erhvervsregistret optager herudover oplysning  

 om de enkelte registerenheders samlede beskæftigelse, samt oplysning om  

 aktie- og anpartsselskabers aktie- og indskudskapital.
Stk. 3.  Erhvervsregistret gennemfører en entydig  

 nummerering af registerenhederne.
Indtil erhvervsregisternummeret er indført,  

 anvender registret de numre, hvorunder enhederne er registreret i  

 toldvæsenets og statsskattedirektoratets registre.
§ 3.  Erhvervsregistret modtager oplysninger om  

 registerenhederne, jfr. erhvervsregisterlovens § 2, stk. 1 og 2 samt § 5, fra  

 offentlige myndigheders registre.
Endvidere modtages oplysninger fra  

 virksomhederne, jfr. erhvervsregisterlovens § 8. Reglerne herfor fremgår af  

 registerforskrifterne.
§ 4.  Erhvervsregistret kan til offentlige myndigheder  

 og institutioner meddele oplysninger om registrerede enheders  

 registreringsnummer samt de i § 2, stk. 1 nævnte oplysninger.
For aktie- og  

 anpartsselskaber kan endvidere meddeles oplysninger om aktie- og  

 indskudskapital, jfr. § 2, stk. 2.
Stk. 2.  Erhvervsregistret kan til offentlige  

 myndigheder og institutioner meddele oplysninger om hver enkelt  

 registerenheds størrelsesforhold i form af en angivelse af enhedens placering  

 inden for en størrelsesgruppering efter samlet beskæftigelse.
Den modtagende  

 myndighed må ikke uden forudgående aftale med erhvervsregistret videregive  

 oplysninger modtaget fra erhvervsregistret om registerenhedernes  

 størrelsesforhold til andre offentlige myndigheder og institutioner.  

 Videregivelse af sådanne oplysninger til private kan kun ske, såfremt det er  

 påkrævet i medfør af lov om offentlighed i forvaltningen.
§ 5.  Enhver kan fra erhvervsregistret få oplysning om  

 registrerede enheders registreringsnummer, navn, adresse, kommune, juridisk  

 organisationsform og art, herunder branche.
For aktieselskaber og  

 anpartsselskaber kan endvidere meddeles oplysninger om aktie- og  

 indskudskapital samt det nummer, hvorunder selskabet er optaget i  

 aktieselskabs-registret.
§ 6.  Erhvervsregistret kan meddele oplysninger om  

 enkelte enheder, om grupper af enheder og om samtlige enheder optaget i  

 registret.
Udtagelsen af grupper af enheder skal foretages således, at der  

 herved kun videregives oplysninger, der kan meddeles de pågældende brugere i  

 medfør af § 4 og § 5.
 Stk. 2.  Udtræk af registret kan leveres eksempelvis på  

 lister, kort, etiketter og magnetbånd.
 § 7.  For oplysninger videregivet fra  

 erhvervsregistret til private eller offentlige myndigheder og institutioner  

 fastsætter Danmarks Statistik i hvert enkelt tilfælde et vederlag til dækning  

 af udgifterne ved løsningen af de pågældende opgaver, således at denne  

 virksomhed økonomisk hviler i sig selv.
 Stk. 2.  Erhvervsregistret kan bestemme, at  

 forespørgsler i henhold til § 4, § 5 og § 6 skal stilles i skriftlig form.
§ 8.  Denne bekendtgørelse træder i kraft ved  

 offentliggørelsen i Lovtidende.
Samtidig ophæves økonomiministeriets  

 bekendtgørelse nr. 580 af 25. november 1975 om erhvervsregistret.
 Stk. 2.  Denne bekendtgørelse gælder ikke for Færøerne  

 og Grønland.
