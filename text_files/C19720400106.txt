GODKENDELSESBETINGELSER Gældende forskrifter DIF's forskrifter vedrørende afløb fra ejendomme, udgave A, 1961.
 DIF's forskrifter vedrørende vandinstallationer, 1962.
 Bygningsreglementet - 1972.
Funktion og udførelse Nærværende betingelser omfatter brusekabiner, hvis hovedformål er  

 anvendelse i forbindelse med kropsvask ved hjælp af vand tilført fra  

 brugsvandssystem og afledt til et afløbssystem.
 Brusekabiner skal være udformet således, at spildevandet kan afledes uden,  

 at det medfører gener ved ventetid, oversvømmelse, lugt eller støj.
Brusekabinen skal være udformet således, at en høj selvrensningsevne  

 opnås.
Brusekabinen må ikke indeholde skjulte hulrum og lignende, hvor der  

 kan henstå opsprøjtet spildevand, der ikke fornys, når brusekabinen er i  

 brug.
Eventuel rensning og rengøring skal kunne udføres gennem let  

 demonterbare anordninger.
 Brusekabinens vandtilførsel skal være udformet således, at der ikke opstår  

 gener i form af oversvømmelse, tilbagesugning til brugsvandssystemet, støj  

 eller utilstrækkelig vandstrøm.
Brusekabiner skal godkendes i installationsfærdig tilstand.
Slager og  

 koblinger, der er nødvendige for at gøre brusekabinen funktionsfærdig,  

 godkendes og prøves sammen med brusekabinen.
Godkendelse gives dog normalt  

 kun, når de i brusekabinen indgående komponenter (vandlåse, bundventiler,  

 rør, aftapningsventiler, slanger m.v.) tillige er godkendt efter de for  

 komponenterne gældende godkendelses- og prøvningsbetingelser.
 Brusekabiner skal være konstruerede og udført med en sådan bestandighed  

 over for normalt forekommende påvirkninger af mekanisk, kemisk og termisk  

 art, at en tilfredsstillende funktion og hygiejne kan påregnes i et rimeligt  

 udskiftningsinterval.
Prøvning Brusekabiner afprøves i henhold til nedenstående prøvningsbetingelser på  

 en af boligministeriets Va-godkendelsesudvalg anerkendt prøvningsinstitution.  

 Den udarbejdede prøveattest eller prøverapport må ved ansøgningen om  

 godkendelse normalt højst være 1 år gammel.
Prøvningsresulatet indgår i en  

 samlet vurdering af brusekabinens egnethed til godkendelse.
Mærkning Brusekabinen skal på et let synligt sted være forsynet med et  

 uforgængeligt fabrikantmærke, der muliggør identifikation.
Med godkendelsen  

 får ansøgeren tilladelse til at forsyne brusekabinen med  

 godkendelsesudvalgets mærke.
Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvning erlægges særskilt til den  

 pågældende prøvningsinstitution.
PRØVNINGSBETINGELSER FOR BRUSEKABINER Alment Prøvningerne udføres på et antal af 4 brusekabiner, der udtages efter  

 nærmere aftale.
Det ene af prøveemnerne anvendes eventuelt til nedenstående  

 prøvning af materiale (pkt. 2), medens øvrige prøvninger udføres på de 3  

 andre prøveemner.
Sammen med prøveemnerne fremsendes til  

 prøvningsinstitutionen oplysninger i form af tegninger, konstruktions- og  

 materialebeskrivelse, montagevejledning, brugsvejledning m.v.
Brusekabinen skal ved fremsendelse til prøvning være komplet færdig til  

 brug.
Alle nødvendige slanger, armaturer m.v. skal derfor medfølge.
Udførelse 1. Prøveemnernes overensstemmelse med beskrivelse,  

 tegninger og eventuelle standards kontrolleres.
2. Materiale For tiden ingen prøve.
 Fabrikanten skal give oplysning om de anvendte materialers kemiske,  

 fysiske og biologiske stabilitet.
3. Temperaturbestandighed Prøveemnet monteres i den på fig. 1, bilag A, viste prøveopstilling og  

 underkastes følgende prøve på den eller de dele, der er beregnet for  

 opsamling og afledning af spildevand.
Spildevandet afledes under prøven  

 gennem brusekabinens afløb svarende til fabrikantens montagevejledning.
 1 30 l +/- 3 l varmt vand (93 grader C +/- 2 grader C) i løbet af 60 sec.
 2 Pause i 60 sec.
 3 30 l +/- 3 l koldt vand (10 grader C +/- 5 grader C) i løbet af 60 sec.
 4 Pause i 60 sec.
 1, 2, 3 og 4 udføres 1500 gange.
 Efter prøven må brusekabinen og de dertil hørende dele ikke udvise tegn på  

 skade.
 Ovenstående udføres inden den under 4 angivne prøve for styrke og inden de  

 under 5 angivne prøver for tæthed.
 Prøven udføres kun på brusekabiner, hvis materialesammensætning og/eller  

 komponentsammensætning ikke tidligere er prøvet.
4. Styrke Prøveemnet monteres efter fabrikantens anvisning og/eller sædvanlig  

 praksis.
Den påvirkes herefter på en række vilkårligt valgte steder med en  

 enkeltkraft på 60 kp (600 N). Kraften overføres til prøveemnet gennem et  

 stempel med en diameter på 25 mm og en plan endeflade beklædt med gummi i en  

 tykkelse på 3 mm og en hårdhed på 55 +/- 5 shore Durometer A-enheder.
Ved prøven må der ikke opstå blivende ændringer i brusekabinen og de  

 dertil hørende dele.
Den del af brusekabinen, der betrædes ved brug, må ikke  

 udvise større nedbøjning end 3 mm, når den påvirkes med ovennævnte kraft.
 Foranstående udføres inden de under 5 angivne prøver for tæthed.
5. Tæthed 5a Spildevandssiden Brusekabinen prøves for tæthed efter nedenstående procedure:
1 Brusekabinens indløb lukkes tæt.
Alle demonterbare dele efterspændes  

 svarende til sædvanlig praksis ved montage.
2 Gennem udløbets fjerneste ende underkastes brusekabinen med tilhørende  

 enkeltdele et vandtryk på 0,4 kp/kvadratcentimeter (40 kN/kvadratmeter) i 60  

 sec.
Brusekabiner med pumper prøves tilsvarende med et vandtryk lig med  

 pumpens max. tryk + 0,4 kp/kvadratcentimeter.
 3 Brusekabinen og de dertil hørende enkeltdele undersøges for lækager og  

 deformationer.
 4 brusekabinen frakobles det påførte vandtryk.
5 Renseanordninger demonteres.
Brusekabiner, der kan adskilles i flere  

 enkeltdele for rensning eller flytning, demonteres fuldstændigt svarende til  

 fabrikantens brugsvejledning.
6 Renseanordninger monteres igen.
Adskilte brusekabiner samles.
 7 Punkterne 1, 2 og 3 gentages.
 Derefter gennemføres følgende prøvninger:
 1 Brusekabinens udløb lukkes tæt.
 2 Brusekabinens kar fyldes til randen med 93 grader C (+/- 2 grader C)  

 varmt vand og henstår i 10 min. ved stuetemperatur (20 grader C +/- 5 grader  

 C).
 3 Karret undersøges for lækager og deformationer.
 Under ovenstående prøvninger må ikke forekomme lækager eller  

 deformationer.
5b Brugsvandssiden Brusekabiner med fast monteret godkendt aftabningsarmatur prøves ikke,  

 såfremt tilslutning til brugsvandsnettet sker med permanente rørforbindelser.
 Brusekabiner, der forbindes med brugsvandsnettet via slanger til et  

 kabinen uvedkommende aftaningsarmatur, prøves efter nedenstående:
 1 Slangens ene ende monteres på kabinen svarende til fabrikantens  

 anvisning.
 2 Slangens anden ende monteres på et vandforsyningssystem med varmt vand  

 (80 grader C) og et tryk (under vandstrømning) på 5 kp/kvadratcentimeter (500  

 kN/kvadratmeter).
 3 Gennem slangen tilføres vand til brusekabinen i 60 sekunder.
 4 Eventuel vandafspærringsventil i brusekabinen lukkes i 60 sekunder.  

 Lukningen skal ske svarende til normal betjening.
 5 Vandforsyningen ved forskningsnettets aftapningsarmatur afbrydes  

 derefter i 60 sekunder.
 6 Slangen demonteres svarende til fabrikantens brugsvejledning.
7 Punkterne 1, 2, 3, 4 og 5 gentages 5 gange.
Under prøvningerne må ikke  

 forekomme lækager eller blivende deformationer på nogen del af brusekabinen  

 med tilhørende slanger, koblinger m.v.
6 Kapacitet 6a Brugsvandssiden Brusekabiner med fast monteret godkendt aftapningsarmatur prøves ikke,  

 såfremt tilslutning til brugsvandsnettet sker med permanente rørforbindelser.
 Brusekabiner, der forbindes med brugsvandsnettet via slanger til et  

 kabinen uvedkommende aftabningsarmatur, prøves efter nedenstående:
Brusekabinens vandtilslutning forbindes med et vandforsyningssystem i  

 overensstemmelse med fabrikantens montagevejledning.
I vandforsyningssystemet  

 opretholdes et tryk på 0,5 kp/kvadratcentimeter (50 kN/kvadratmeter), når  

 brusekabinens bruseanordning er i funktion.
 Vandstrømmen q (l/s) gennem bruseanordningen måles. q skal ligge inden for  

 følgende grænser: q max. q min.
Vandstrøm 0,6 l/s 0,15 l/s 6b Spildevandssiden Brusekabinens afløb forbindes til afløbssystemet efter fabrikantens  

 brugsvejledning.
Eventuel pumpe startes.
 Brusekabinens bundkar tilføres en vandstrøm, der indreguleres således, at  

 vandspejlet i bundkarret konstant har højden 50 mm under karrets laveste  

 kant.
 Vandstrømmen skal holdes konstant i 10 min.
 Den således indregulerede vandstrøm skal ligge inden for de i nedenstående  

 tabel angivne værdier:
7 Oversvømmelse (sikkerhed mod oversvømmelse) 7a Alle brusekabiner Brusekabinen må ikke være forsynet med prop eller anden form for lukke,  

 hvormed bundkarrets udløb kan blokeres.
7b Brusekabiner med pumpe Brusekabinen forbindes med brugsvandssystem og afløbssystem i  

 overensstemmelse med fabrikantens anvisning.
 1 Det undersøges, om vandaftapning kun kan finde sted, når afløbspumpen er  

 i funktion.
 2 Det undersøges, om brusekabinen ikke kan få tilført mere vand, end  

 bundkarret kan rumme uden at løbe over.
 Mindst eet af disse krav skal kunne opfyldes.
8 Sikring mod forurening af brugsvandsnettet Brusekabinen og dens vandforsyning skal være således indrettet, at  

 forurening af brugsvandet ikke kan forekomme.
 Brusekabinen og dens vandforsyning skal være indrettet således, at  

 overstrømning fra varmtvandsnettet til koldtvandsnettet og omvendt ikke kan  

 finde sted.
 Vedrørende ovennævnte forhold henvises til DIF's forskrifter vedrørende  

 vandinstallationer.
