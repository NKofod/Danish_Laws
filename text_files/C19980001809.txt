CIRKULÆRE OM BARSELSFONDEN (Til samtlige ministerier) 1. Ansatte i staten mv. har som altovervejende  

 hovedregel ret til fuld løn under barsels- og adoptionsorlov.
De  

 hermed forbundne udgifter vil fortrinsvis relatere sig til kvindelige ansatte  

 på grund af disses gennemsnitligt større barselsfravær,  

 som i praksis kan udgøre en barriere for ansættelse af  

 kvinder.
 Under hensyn til dette ligestillingsaspekt blev det i  

 tilknytning til overenskomstforhandlingerne i foråret 1995 besluttet at  

 søge bevillingsmæssig tilslutning til at etablere en  

 refusionsordning for merudgifter i forbindelse med vikardækning under  

 barsels- og adoptionsorlov.
 2. I Finansloven for 1998 er det forudsat, jf. §  

 07.19.03. Barselsfonden, at institutionerne kan få refunderet  

  merudgifter ved vikaransættelser under barsels- og adoptionsorlov.
Ordningen forventes videreført i 1999, men  

 udbetalinger for dette år forudsætter, at der bevilges midler  

 hertil.
Finansministeriet, Økonomistyrelsen vil udsende meddelelse  

 herom.
 3. Refusionsordningen i 1998 omfatter ansatte  

 uanset ansættelsesform ved institutioner, som aflønnes af en  

 lønbevilling opført på en underkonto i  

 finanslovsanmærkningerne, hvor der tillige er opført et  

 personaleoplysningsskema samt de taxameterstyrede områder under  

 Undervisningsministeriet og arbejdsmarkedsuddannelser i henhold til lov om  

 arbejdsmarkedsuddannelser.
 Ansatte, der aflønnes over de særlige  

 underkonti for indtægtsdækket virksomhed, tilskudsfinansieret  

 forskningsvirksomhed eller andre tilskudsfinansierede aktiviteter er omfattet  

 af ordningen, for så vidt angår de vikarudgifter, som  

 vedrører lønninger for januar 1998 eller senere.
 Hvor der i øvrigt er fastsat særlige  

 bestemmelser for lønbevillingers anvendelse, f.eks. i tilfælde  

 hvor staten kun afholder en del af lønudgifterne, eller disse  

 modsvares af refusion el. lign., kan der kun søges midler fra  

 barselsfonden i det omfang, de ikke-statslige andele af lønudgifterne  

 ikke formindskes.
4. Institutioner mv., der under en medarbejders  

 barsels- eller adoptionsorlov, herunder forlænget orlov ved brug af  

 omsorgsdage samt faderorlov i tilknytning til barnets fødsel/hjemkomst  

 ansætter en vikar i den pågældende stilling, kan fra fonden  

 få refunderet et beløb, der skal bruges til dækning af  

 vikarens løn.
Refusionsbeløbet udgør forskellen mellem  

 vikarens løn og  dagpengerefusionen fra den orlovshavendes  

 bopælskommune.
 Som refusionsberettiget løn betragtes i denne  

 sammenhæng den normale faste løn inkl. fast påregnelige  

 tillæg, feriegodtgørelse, ATP, AER, arbejdsgivers  

 arbejdsmarkedsbidrag og eventuelle pensionsbidrag men ikke mer- og  

 overarbejdsbetaling, tilfældigt forekommende ulempetillæg mv.
 Refusion kan først søges i fonden, når  

 barsels- eller adoptionsorloven er afsluttet, og samtlige kommunale  

 dagpengerefusioner er modtaget.
 Hvis der til vikaransættelsen er knyttet  

 løntilskud efter andre regler, indgår alene institutionens  

 nettoudgift i grundlaget for refusionsberegningen.
 Der kan ikke søges refusion i fonden for  

 vikarudgifter i forbindelse med den udvidelse af fædres ret til  

 fravær uden løn med indtil 2 uger efter den 24. uge efter  

 barnets fødsel/modtagelse, der træder i kraft 1. april 1998, jf.  

 Socialministeriets lov nr. 1111 af 29/12-1997, da institutionerne ikke  

 får merudgifter herved.
5. Refusion fra barselsfonden vil også kunne  

 ydes i de tilfælde, hvor den, der vikarierer for den orlovshavende  

 medarbejder, indgår i et i forvejen i institutionen etableret  

 "fast" vikarkorps.
Hvis den stilling, der bliver ledig i  

 forbindelse med barselsorlov, besættes ved intern funktion, kan der  

 tilsvarende ydes refusion for lønnen til den vikar, der ansættes  

 i den stilling, som herved bliver ledig p.g.a. funktionen.
 6. Hvis den medarbejder, der har barsels- og  

 adoptionsorlov, er ansat tidsbegrænset til at gennemføre et  

 særligt projekt og aflønnet af specielle hertil knyttede midler,  

 kan der - hvis opgaven ikke kan videreføres af en vikar - i stedet  

 ydes refusion fra fonden i forbindelse med en eventuel forlængelse af  

 ansættelsen.
 7. Anmodning om udbetaling fra fonden sendes samlet  

 for en institution til:
Økonomistyrelsen  

 Forhandlingskontoret  

 Borgergade 18  

 Postboks 2193  

 1017  København K Anmodning om refusion kan for 1998 indsendes
henholdsvis 15. april 1998, 10. juli 1998, 15. oktober 1998 og 5.  

 januar 1999.
 Institutionen er ansvarlig for, at det beregnede  

 refusionsbeløb er korrekt.
For institutioner, der anvender SCL-systemet, kan  

 der blive udskrevet et månedligt uddata til brug for beregning af de  

 refusionsberettigede udgifter.
Dette uddata kan anvendes som led i  

 udarbejdelse af refusionsanmodning.
Der henvises i øvrigt til  

 særskilt SCL-brugervejledning fra Økonomistyrelsen.
 Refusionsanmodningen skal indeholde følgende  

 oplysninger:
1)	Institutionens navn og adresse 2)	Refusionsbeløbet, jf. punkt 4, opgørelse/beregning og  

 dokumentation heraf 3)	Hvordan udbetaling af refusionsbeløbet skal ske.
Hvis  

 institutionen er en statsinstitution, hvortil Økonomistyrelsen kan  

 foretage en til/fra-registrering angives registreringsnummer i SCR-systemet.  

 I modsat fald vil beløbet blive udbetalt via Økonomistyrelsens  

 kreditorsystem til institutionens pengeinstitutkonto til hvilket brug, der  

 skal anføres institutionens pengeinstituts registreringsnummer og  

 kontonummer.
4)	Underskrift 8. For så vidt angår den  

 regnskabsmæssige registrering for de institutioner, der følger  

 statens regnskabsregler (Statens Konto- plan),  henvises til vedlagte  

 bilag.
 9. Henvendelse vedrørende refusionsordningen  

 kan rettes til Økonomistyrelsens Forhandlingskontor.
 10. Cirkulæret træder i kraft 30.  

 januar 1998 og har virkning fra 1. januar 1998. Samtidig ophæves  

 Finansministeriets cirkulære nr. 62 af 23. maj 1997 om barselsfonden  

 (Fmst.nr. 27/97).
Finansministeriet, Økonomistyrelsen, den 30.  

 januar 1998 P.M.VE.B.Peter Friis Bilag 1 Regnskabsmæssig behandling af krav om  

 udbetaling fra fonden,  

 jf. cirkulærets punkt 8 (For institutioner som er omfattet af statens  

 regnskabsvæsen mv., herunder Statens Kontoplan) På basis af reglerne i dette cirkulære  

opgør institutionen, hvor stort et beløb  

 institutionen er berettiget til at få udbetalt fra barselsfonden.
 På basis af denne opgørelse  

udfærdiger institutionen:
 1)	En refusionsanmodning, som sendes til  

 Økonomistyrelsen, Forhandlingskontoret, i underskrevet stand (jf.  

 cirkulærets punkt 7). Refusionsanmodningen skal indeholde den  

 nødvendige dokumentation for det beregnede refusionsbeløb.
2)	Et bogføringsbilag til internt brug.  

 Bogføringsbilaget skal regnskabsmæssigt afspejle  

 refusionsanmodningen.
Af hensyn til kontrolsporet skal bilaget derfor enten  

 bilægges dokumentation for refusionsbeløbets beregning, eller  

 bilaget skal henvise til en sag herom.
Når refusionsanmodningen afsendes, skal der samtidig  

 ske en bogføring af refusionskravet.
Dette gøres ved, at  

 institutionen i sit eget regnskab bogfører:
-	en indtægt på regnskabskonto 12.48 (kredit) -	en modpost på debitorkontoen 95.81 (debet) I denne forbindelse bør det bemærkes, at der  

 fra og med 1997 ikke længere er noget krav om at benytte SCL-systemet i  

 forbindelse med opgørelse af refusionsbeløb, og  

 registrering/kontering på konto 12.4x. kan foretages direkte i  

 regnskabssystemet.
Såfremt der registreres direkte i regnskabssystemet,  

 medfører dette, at der ikke automatisk genereres oplysninger om de  

 bevillingstimer/årsværk, der knytter sig til denne form for  

 refusion.
Personaleoplysningsskemaerne på finanslovsforslaget skal  

 derfor manuelt tilrettes - første gang vedrørende R-tal for  

 1997 i forbindelse med udarbejdelse af FFL 1999.
 Når Økonomistyrelsen har  godkendt  

 refusionsanmodningen, sker udbetalingen af refusionsbeløbet.  

 Posteringsgangen afhænger af udbetalingsformen:
 Hvis der er tale om statsinstitutioner, hvortil der kan  

 ske en til/fra-registrering, udlignes debitorkontoen ved, at  

 Økonomistyrelsen bogfører:
-	en udligning af institutionens debitorkonto 95.81 ved en  

 til/fra-registrering (kredit). Refusionsanmodningen, jf. punkt 7 skal derfor  

 indeholde en oplysning om, hvilket registreringsnummer debitorposten er  

 bogført på.
Hvis den oprindelige debitorpost på konto  

 95.81 er bogført med en kontospecifikation på mere end disse 4  

 cifre, er det op til institutionen selv at foretage den endelige udligning  

 heraf.
 -	en udgift på § 07.19.03 i finansloven/statsregnskabet  

 (barselsfonden) (debet).
 Hvis der er tale om institutioner, hvor udbetalingen sker  

 via Økonomistyrelsens kreditorsystem til institutionens  

 pengeinstitutkonto, skal institutionen - når refusionsbeløbet  

 modtages - selv bogføre:
-	en udligning af debitorkonto 95.81 (kredit) -	en modpost på institutionskassen (debet) Såfremt Økonomistyrelsen ikke kan godkende  

 refusionsanmodningen, vil institutionen blive kontaktet af  

 Økonomistyrelsen.
Ved meddelelse af et refusionsbeløb, der  

 afviger fra det ansøgte, skal institutionen foretage en  

korrektion svarende hertil af den oprindelige postering på  

 kontiene 12.48 og 95.81. Når refusionsbeløbet herefter modtages,  

 forholdes som ovenfor anført.
