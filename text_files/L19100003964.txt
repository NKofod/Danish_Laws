 Under 19de November 1909 har det behaget Hans Majestæt Kongen  

 allernaadigst at ratificere følgende paa den 2den internationale  

 Fredskonference i Haag den 18de Oktober 1907 afsluttede Konvention.
Konvention om fjendtlige Handelsskibes Behandling ved Fjendtlighedernes Begyndelse.
Hans Majestæt den Tyske Kejser, konge af Preussen: Præsidenten for den  

 Argentinske Republik.
Hans Majestæt Kejseren af Østrig, Konge af Bøhmen etc.  

 og Apostolisk Konge af Ungarn; Hans Majestæt Belgiernes Konge; Præsidenten  

 for Republiken Bolivia, Præsidenten for de Forenede Stater af Brasilien; Hans  

 Kongelige Højhed Fyrsten af Bulgarien; Præsidenten for Republiken Chile;  

 Præsidenten for Republiken Columbia; den midlertidige Guvernør for Republiken  

 Cuba; Hans Majestæt Kongen af Danmark; Præsidenten for den Dominikanske  

 Republik; Præsidenten for Republiken Equador; Hans Majestæt Kongen af  

 Spanien; Præsidenten for den Franske Republik; Hans Majestæt Kongen af det  

 Forenede Kongerige Storbritannien og Irland og de Britiske oversøiske Lande,  

 Kejser af Indien; Hans Majestæt Hellenernes Konge; Præsidenten for Republiken  

 Guatemala; Præsidenten for Republiken Haiti; Hans Majestæt Kongen af Italien;  

 Hans Majestæt Kejseren af Japan; Hans Kongelige Højhed Storhertugen af  

 Luxemborg, Hertug af Nassau; Præsidenten for de Mexikanske Forenede Stater;  

 Hans Kongelige Højhed Fyrsten af Montenegro; Hans Majestæt Kongen af Norge;  

 Præsidenten for Republiken Panama; Præsidenten for Republiken Paraguay;  

 Hendes Majestæt Dronningen af Nederlandene; Præsidenten for Republiken Peru;  

 Hans Kejserlige Majestæt Schahen af Persien; Hans Majestæt Kongen af Portugal  

 og Algarve etc.; Hans Majestæt Kongen af Rumænien; Hans Majestæt Kejseren af  

 alle Ruslande; Præsidenten for Republiken Salvador; Hans Majestæt Kongen af  

 Serbien; Hans Majestæt Kongen af Siam; Hans Majestæt Kongen af Sverig; det  

 Schweitziske Forbundsraad; Hans Majestæt Ottomanernes Kejser; Præsidenten for  

 Republiken Uruguay; Præsidenten for Venezuelas Forenede Stater:
ønskende at sikre den internationale Handel mod Krigens Overraskelser, og  

 bestemte paa i Overensstemmelse med den nyere Praksis saa vidt muligt at  

 beskytte de Foretagender, der i god Tro ere indledede og under Udførelse før  

 Krigens Udbrud; have besluttet at indgaa en Konvention i dette Øjemed og have til deres  

 befuldmægtigede udnævnt:
 (Angivelse af de befuldmægtigede).
 Hvilke efter at have deponeret deres Fuldmagter, som fandtes at være i god  

 og behørig Form, ere blevne enige om følgende Bestemmelser:
 Artikel 1.
 Naar et Handelsskib, hørende til en af de krigsførende Magter, ved  

 Fjendtlighedernes Begyndelse befinder sig i en fjendtlig Havn, er det  

 ønskeligt, at det faar Tilladelse til frit at forlade den straks eller inden  

 Udløbet af en tilstrækkelig lang Frist, saavel som til at begive sig direkte,  

 forsynet med et Pas, til sit Bestemmelsessted eller anden Havn, der maatte  

 blive det opgiven.
 Det samme gælder om det Skib, som har forladt sin sidste Afgangshavn før  

 Krigens Begyndelse og løber ind i en fjendtlig Havn uvidende om  

 Fjendtlighederne.
 Artikel 2.
 Det Handelsskib, der som Følge af tvingende Omstændigheder uafhængige af  

 dets Vilje (vis major) ikke har kunnet forlade den fjendtlige Havn indenfor  

 den i foregaaende Artikel omhandlede Frist, eller som ikke har opnaaet  

 Tilladelse til at sejle, kan ikke konfiskeres.
 Den Krigsførende kan kun beslaglægge det med Forpligtelse til at  

 tilbagegive det efter Krigen uden Erstatning, eller ogsaa overtage det mod  

 Erstatning.
 Artikel 3.
Fjendtlige Handelsskibe, der have forladt deres sidste Afgangshavn før  

 Krigens Begyndelse, og som antræffes til Søs uvidende om Fjendtlighederne,  

 kunne ikke konfiskeres.
De kunne alene gøres til Genstand for Beslaglæggelse  

 mod Forpligtelse til deres Tilbagegivelse efter Krigen uden Erstatning, eller  

 for Rekvisition eller endog for Ødelæggelse mod Erstatning, og mod  

 Forpligtelse til at sørge for Personernes Sikkerhed og Skibspapirernes  

 Bevarelse.
 Naar disse Skibe have anløbet en Havn i deres eget Land eller en neutral  

 Havn, ere de undergivne Søkrigens Love og Sædvaner.
 Artikel 4.
 Fjendtlige Varer, der findes ombord paa de i Artiklerne 1 og 2 omhandlede  

 Skibe, kunne ligeledes gøres til Genstand for Beslaglæggelse og  

 Tilbagelevering uden Erstatning efter Krigen, eller for Rekvisition mod  

 Erstatning, være sig sammen med Skibet eller særskilt.
 Det samme gælder om Varer, der findes om Bord paa de i Artikel 3  

 omhandlede Skibe.
 Artikel 5.
 Nærværende Konvention angaar ikke Handelsskibe, hvis Bygning angiver, at  

 de ere bestemte til at forandres til Krigsskibe.
 Artikel 6.
 Bestemmelserne i nærværende Konvention komme kun til Anvendelse i Forhold  

 mellem de kontraherende Parter, og kun naar alle de Krigsførende ere  

 Deltagere i Konventionen.
 Artikel 7.
 Nærværende Konvention skal snarest muligt ratificeres.
 Ratifikationerne skulle deponeres i Haag.
Den første Deponering af Ratifikationer skal konstateres ved en Protokol  

 undertegnet af Repræsentanterne for de Magter, som deltage deri, og den  

 Nederlandske Udenrigsminister, Senere Deponeringer af Ratifikationer foregaa ved Hjælp af en skriftlig  

 Notifikation rettet til den Nederlandske Regering og bilagt med  

 Ratifikationsinstrumentet.
Bekræftet Genpart af Protokollen angaaende den første Deponering af  

 Ratifikationer, af de i foregaaende Stykke omtalte Notifikationer samt af  

 Ratifikationsinstrumenterne skal af den Nederlandske Regering ad diplomatisk  

 Vej straks tilstilles de Magter, der have været indbudte til den 2den  

 Fredskonference, saavelsom de andre Magter, der maatte have tiltraadt  

 Konventionen.
I de i foregaaende Stykke omhandlede Tilfælde vil den nævnte  

 Regering samtidig meddele dem hvilken Dag den har modtaget Notifikationen.
 Artikel 8.
 De Magter, der ikke have undertegnet nærværende Konvention, have Adgang  

 til at tiltræde den.
 Den Magt, der ønsker at tiltræde Konventionen, skal skriftlig meddele den  

 Nederlandske Regering sit Ønske derom og sende den Tiltrædelsesakten, der vil  

 være at deponere i nævnte Regerings Arkiver.
 Denne Regering sender straks alle de andre Magter en bekræftet Genpart af  

 Notifikationen og af Tiltrædelsesakten med Angivelse af hvilken Dag, den har  

 modtaget Notifikationen.
 Artikel 9.
 Nærværende Konvention træder i Kraft for de Magter, der have deltaget i  

 den første Deponering af Ratifikationer, 60 Dage efter  

 Deponeringsprotokollens Dato, og for de Magter, der ratificere senere eller  

 tiltræde Konventionen, 60 Dage efter at Notifikationen om deres Ratifikation  

 eller Tiltrædelse er kommen den Nederlandske Regering i Hænde.
 Artikel 10.
 Hvis det skulde ske, at en af de kontraherende Magter vil opsige  

 nærværende Konvention, skal Opsigelsen skriftlig meddeles den Nederlandske  

 Regering, der straks sender en bekræftet Genpart af Notifikationen til alle  

 de andre Magter med Angivelse af Modtagelsesdagen.
 Opsigelsen faar kun Virkning i Forhold til den Magt, der har notificeret  

 den, og først et Aar efter at Notifikationen er kommen den Nederlandske  

 Regering i Hænde.
 Artikel 11.
 Et Register, der føres af det Nederlandske Udenrigsministerium, skal  

 angive Datoen for Deponeringen af Ratifikationer i Henhold til Artikel 7,  

 3die og 4de Stykke, saavelsom Datoen for Modtagelsen af  

 Tiltrædelses-Notifikafioner (Artikel 8, 2det Stykke) og af  

 Opsigelses-Notifikationer (Artikel 10, 1st Stykke).
 Enhver af de kontraherende Magter har Adgang til at lære dette Register at  

 kende og til at forlange bekræftede Udskrifter af det.
 Til Bekræftelse heraf have de befuldmægtigede forsynet nærværende  

 Konvention med deres Underskrifter.
 Udfærdiget i Haag d. 18. Oktober 1907 i et eneste Eksemplar, der forbliver  

 deponeret i den Nederlandske Regerings Arkiver, og hvoraf bekræftede  

 Genparter ad diplomatisk Vej tilstilles de Magter, der have været indbudte  

 til den 2den Fredskonference.
Den 27de November 1909 deponeredes i Haag Ratifikationerne til  

 foranstaaende Konvention af Tyskland, Østrig-Ungarn, Danmark, Storbritannien,  

 Mexico, Nederlandene, Rusland, Sverig og Salvador.
Tysklands og Ruslands  

 Ratifikationer ere foretagne med samme forbehold, der toges ved  

 Undertegnelsen, se overfor.
 Under 16de December 1909 har den nederlandske Regering modtaget  

 Notifikation af Niguraguas Tilslutning til Konventionen.
 Hvilket herved bringes til offentlig Kundskab.
 Udenrigsministeriet, den 20de Januar  

 1910.
 Erik Scavenius.
