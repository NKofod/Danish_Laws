Landsskatteretskendelse Ejendomsavance - omkostninger i forbindelse med ejerskiftelån ved  

 salg Reference:
EBL § 4, stk. 4 A klagede for indkomståret 1997 over, at  

 skatteankenævnet ikke havde godkendt låneomkostninger i  

 forbindelse med afståelse af ejendom fradraget i  

 avanceopgørelsen.
 Det fremgik af sagens oplysninger, at klageren ved  

 skøde af 27. august 1997 solgte en ejendom, som han havde erhvervet  

 den 1. maj 1995. Ejendommen havde ikke været beboet af klageren, og var  

 således omfattet af ejendomsavancebeskatningslovens almindelige regler.  

 Af skødets pkt. 7 fremgik bl.a. følgende:
 ".... køberne .... overtager .... den i ejendommen  

 indestående pantegæld til:
 A.
KREDITFORENING, opr. og til rest 260.000,00 kr.
iflg. 20-årigt kontantlån, der optages for sælgers  

 regning, mod at denne modtager provenuet heraf ...." Omkostninger i forbindelse med klagerens optagelse af  

 kontantlånet på 260.000 kr. var opgjort således:
 Omkostninger ved ejerskiftelån:
Stempel, tinglysningsafgift, salær 7.800 kr.
Kurtage og gebyr for lånesag (ved opt. af  

 kontantlån 1.390 kr.
I alt 9.190 kr.
Skatteankenævnet havde ved den påklagede  

 afgørelse ikke anerkendt klagerens udgifter til låneoptagelse i  

 forbindelse med handlen på 9.190 kr.
Som begrundelse for  

 afgørelsen havde nævnet bl.a. anført, at der i henhold  

 til gældende praksis ikke kunne godkendes fradrag for låne- og  

 prioriteringsomkostninger i forbindelse med optagelse af ejerskiftelån.  

 Nævnet havde herved henset til, at det af cirkulære til  

 ejendomsavancebeskatningsloven af 12. september 1994, pkt. 4.1.3., fremgik,  

 at der var fradrag for salgsomkostninger, men at det ikke fremgik, hvad  

 begrebet salgsomkostninger dækkede.
Imidlertid var disse i  

 Skattekartoteket 51.5.10. specificeret som værende  

 mæglersalær, advokatomkostninger og omkostninger i forbindelse  

 med stempling af skøde.
I cirkulærets pkt. 4.1.1. om  

 kontantomregning efter lovens ' 4, stk. 4, fremgik det, at  

 ejerskiftelån, der blev optaget af sælger, skulle behandles  

 på samme måde som ethvert andet lån, der blev stiftet efter  

 ejendommens anskaffelsestidspunkt.
Endvidere var der henvist til  

 Landsskatterettens kendelser af 30. november og 11. december 1963.
 Klagerens repræsentant havde over for  

 Landsskatteretten nedlagt påstand om, at klagerens udgift i forbindelse  

 med afståelsen af ejendommen på 9.190 kr. blev godkendt fradraget  

 i avancen.
Til støtte for påstanden havde  

 repræsentanten bl. a. anført, at køber i forbindelse med  

 ejendomshandler afgjorde, om den eksisterende prioritering skulle bibeholdes,  

 eller om der skulle ske omprioritering i forbindelse med handlen.
Hvis det  

 blev aftalt, at sælger skulle foretage omprioriteringen, ville  

 sælger forlange en højere salgspris.
Hvis det blev aftalt, at  

 køber ville foretage omprioriteringen, ville denne forlange et afslag  

 i prisen.
For sælgers vedkommende var det således som  

 udgangspunkt underordnet, hvem der skulle sørge for omprioriteringen.  

 På Sjælland var der kutyme for, at køber foretog  

 omprioriteringen, mens det vest for Storebælt var sælgeren, der  

 afholdt disse udgifter.
Parterne i denne handel havde således fulgt  

 kutymen på området.
Ud fra ejendomsavancebeskatningslovens § 4, stk. 4, og  

 cirkulære nr. 166 af 12. september 1994, pkt. 4.1.3. indgik  

 afståelsesvederlaget i avanceopgørelsen med det kontantomregnede  

 nettoprovenu, idet salgsomkostninger, som den skattepligtige sælger  

 havde måttet afholde, fragik i afståelsesvederlaget.  

 Sælgers nettoprovenu i denne sag var således provenuet efter  

 fradrag af låneomkostninger, som sælger ifølge  

 skødet havde forpligtet sig til at afholde i direkte forbindelse med  

 salget.
Ifølge repræsentanten var der intet belæg for at  

 antage, at opremsningen i Skattekartoteket var udtømmende.
Det fremgik  

 af tidligere praksis, jf. herved cirkulære nr. 250 af 29. december  

 1975, pkt. 4, at "afståelsesvederlaget nedsættes endvidere med de  

 salgsomkostninger, den skattepligtige havde måttet afholde ....  

 Såfremt der i forbindelse med afståelsen af en fast ejendom  

 foretages belåning eller omprioritering af denne, og det er et led i  

 salgsaftalen, at sælgeren er forpligtet til at bære  

 omkostningerne herved, herunder kurstab, kan disse udgifter fradrages i  

 afståelsesvederlaget...." Ejendomsavancebeskatningsloven blev  

 indført i 1982, hvorved der indførtes  

 kontantværdiomregning.
Herefter kunne kurstab ikke fradrages.  

 Imidlertid var der ikke noget der tydede på, at omkostninger i  

 forbindelse med låneoptagelse i direkte forbindelse med salget ikke  

 længere skulle være fradragsberettigede.
Mens  

 1975-cirkulæret direkte hjemlede ret til at fradrage disse  

 omkostninger, var det i cirkulære nr. 216 af 17. december 1982, pkt. 9,  

 og det tilsvarende cirkulære fra 1984 anført,  

 "afståelsesvederlaget nedsættes med de salgsomkostninger, som den  

 skattepligtige har måttet afholde ..." Denne ændring i  

 ejendomsavance-cirkulærets ordlyd kunne ikke medføre, at der  

 ikke længere var fradrag for låneomkostninger ved omprioritering,  

 når dette skete som følge af og i direkte forbindelse med salget  

 af ejendommen.
 Landsskatteretten lagde til grund, at klagerens  

 låneomkostninger var en direkte følge af salgsaftalen samt at de  

 var afholdt som vilkår i umiddelbar tilknytning til afståelsen.  

 Herefter fandt retten, at låneomkostningerne var en salgsomkostning,  

 som afståelsesvederlaget skulle nedsættes med, hvilket var  

 tiltrådt af Told- og Skattestyrelsen.
