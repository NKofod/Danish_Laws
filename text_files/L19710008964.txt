Bekendtgørelse af nordisk overenskomst af 16. september 1971 om samarbejde vedrørende foranstaltninger mod olieforurening af havet.
 Den 16. september 1971 er der i København undertegnet en overenskomst  

 mellem Danmark, Finland, Norge og Sverige om samarbejde vedrørende  

 foranstaltninger mod olieforurening af havet.
 Overenskomsten har følgende ordlyd:
OVERENSKOMST mellem Danmark, Finland, Norge og Sverige om samarbejde vedrørende foranstaltninger mod olieforurening af havet.
Regeringerne i Danmark, Finland, Norge og Sverige, som har til hensigt at  

 samarbejde ved bekæmpelse af betydeligere olieforureninger på havet, som  

 truer en af de kontraherende staters kyster eller dermed forbundne  

 interesser, og at samarbejde for at fremme kontrollen med overholdelse af  

 konventionen til undgåelse af forurening af havet med olie og de i  

 tilknytning til konventionen gennemførte nationale bestemmelser, og som tager i betragtning overenskomsten af 9. juni 1969 om bekæmpelse af  

 olieforurening af Nordsøen, er blevet enige om følgende:
Artikel 1 En kontraherende stat skal uopholdeligt gennem vedkommende myndighed  

 underrette anden kontraherende stat om iagttagelse af betydeligere  

 olieforekomst på havet, som kan befrygtes at ville drive mod den anden stats  

 territorium.
Artikel 2 En kontraherende stat, som trues af en betydeligere olieforurening, som  

 tillige kan befrygtes at ramme anden kontraherende stat, skal undersøge den  

 foreliggende situation, herunder oliens beskaffenhed, omtrentlige mængde  

 eller udstrækning, position, bevægelsesretning og fart; resultatet af  

 undersøgelsen skal uopholdeligt meddeles den anden stat tillige med oplysning  

 om, hvilke forholdsregler der er iagttaget, eller som agtes iværksat.
Artikel 3 En kontraherende stat, der behøver bistand til at bekæmpe olie, der truer  

 dens kyst eller dermed forbundne interesser, kan anmode om hjælp fra de andre  

 kontraherende stater.
Sådan anmodning skal først fremsættes over for den  

 stat, som også kan forventes at blive berørt af olien.
En kontraherende stat,  

 der i henhold til denne artikel er blevet anmodet om hjælp, skal gøre, hvad  

 der er muligt for at yde sådan bistand.
Artikel 4 Artikel 5 En kontraherende stat skal underrette de øvrige kontraherende stater om  

 betydeligere olieforekomster på havet, som har givet den anledning til  

 iværksættelse af oliebekæmpelse, om de forholdsregler, der måtte være taget,  

 og om resultatet heraf.
Artikel 6 En kontraherende stat skal gennem vedkommende myndighed underrette anden  

 kontraherende stat om konstateret overtrædelse af  

 olieforureningsbestemmelserne begået inden for de kontraherende staters  

 søterritorier eller tilgrænsende farvande af skib, der er hjemmehørende i den  

 anden stat.
Artikel 7 De kontraherende stater skal yde hinanden bistand med henblik på  

 undersøgelse af formodede overtrædelser af olieforureningsbestemmelserne  

 inden for de kontraherende staters søterritorier og tilgrænsende farvande.
 Sådan bistand kan omfatte undersøgelse af oliedagbog, skibs- og  

 maskindagbog, udtagelse af olieprøver m.v.
Artikel 8 De kontraherende stater skal udveksle oplysninger om Artikel 9 Vedkommende myndigheder samarbejder direkte om den planlægning og de  

 øvrige forholdsregler, der pålægges dem ved gennemførelsen af denne  

 overenskomst.
Artikel 10 Ønsker en af de kontraherende stater at opsige overenskomsten, skal  

 skriftlig meddelelse herom tilstilles den danske regering, som uopholdeligt  

 skal underrette de øvrige kontraherende stater om opsigelsen og om datoen for  

 meddelelsens modtagelse.
 Opsigelsen træder i kraft ved udløbet af tolvmånedersdagen efter, at den  

 er modtaget af den danske regering, eller ved det senere tidspunkt, som  

 opsigelsen angiver.
Artikel 11 Overenskomsten skal deponeres i det danske udenrigsministerium.  

 Ministeriet skal tilsende enhver af de kontraherende staters regeringer  

 bekræftede afskrifter af overenskomsten Artikel 12 Overenskomsten er åben for undertegnelse fra og med den 1. september 1971,  

 og træder i kraft en måned efter den dag, da Danmark, Finland, Norge og  

 Sverige har undertegnet den.
Samtidig skal overenskomsten af 8. december 1967  

 mellem Danmark, Finland, Norge og Sverige om samarbejde med hensyn til  

 kontrollen med overholdelse af de til undgåelse af forurening af havet med  

 olie fastsatte bestemmelser ophøre at gælde.
 Til bekræftelse heraf har de befuldmægtigede for de respektive stater  

 underskrevet denne overenskomst.
 Udfærdiget i København den 16. september 1971 i et eksemplar på dansk,  

 finsk, norsk og svensk, idet alle tekster har samme gyldighed.
