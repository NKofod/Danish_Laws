Forening  momspligtig person Spørgsmål Svar Beskrivelse af  

 de faktiske forhold Foreningen er et  

 netværk, der er beskrevet således på foreningens hjemmeside.
 A's Idégrundlag:
 A er et  

 professionelt samlingssted for business developers, der gennem aktiv  

 deltagelse  

 får mulighed for:
A's vision er at  

 kontinuerligt muliggøre og udfordre forretningsudvikling.
Det vil vi gøre  

 gennem  

 at:
 Det skal i den  

 forbindelse oplyses, at hjemmesiden er under udarbejdelse, hvorfor de  

 oplysninger  

 der på nuværende tidspunkt er på hjemmesiden er sparsomme.
 Vedtægter for  

 foreningen vedlægges.
Baggrunden for forespørgslen Foreningen  

 opkræver et årligt bidrag hos deltagerne.
Bidraget dækker  

 alene de omkostninger, der er ved afholdelse af netværksarrangementerne, så  

 som  

 lokaleleje, forplejning, honorar til foredragsholdere o.s.v.  Tanken er  

 at  

 foreningen ikke skal være overskudsgivende.
Skulle foreningen alligevel skabe  

 et overskud, er det tanken, at dette skal uddeles til velgørende formål  

 f.eks.  

 studerende ved Copenhagen Business School f.eks. ved at udbyde en prisopgave.
 Problemstillingen  

 er, om det bidraget der opkræves, skal tillægges moms.
Spørgers  

 eventuelle opfattelse ifølge anmodning og bemærkninger til sagsfremstilling Vedrørende  

 spørgsmål 1 er det opfattelsen, at foreningen ikke er momspligtig, idet  

 foreningen alene opkræver og fordeler de omkostninger, som de enkelte  

 deltagere  

 skal afholde i forbindelse med networkingen.
Deltagerne har således blot  

 valgt  

 en fælles administrator, der opkræver der faktiske udgifter ved networkingen  

 hos deltagere.
Som tidligere nævnt skal det fastslås, at opkrævningen ikke  

 skal  

 give overskud.
 Skulle det mod  

 forventning give et mindre overskud vil overskuddet blive udloddet til  

 velgørende  

 formål.
Vedrørende  

 spørgsmål 2 Jfr. momslovens  

 § 13 stk. 1 nr. 4. er foreningers levering af ydelser i nær tilknytning til  

 deres medlemmer i disse fælles interesse og mod kontingent momsfrie.
Som  

 beskrevet i § 13, stk. 1, nr. 4, er det en forudsætning, at foreningen ikke  

 arbejder med gevinst for øjet, og at formålet er af et af de i loven nævnte  

 karaktertræk.
Undertegnede er af den opfattelse at foreningen opfylder  

 bestemmelserne i § 13 stk. 1 nr. 4 og dermed er fritaget for at opkræve moms  

 af  

 kontingenterne.
Spørgers bemærkninger til SKATs sagsfremstilling Spørger finder  

 ikke, at det i SKATs indstilling til Skatterådet anførte om forskellene  

 mellem  

 denne sag og EDM-sagen er korrekt, da omkostningerne ved  

 samarbejdet/afholdelsen  

 af møderne deles som beskrevet i begrundelsen for forespørgslen.
Foreningen  

 er  

 således blot den, der på vegne af medlemmerne betaler de samlede udgifter,  

 som  

 via kontingentet dækkes ind igen.
Med andre ord  er foreningen blot  

 administrator for udgifterne, og foreningen indkræver således omkostningerne  

 hos det enkelte medlem via kontingentet på samme måde som i EDM-sagen.
SKATs  

 indstilling og begrundelse Momslovens §§ 3,  

 4 og § 13, stk. 1, nr. 4 er formuleres således:
"Kapitel 2 Afgiftspligtige personer § 3.  

  

 Afgiftspligtige  

 personer er juridiske eller fysiske personer, der driver selvstændig  

 økonomisk  

 virksomhed.
 Stk. 2.  

  

 Som  

 afgiftspligtig person anses endvidere:
 ....
Kapitel 3 Afgiftspligtige  

 transaktioner Leverancer § 4.  

  

 Der betales  

 afgift af varer og ydelser, der leveres mod vederlag her i landet.
Ved  

 levering  

 af en vare forstås overdragelse af retten til som ejer at råde over et  

 materielt gode.
Levering af en ydelse omfatter enhver anden levering.
Stk. 2.....  

  

 " "§ 13.  

  

 Følgende varer og ydelser er fritaget for afgift:
 ....
4) Foreningers  

 og organisationers levering af ydelser og varer i nær tilknytning hertil til  

 deres medlemmer i disses fælles interesse og mod et kontingent.
Det er en  

 forudsætning, at foreningen m.v. ikke arbejder med gevinst for øje, og at  

 formålet er af politisk, fagforeningsmæssig, religiøs, patriotisk, filosofisk  

 eller filantropisk karakter eller vedrører borgerlige rettigheder.
Det er  

 desuden en forudsætning, at afgiftsfritagelsen ikke kan fremkalde  

 konkurrencefordrejning.
...." Artiklerne 2, 9,  

 24 og 132, stk. 1, litra l), i Rådets direktiv 2006/112/EF af 28. november  

 2006  

 om det fælles merværdiafgiftssystem (herefter Momssystemdirektivet) er  

 formuleret således:
"Artikel 2 1. Følgende  

 transaktioner er momspligtige:
 ....
c) levering af  

 ydelser, som mod vederlag foretages på en medlemsstats område af en  

 afgiftspligtig  

 person, der handler i denne egenskab ...." "Artikel 9 1. Ved  

 »afgiftspligtig person« forstås enhver, der selvstændigt og uanset stedet  

 udøver økonomisk virksomhed uanset formålet med eller resultatet af den  

 pågældende virksomhed.
Ved »økonomisk  

 virksomhed« forstås alle former for virksomhed som producent, handlende eller  

 tjenesteyder, herunder minedrift og landbrug, samt virksomhed inden for  

 liberale og dermed sidestillede erhverv.
Ved økonomisk virksomhed forstås  

 navnlig udnyttelse af materielle eller immaterielle goder med henblik på  

 opnåelse af indtægter af en vis varig karakter.
...." "Artikel 24 1. Ved »levering  

 af ydelser« forstås enhver transaktion, der ikke er en levering af varer.
2. ...." "Artikel  

 132 1.  

 Medlemsstaterne fritager følgende transaktioner:
 ....
l)  

 organisationers levering af ydelser og varer med nær tilknytning hertil til  

 fordel for deres medlemmer i disses fælles interesse mod et kontingent, der  

 er  

 fastsat i overensstemmelse med vedtægterne, såfremt de pågældende  

 organisationer ikke arbejder med gevinst for øje, og deres formål enten er af  

 politisk, fagforeningsmæssig, religiøs, patriotisk, filosofisk eller  

 filantropisk karakter eller vedrører borgerlige rettigheder, under  

 forudsætning  

 af at denne fritagelse ikke vil kunne skabe konkurrenceforvridning ...." Bestemmelserne i  

 Momssystemdirektivet svarer til 6. momsdirektivs artikel 2, stk. 1, artikel  

 4,  

 stk. 1 og 2, artikel 6, stk. 1, og artikel 13, punkt A, stk. 1, litra l).
EF-domstolen har  

 i dommen i sag C-77/01, EDM, udtalt, at det andet spørgsmål skal derfor  

 besvares  

 med, at arbejder som de i hovedsagen omhandlede, der udføres af medlemmer af  

 et  

 konsortium i henhold til bestemmelserne i en konsortiekontrakt, og som svarer  

 til den del, der i denne kontrakt er pålagt hvert af medlemmerne, hverken er  

 en  

 levering af goder eller tjenesteydelser, som foretages »mod vederlag« i den  

 forstand, hvori udtrykket er anvendt i sjette direktivs artikel 2,  

 nr. 1,  

 eller derfor en afgiftspligtig transaktion i henhold til direktivet.
Den  

 omstændighed, at arbejderne udføres af det medlem af konsortiet, der  

 administrerer det, er herved uden betydning.
Når overskridelse af den del af  

 arbejderne, der i kontrakten er fastsat for et af konsortiets medlemmer,  

 indebærer, at konsortiets øvrige medlemmer skal betale et vederlag for de  

 arbejder, der overstiger denne del, er dette derimod en levering af goder  

 eller  

 tjenesteydelser, som foretages »mod vederlag« i bestemmelsens forstand.
 EF-domstolen har  

 i dommen i sag C-174/00, Kennemer Golf & Country Club udtalt, at første  

 del  

 af andet spørgsmål, litra a), skal derfor besvares med, at sjette direktivs  

 artikel 2, stk. 1, skal fortolkes således, at de årlige bidrag, som betales  

 af  

 medlemmerne af en sportsforening som den i hovedsagen omhandlede, kan udgøre  

 modydelsen for tjenesteydelser leveret af denne forening til trods for, at  

 medlemmer, som ikke eller ikke regelmæssigt benytter foreningens faciliteter,  

 ikke desto mindre er forpligtet til at betale årligt bidrag.
Ved  

 EF-domstolens dom i sag C-149/97, The Institute of the Motor Industry, har  

 EF-Domstolen taget stilling til rækkevidden af afgiftsfritagelsen i 6.  

 momsdirektivs artikel 13, punkt A, stk. 1, litra l, i relation til  

 organisationer  

 med formål af fagforeningsmæssig karakter.
Det kan på baggrund af EF-dommen  

 lægges til grund, at kernen i fritagelsesbestemmelsen for så vidt angår  

 organisationer med fagforeningsmæssigt formål er et repræsentativt organs  

 varetagelse af medlemmernes fælles interesser og i den forbindelse et sådant  

 organs repræsentation af medlemmerne overfor tredjemand, herunder offentlige  

 myndigheder.
De centrale præmisser findes i dommens præmis 19-21, hvor  

 domstolen udtaler:
 "På  

 baggrund heraf bemærkes det, at en organisation, der ikke arbejder med  

 gevinst  

 for øje, og hvis formål er at virke for medlemmernes interesser, uden at der  

 herved bliver tale om en virksomhed til forsvar og repræsentation af  

 medlemmernes  

 fælles interesser i forhold til de beslutningscentre, som berører dem, ikke  

 kan  

 antages at have formål af fagforeningsmæssig karakter i den betydning, hvori  

 udtrykket er anvendt i direktivets artikel 13, punkt A, stk. 1, litra l.
 Udtrykket  

 "fagforeningsmæssig" i denne bestemmelse er en særlig betegnelse  

 for  

 en organisation, hvis hovedformål er at varetage medlemmernes fælles  

 interesser, hvad enten der er tale om arbejdstagere, arbejdsgivere, personer  

 i  

 liberale erhverv eller erhvervsdrivende, og at repræsentere disse over for  

 tredjemand, herunder offentlige myndigheder.
En organisation,  

 der ikke arbejder med gevinst for øje, og hvis hovedformål er at forsvare og  

 repræsentere medlemmernes fælles interesser, opfylder det kriterium om en  

 virksomhed af almen interesse, som fritagelserne i henhold til direktivets  

 artikel 13, punkt A, stk. 1, litra l, bygger på, idet medlemmerne derigennem  

 kan råde over et repræsentativt organ og opnå en styrkeposition i  

 forhandlinger  

 med andre." Efter  

 Momsvejledningens afsnit  


  

 C.1.4.2  


  

 anses  

 foreninger som udgangspunkt for at drive økonomisk virksomhed, selv om  

 foreningen kun sælger varer og ydelser til medlemmerne eller sælger  

 medlemmernes  

 varer og ydelser.
 Foreninger er herefter  

 momspligtige, hvis de kan siges at drive selvstændig økonomisk virksomhed,  

 jf.  

 § 3, stk. 1, medmindre aktiviteterne i sin helhed er fritaget for moms,  

 f.eks.  

 efter § 13, stk. 1, nr. 4, 5 (amatørsport mv.) eller 22 (visse aktiviteter  

 udøvet af foreninger med almentvelgørende eller almennyttige formål).
Dette afgøres ud  

 fra en konkret vurdering af foreningens formål, vedtægter, service,  

 aktiviteternes  

 art og omfang, regler for kontingentbetaling mv., om en forening anses for at  

 drive selvstændig økonomisk virksomhed.
Det skal bl.a. vurderes, om der  

 leveres  

 konkrete ydelser til medlemmerne.
Der kan også lægges vægt på, om andre end  

 foreningen kunne have leveret tilsvarende ydelser.
 Told- og  

 Skattestyrelsen har således i  


  

 SKM2001.268.TSS  


  

 udtalt, at en ældreklub er momspligtig af indtægter i form af  

 medlemskontingenter og entreindtægter i forbindelse med festarrangementer mv.
I de senere år  

 er der oprettet foreninger, som har til formål at erhverve, lease  

 og/eller  

 leje motorkøretøjer og stille dem til rådighed for medlemmerne mod vederlag,  

 således at der opnås dækning af foreningens udgift, hensættelser mv.
Ud over  

 at  

 opnå en for foreningen rimelig konsolidering stræbes der ikke efter noget  

 overskud.
Landsskatteretten har i  


  

 SKM2001.36.LSR  


  

 truffet afgørelse om, at en sådan delebilsforenings indtægter i form af  

 vederlag  

 for foreningens ydelser er momspligtige.
 Ifølge  

 Momsvejledningens afsnit  


  

 D.11.4  


  

 omfatter momsfritagelsen i § 13, stk. 1, nr. 4, foreningers og  

 organisationers  

 levering af ydelser og varer i nær tilknytning hertil til deres medlemmer i  

 disses fælles interesse og mod et kontingent.
 Foreningers  

 levering af varer og ydelser er momsfritaget, når følgende betingelser er  

 opfyldt:
 De formål, som  

 foreningen mv. efter bestemmelsen skal have for at blive momsfritaget, er  

 formål af politisk, fagforeningsmæssig, religiøs, patriotisk, filosofisk  

 eller  

 filantropisk karakter, eller formål, som vedrører borgerlige rettigheder.
 Hvorvidt en  

 organisation falder indenfor kategorien foreninger eller organisationer med  

 formål af fagforeningsmæssig karakter, skal afgøres med udgangspunkt i  

 organisationernes vedtægter, herunder vedtægternes angivelse af  

 organisationens  

 formål.
Landsskatteretten  

 har i kendelsen i  


  

 SKM2005.487.LSR  


  

 ikke fundet, at en forening bestående af mindre banker kunne fritages efter §  

 13, stk. 1, nr. 4, idet foreningens hovedformål ud fra en konkret vurdering  

 ikke kunne anses for fagforeningsmæssigt.
Formålet i henhold til vedtægterne  

 var at udvikle koncepter og strategier, samt fremstille materialer mv. af  

 markedsføringsmæssig karakter.
Ud over årlige medlemskontingenter, som  

 fastsattes i forhold til de enkelte bankers gældsforpligtelser (balance minus  

 egenkapital) betalte medlemmerne efter påkrav foreningen for direkte  

 produktionsomkostninger  

 i forhold til aftagne mængder.
Kontingenterne blev ikke faktureret  

 medlemmerne,  

 men afregnet via en mellemregningskonto.
Foreningen havde anset sig for  

 momsfritaget for så vidt angår aktiviteter vedrørende bl.a.  

 markedsførings-/konkurrencemæssige  

 analyser, videndeling med og rådgivning af medlemmerne, samt repræsentation  

 overfor 3.-mand ved bl.a. forhandling om og indgåelse af aftaler om bl.a.  

 rabatordninger.  

 Landsskatteretten fandt ikke, at hovedformålet var at varetage medlemmernes  

 fælles interesser og repræsentere disse over for tredjemand, herunder  

 offentlige  

 myndigheder, jf.
EF-domstolens dom i sag C-149/97 (The Institute of the Motor  

 Industry), men i stedet at sikre medlemmernes økonomiske interesser gennem  

 fælles markedsføring og samarbejde i øvrigt i forhold til medlemmernes  

 konkurrenter.
Der var herved ikke tale om et formål af almen interesse, jf.  

 direktivets artikel 13, pkt.
A.
SKAT har i  


  

 SKM2007.385.SKAT  


  

 udtalt, at som momsfri arbejdsgiverforeningsmæssige primære ydelser må anses  

 organisationernes arbejde vedrørende overenskomstforhandlinger.
Generel  

 rådgivning  

 af medlemmerne samt generel interessevaretagelse er som udgangspunkt momsfri,  

 uanset om der er tale om arbejdsmarkedspolitiske foreninger eller om andre  

 brancheorganisationer.
Ydelserne kan dog anses for at være momspligtige, hvis  

 der er tale om ydelser, som også udbydes af konkurrerende momspligtige  

 leverandører.
Som momspligtige  

 serviceydelser må anses generel og individuel rådgivning af medlemmerne  

 vedrørende  

 forretningsmæssige forhold som f.eks. konkurrence- og markedsforhold,  

 skatteforhold, kontraktsforhold, erhvervsret, miljøret, internationalisering  

 m.v., nyhedsformidling herom til medlemmerne.
Udførelse af administrative  

 opgaver for medlemmerne ligger ligeledes indenfor den momspligtige del af  

 organisationernes ydelser.
Vedrørende  

 kontingenter til foreninger fremgår det endeligt af Momsvejledningens afsnit  


  

 D.11.5  


  

 om fritagelsen i § 13, stk. 1, nr. 5, for sportsaktiviteter mv., at  

 momsfritagelsen herefter er begrænset til det ikke-kommercielle udbud af  

 sportsaktiviteter, fx. amatørsports- og idrætsforeningers salg til medlemmer  

 af  

 adgang til at benytte bowlingbaner, motionsredskaber, deltagelse i  

 tilrettelagt  

 træning og kampe mv.
I disse tilfælde vil vederlaget til klubben m.fl. typisk  

 bestå i medlemmernes kontingentbetaling.
Indstilling SKAT finder, at  

 det er uden betydning for vurderingen af spørgsmålet, om foreningen er en  

 afgiftspligtig person efter momslovens § 3, at foreningen ikke søger at opnå  

 et  

 overskud.
Det er ligeledes uden betydning, at det af medlemmerne opkrævet  

 kontingent alene skal dække omkostningerne ved foreningens virksomhed.
Det er  

 endvidere uden betydning, at overskuddet vil blive udloddet til velgørende  

 formål, hvis der mod forventning skulle blive et mindre overskud.
I  

 forbindelse  

 med afholdelsen af netværksarrangementerne må foreningen anses som  

 tjenesteyder  

 og dermed som udøver af selvstændig økonomisk virksomhed.
Foreningen må  

 momsmæssigt anses for en juridisk person og kan dermed ikke sammenlignes med  

 konsortiet i sag C-77/01, EDM, der blot var den organisatoriske ramme for  

 samarbejdet mellem konsortiets medlemmer.
Dertil kommer, at i EDM-sagen blev  

 omkostningerne ved samarbejdet afholdt af medlemmerne selv hver især, og ikke  

 af konsortiet.
I den nærværende sag afholdes omkostningerne af foreningen,  

 der  

 derefter opkræver kontingent af medlemmerne for at finansiere foreningens  

 aktiviteter.
Der er således ikke tale om, at foreningen foretager udlæg for  

 medlemmernes omkostninger, ligesom foreningen ikke blot kan anses for  

 administrator  

 af samarbejdet mellem medlemmerne.
Kontingentet må  

 følgelig anses for medlemmernes modydelse til foreningen for adgangen til at  

 kunne deltage i foreningens arrangementer.
Kontingent må derfor anses for  

 vederlag.
Foreningens ydelser til medlemmerne må således anses for at blive  

 leveret mod vederlag, ligesom foreningen ved leveringen af ydelserne må anses  

 for at handle i egenskab af en afgiftspligtig person, dvs. en person, som  

 driver selvstændig økonomisk virksomhed.
SKAT indstiller derfor, at spørgsmål  

 1  

 besvares bekræftende.
 Allerede fordi  

 foreningens formål ikke kan anses for at være af politisk,  

 fagforeningsmæssig,  

 religiøs, patriotisk, filosofisk eller filantropisk karakter eller vedrøre  

 borgerlige rettigheder, kan foreningen ikke anses for momsfritaget efter  

 momslovens § 13, stk. 1, nr. 4. SKAT indstiller derfor, at spørgsmål 2  

 besvares  

 benægtende.
Skatterådets  

 afgørelse og begrundelse Skatterådet tiltræder  

 SKATs indstilling.
