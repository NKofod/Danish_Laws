JUSTITSMINISTERIET Direktoratet for Kriminalforsorgen Februar 1988 1. kontor Vejledning i udfærdigelse af bedømmelser i personalesager.
 I sager om forfremmelse og forflyttelse, samt sager om vurdering af  

 prøveansattes egnethed til fortsat ansættelse skal der efter gældende regler  

 afgives an skriftlig bedømmelse af den ansatte/prøveansatte.
 I en cirkulæreskrivelse af 12. februar 1988 har direktoratet fastsat nye  

 regler om bedømmelser i personalesager.
 Til brug herfor har Direktoratet udarbejdet følgende vejledning i  

 udfærdigelse af bedømmelser:
 1. Det er vigtigt, at bedømmelserne bliver så ensartede og objektive som  

 muligt, således at medarbejderne får samme bedømmelse ved eget tjenestested,  

 som de ville have fået ved ethvert andet tjenestested og således, at det er  

 muligt at sammenligne bedømmelser af forskellige ansøgere til samme stilling.
 For at tilvejebringe den størst mulige ensartethed i bedømmelserne, og for  

 at få de rigtige bedømmelser af medarbejderen, er der udarbejdet et særligt  

 bedømmelsesskema med en særlig bedømmelsesskala.
 2. Bedømmelsen skal omfatte følgende elementer:
 For hvert element foretages en bedømmelse efter følgende skala:
 Til bedømmelsen af de enkelte personer skal knyttes en kortere, uddybende  

 forklaring.
 3. Den skriftlige bedømmelse kan afgives efter mundtlige eller skriftlige  

 udtalelser om den ansattes/prøveansattes forhold fra enkelte ansatte eller  

 grupper af ansatte, der kender den pågældende fra tjenesten eller i  

 forbindelse med den af Kriminalforsorgens Uddannelsescenter tilrettelagte  

 undervisning.
Det er vigtigt at være opmærksom på, at man skal bedømme ansøgeren efter,  

 hvorledes den pågældende hidtil har udfyldt sin stilling og altså ikke f.eks.  

 efter en vurdering af den pågældendes egnethed til den en bestemt, ansøgt  

 stilling.
Har den pågældende tidligere fungeret i højere stilling, indgår  

 erfaringerne fra funktionsperioden naturligt i bedømmelsen og kan særskilt  

 noteres på bedømmelsesskemaet.
 I bedømmelsen skal endvidere indgå de bedømmelser/udtalelser, der er  

 afgivet i forbindelse med den pågældendes deltagelse i teoretisk eller  

 praktisk grund- og videreuddannelse m.v. i kriminalforsorgen.
4. Bedømmeren bør tage sit udgangspunkt i normen »III«, som det  

 niveau de fleste medarbejdere befinder sig på.
Bedømmelsen skal således  

 vurdere, om medarbejderen befinder sig på dette niveau, eller om  

 medarbejderen enten hæver sig over gennemsnittet eller  ikke lever op til,  

 hvad man i almindelighed må kunne forvente af den almindelige, gode  

 medarbejder.
Bedømmelsen »III« vil således være langt den oftest anvendte  

 vurdering, skønsmæssigt svarende til ca. 70 pct. af personalet.
Den øvrige  

 del af personalet vil fordele sig på bedømmelsesskalaens »I - II«  

 og »IV - V« , med en betydelig overvægt på skalaens »II«  

 og »IV«.
I de tilfælde, hvor bedømmelsen i større eller mindre grad  

 afviger fra gennemsnittet, skal der altid gives en nærmere begrundelse  

 herfor.
 5. Der må for de prøveansatte forventes at være en større spredning på  

 karakterskalaen end for de fastansatte, idet prøvetiden bl.a. er beregnet til  

 at udskille de uegnede, d.v.s. de medarbejdere, hvis tjeneste som helhed må  

 karakteriseres som »IV: mindre god« eller »V:  

 Utilfredsstillende«.
 I almindelighed bør fastansættelse kun komme på tale, hvis medarbejderen i  

 prøvetiden - som helhed - har kunnet leve op til normen »III«.
 Man kan derfor gå ud fra, at en person der fastansættes har kvalificeret  

 sig til en vurdering, svarende til normen »III«, således at en  

 eventuel senere bedømmelse på niveau »IV« eller »V« er  

 udtryk for en mærkbar forringelse af tjenesten.
 Ved bedømmelsen efter ca. 5 måneders ansættelse skal man, udover at  

 bedømme den pågældendes sikkerhed i arbejdet, arbejdsevnen og  

 arbejdsindsatsen, særligt lægge vægt på den prøveansattes samarbejdsevne og  

 forhold til indsatte/klienter.
Man skal være opmærksom på, at bedømmelsesforløbet frem til  

 fastansættelsen alene tager stilling til, om den pågældende er egnet til  

 fortsat tjeneste.
Man skal derfor kun i ganske særlige tilfælde anvende  

 skalaens »I« - »II«, og der skal i givet fald på  

 bedømmelsesskemaet gives en særlig begrundelse herfor.
 Ved bedømmelsen af prøveansatte skal man være særligt opmærksom på de  

 bedømmelser/udtalelser, der er afgivet i forbindelse med den pågældendes  

 grunduddannelse.
 Ved den sidste bedømmelse inden fastansættelsen, bør også den  

 prøveansattes mulige egnethed til forfremmelse indgå i bedømmelsen, herunder  

 om man skønner, den pågældende har lederevner.
6. Ved bedømmelsens endelige udformning, kan man ikke sammenligne me d resultatet af tidligere bedømmelser.
 Ved sammenligning med tidligere bedømmelser skal man tage i betragtning,  

 at bedømmelsesskalaen tidligere bestod af 6 niveauer (A: Særdeles god, B:  

 Meget god, C: God, D: Jævnt god, E: Mindre god, F: Dårlig).
 I øvrigt skal man være opmærksom på, at »III: God« efter den  

 ændrede skala vil omfatte langt den overvejende del af personalet og således  

 være kendetegnet for den gode medarbejder.
 Det bør tilkendegives i bedømmelsen, om en ændring af »I: Særdeles  

 god« til »II: Meget god« eller til »III: God« eller  

 fra »D: Jævnt god« til »IV: Mindre god« alene er en følge  

 af den ændrede skala, eller om reelt der er tale om en dårligere bedømmelse.
 7. For at give et indtryk af, hvorledes man kan beskrive medarbejdernes  

 niveau, er der på de følgende sider angivet eksempler på beskrivelse af, hvad  

 de enkelte punkter i bedømmelsesskalaen dækker.
 De anførte eksempler er forsøgt formuleret således, at de omfatter alle  

 grupper af medarbejdere, men det er indlysende, at der vil være behov for  

 meget varierede beskrivelser fra en gruppe medarbejdere til en anden, da  

 bedømmelsessystemet omfatter forskellige stillinger som opsynspersonale,  

 værkmestre, administrationspersonale, lærere, sygeplejersker,  

 forsorgsmedarbejdere m.fl.
Eksemplerne kan bruges som en indgangsnøgle, hvis man er i tvivl om  

 medarbejdernes niveau, hvorefter man med egne ord kan begrunde det valgte  

 punkt på skalaen.
De anførte beskrivelser skal derimod ikke   

 anvendes som standardformular ved bedømmelserne.
 Sikkerhed i arbejdets udførelse.
I.
Har indgående indsigt i gældende cirkulærer og retningslinier for  

 arbejdets udførelse.
Har forståelse for reglernes begrundelse og overblik  

 over indbyrdes sammenhænge.
Omsætter den teoretiske viden til praktisk  

 tjeneste.
Træffer i overvejende grad altid korrekte afgørelser og kan også i  

 pressede situationer finde kernen i opståede problemer og løse disse.
Er  

 opmærksom på svagheder og mangler i systemet og viser udpræget initiativ til  

 forbedringer i arbejdsgangen.
II.
Har indgående kendskab til gældende cirkulærer og retningslinier for  

 arbejdets udførelse.
Er i besiddelse af en veludviklet koordinationsevne, der  

 i almindelighed fører til korrekte afgørelser også i vanskelige situationer.  

 Er i noget omfang opmærksom på svagheder og mangler i systemet og medvirker  

 gerne til forbedringer i arbejdsgangen.
III.
Har godt kendskab til gældende cirkulærer og retningslinier for  

 arbejdets udførelse og kan anvende sin teoretiske viden i praksis.
Påser, at  

 givne regler overholdes.
Udfører overladt arbejde og løser de hermed opståede  

 problemer på en god måde.
IV.
Mindre godt kendskab til gældende cirkulærer og retningslinier for  

 arbejdets udførelse.
Misforstår af og til gældende regler og foretager mindre  

 fejldispositioner.
Arbejdet må jævnligt kontrolleres.
V.
Mangelfuldt kendskab til gældende cirkulærer og retningslinier fo r arbejdets udførelse.
Arbejdet er præget af mange fejl og forsømmelser og  

 må konstant kontrolleres.
Arbejdsevne I.
Er hurtigt opfattende med fornemmelse for løsninger af svære opgaver.  

 Er grundig og omhyggelig i opgavernes løsning og arbejder udpræget  

 selvstændigt.
Tager selvstændigt initiativ til udvidelse af opgaveløsningen i  

 de tilfælde, hvor dette - korrekt - er skønnet påkrævet.
II.
Kan på baggrund af sin solide viden arbejde hurtigt med væsentli g grad af selvstændighed.
Klarer vanskelige opgaver og kan påtage sig  

 mere, end krævet i nuværende stilling.
III.
Arbejder godt og stabilt, Klarer den normale situation på egen hånd.  

 Kan efter en vis vejledning løse nye opgaver.
IV.
Arbejder noget langsomt.
Må ofte rådspørge kolleger for at klare  

 normale opgaver.
V.
Arbejder meget langsomt.
Kan ikke overkomme sine normale opgaver.  

 Udfører ikke givne ordrer.
 Arbejdsindsats.
I.
Arbejder hurtigt og med præcision.
Er altid ajour med opgaverne.  

 Forstår at prioritere givne opgaver og kan påtage sig opgaver, der ligger ud  

 over det normale arbejdsområde.
Viser udpræget evne til at vokse med opgaven.
II.
Arbejder flittigt.
Er engageret og interesseret i arbejdet.
Forstår i  

 rimeligt omfang at prioritere givne opgaver og aflaster gerne andre i deres  

 arbejde.
III.
Arbejder støt og roligt.
Klarer de givne opgaver inden for en  

 rimeligt tid og med et solidt resultat.
IV.
Arbejder jævnt godt, men er svingende i sine præstationer.
Mange  

 pauser i arbejdet, virker passiv og ikke engageret.
Deltager ikke gerne i  

 opgaveløsninger.
V.
Arbejder uden interesse og engagement.
Det daglige arbejde er præget  

 af forsømmelser.
Virker doven og søger gerne at skubbe opgaver over på andre.
 Samarbejdsevne og i øvrigt forhold til personalet.
I.
Almindeligt respekteret for sin objektivitet.
Kan forebygge, at  

 interne problemer udvikler sig til konflikter.
Udprægede evner som formidler,  

 koordinator og mægler.
II.
Forstår at fremme det nødvendige samarbejde og får tingene til a t glide.
Mestrer at medvirke til løsning af vanskelige konflikter.
III.
Samarbejdsvillig og smidig.
Respekterer andres synspunkter,  

 medinddrager andre i beslutninger og er loyal over for trufne beslutninger.
IV.
Mindre samarbejdsvillig, præget af stive standpunkter.
Forfalder til  

 pindehuggeri og forårsager gnidninger for at gennemtrumfe egne synspunkter.  

 Er ikke altid loyal over for trufne beslutninger.
V.
Stædig og stejl i sine holdninger, ingen respekt for andres  

 synspunkter.
Illoyal over for kolleger, overordnede og underordnede.  

 Modarbejder trufne beslutninger og provokerer konflikter.
 Forhold til indsatte/klienter.
I.
Har en udpræget psykologisk indfølingsevne med en naturlig autoritet.  

 Klarer de vanskelige konfliktsituationer med smidighed og konduite.
Forstår  

 og respekterer nødvendigheden af at bevare andres selvfølelse.
II.
Viser stor kompetence og myndighed i sin optræden.
Har en udpræget  

 forståelse for menneskenes forskelligheder.
Anvender sine evner til at løse  

 opståede problemer, inden de tilspidses.
III.
Venlig, naturlig og rolig over for klientellet.
Forstår at hold e en professionel afstand og formår at motivere klientellet til at  

 medvirke til løsning af problemer og til opretholdelse af god ro og orden.
IV.
Kan virke noget uvenlig, kort for hovedet, irritabel, ofte nedladende  

 i sin holdning.
Udtrykker sig ikke klart og har en del kontaktvanskeligheder.
V.
Lader sig let provokere.
Iltert temperament, griber hurtigt til  

 magtmidler for at klare vanskelige situationer.
Virker provokerende og  

 afvisende.
Virker ængstelig, svag og eftergivende.
Kan være indladende og for  

 kammeratlig til at kunne sætte sig i respekt.
 Forhold til andre, herunder offentlige myndigheder.
I.
Særdeles takt- og hensynsfuld overfor klienternes pårørende.
Har  

 forståelse for deres situation og behov for bistand.
Går aktivt ind i  

 problemløsninger.
Forstår at vægte engagement og professionel distance.
II.
Meget forstående og hjælpsom overfor de indsattes pårørende.
Lytter  

 med interesse til deres problemer og anviser løsningsmuligheder.
Udviser den  

 nødvendige sikkerhed uden at virke docerende.
Formidler - efter de pårørendes  

 ønske - kontakt til øvrige relevante personer.
III.
Venlig, høflig og imødekommende over for de pårørende.
Giver korrekt  

 information og vejledning eller formidler korrekte oplysninger tilvejebragt.
IV.
Kan virke noget uvenlig og til tider brøsig over for de pårørende.  

 Usmidig.
Giver anledning til gnidninger.
Giver jævnligt mangelfuld  

 information og vejledning.
V.
Virker afvisende og ubehøvlet over for pårørende.
Giver ofte forkert eller mangelfuld information og vejledning.
