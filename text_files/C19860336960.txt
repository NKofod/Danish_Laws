Indholdsfortegnelse ORDNINGEN GENERELT De nærmere regler om FerieGiro er fastsat i arbejdsministeriets  

 bekendtgørelse nr. 124 af 29. marts 1984 om feriegodtgørelse.
 FerieGiro administreres af Arbejdsmarkedets Feriefond med  

 teknisk-administrativ bistand af Arbejdsmarkedets Tillægspension (ATP).
HVILKE ARBEJDSGIVERE ER OMFATTET AF ORDNINGEN Omfattet af FerieGiro.
 Arbejdsgivere, som beskæftiger lønmodtagere med timeløn, ugeløn eller  

 lignende med løbende optjening af feriegodtgørelse, skal efter hvert kvartals  

 udløb indbetale feriegodtgørelse til FerieGiro.
 FerieGiro sender i slutningen af hvert kvartal giroindbetalingskort og  

 indberetningsliste til arbejdsgiveren.
 For månedsvis ansatte, der får løn under sygdom og på søgnehelligdage, og  

 som holder ferie med løn, skal der kun ved lønmodtagerens fratræden  

 indbetales til FerieGiro.
 Ikke omfattet af FerieGiro.
Arbejdsgivere, som er omfattet af en godkendt overenskomst - f.eks. ved  

 medlemsskab af en arbejdsgiverorganisation - om brug af feriekort eller  

 lignende, skal ikke benytte FerieGiro.
Der skal ikke benyttes FerieGiro for  

 de grupper af lønmodtagere, som overenskomsten omfatter.
Dette meddeles  

 FerieGiro ved at udfylde bagsiden af det udsendte giroindbetalingskort.
Arbejdsgivere, som alene beskæftiger lønmodtagere, der er omfattet af  

 medhjælperloven, skal heller ikke benytte FerieGiro.
Dette meddeles FerieGiro  

 ved at udfylde bagsiden af det udsendte giroindbetalingskort.
 Fritaget for indbetaling.
Arbejdsgivere er fritaget for indbetaling, hvis - der i kvartalet ikke har været beskæftiget lønmodtagere med timeløn,  

 ugeløn eller lignende med løbende optjening af feriegodtgørelse, - der udelukkende beskæftiges månedsvis ansatte (funktionærer), der får  

 løn under sygdom og på søgnehelligdage, og som holder ferie med løn, - arbejdsgiveren er ophørt med at beskæftige lønmodtagere, eller - feriegodtgørelsen er indbetalt under et andet SE-nummer  

 (arbejdsgivernummer), der meddeles FerieGiro.
 Hvis der ikke skal indbetales feriegodtgørelse for det kvartal, for  

 hvilket der er modtaget giroindbetalingskort og indberetningsliste, skal  

 arbejdsgiveren udfylde bagsiden af giroindbetalingskortet og returnere det  

 til FerieGiro.
 Søgnehelligdagsbetaling.
Søgnehelligdagsbetaling er ikke omfattet af FerieGiro-ordningen.
Hvis  

 søgnehelligdagsbetaling indbetales, betragtes den som feriegodtgørelse og  

 anvises sammen med denne i eet beløb i april måned.
 INDBETALING FOR TIMELØNNEDE M.FL.
 Den løbende optjente feriegodtgørelse udgør 12 1/2 pct. af bruttolønnen.
 Feriegodtgørelse skal beregnes ikke alene af den faste løn, men f.eks.  

 også af eventuel akkordløn, overarbejdsbetaling, værdi af kost og logi samt  

 af lønmodtagernes eget bidrag til ATP og AUD.
 Feriegodtgørelsen forfalder til betaling den 1. i måneden efter hvert  

 kvartals udløb.
Beløbet skal - efter fradrag af A-skat - indbetales til FerieGiro senest  

 den 10. i måneden efter kvartalets udløb.
For oktober kvartal er sidste  

 rettidige indbetalingsfrist dog den 17. januar.
 Hvis den 10. (eller 17. januar) falder på en helligdag eller lørdag, skal  

 indbetalingen ske senest førstkommende hverdag herefter.
Indbetalingen skal ske på det giroindbetalingskort, som tilsendes fra  

 FerieGiro.
Arbejdsgiveren har ansvaret for rettidig indbetaling, uanset om  

 giroindbetalingskortet er modtaget.
Modtager arbejdsgiveren ikke et  

 giroindbetalingskort, eller bortkommer dette efter modtagelsen, kan et nyt  

 rekvireres hos FerieGiro.
Overholdes indbetalingsfristerne ikke, opkræver FerieGiro renter af  

 beløbet.
Renterne - der opkræves på et særskilt giroindbetalingskort -  

 beregnes med 1 1/2 procent af det for sent indbetalte beløb pr. påbegyndt  

 måned, regnet fra forfaldsdagen.
 Opmærksomheden henledes på, at overtrædelse af reglerne om indbetaling og  

 indberetning til FerieGiro kan straffes med bøde.
 Vedrørende spørgsmål om beregning af A-skat henvises til  

 arbejdsgiverkontrollen i den kommune, hvor virksomheden ligger.
 INDBERETNING FOR TIMELØNNEDE m.fl.
 Samtidig med den kvartalsvise indbetaling af feriegodtgørelse skal  

 arbejdsgiveren indsende indberetningsliste med oplysninger om de enkelte  

 lønmodtageres feriegodtgørelse - efter fradrag af A-skat - og om antallet af  

 optjente feriedage.
Den indberetningsliste, som arbejdsgiveren modtager til brug for næste  

 kvartal, vil på forhånd være udfyldt med personnumre og navne på de  

 lønmodtagere, for hvem der sidst blev indberettet feriegodtgørelse, bortset  

 fra dem, der var markeret som fratrådte.
Nye lønmodtagere skal påføres  

 listen.
 Lønmodtagere, der er fratrådt i kvartalet, skal markeres med et kryds i  

 den dertil indrettede kolonne.
Det er væsentligt, at summen på indberetningslisten svarer til den samlede  

 indbetalte feriegodtgørelse.
Ellers vil det ikke være muligt at opgøre den  

 feriegodtgørelse, som hver lønmodtager har optjent i kvartalet.
Dette er igen  

 en forudsætning for, at lønmodtageren kan få den korrekte FerieGiro-anvisning  

 for det ferieår, som feriegodtgørelsen er beregnet til.
 Har der været beskæftiget flere timelønnede lønmodtagere i kvartalet, end  

 der kan anføres på listen, rekvireres yderligere indberetningslister i  

 FerieGiro.
 Eksempel.
 INDBETALING OG INDBERETNING FOR MÅNEDSVIS ANSATTE m.fl.
 For månedsvis ansatte, der får løn under sygdom og på søgnehelligdage, og  

 som holder ferie med løn, skal indbetaling af feriegodtgørelse- efter fradrag  

 af A-skat - kun ske til FerieGiro ved lønmodtagerens fratræden.
Sidste frist for indbetaling er den 10. i måneden efter fratræden.
I  

 januar er fristen dog den 17. Hvis den 10. (eller 17. januar) fa/lder på en  

 helligdag eller lørdag, skal indbetalingen foretages senest første hverdag  

 herefter.
Der skal benyttes et specielt giroindbetalingskort, som fås på posthuset.  

 Der anvendes-eet giroindbetalingskort for hver lønmodtager, der fratræder.
På  

 giroindbetalingskortets bagside anføres lønmodtagerens personnummer og navn,  

 fratrædelsesdato, feriegodtgørelse og feriedage fordelt på indeværende og  

 tidligere optjeningsår (=kalenderår). For tidligere optjeningsår anføres  

 antal endnu ikke afholdte feriedage.
Husk desuden at anføre SE-nummer  

 (arbejdsgivernummer) på giroindbetalingskortet.
 En opsagt funktionær kan dog forlange, at arbejdsgiveren indbetaler  

 feriegodtgørelse til FerieGiro inden fratrædelsestidspunktet for den del af  

 tidligere optjeningsår, som lønmodtageren ved sin fratræden ikke har holdt  

 ferie for.Lønmodtageren skal - senest den 1. i den måned, hvor fratrædelsen  

 sker - anmode arbejdsgiveren om tidligere indbetaling af feriegodtgørelsen.  

 Beløbet skal herefter indbetales senest den 10. i fratrædelsesmåneden.
Feriegodtgørelsen udgør 12 1/2 pct. af bruttolønnen.
Feriegodtgørelse skal  

 beregnes ikke alene af den faste løn, men f.eks. også af overarbejdsbetaling,  

 værdi af kost og logi samt af lønmodtagerens eget pensionsbidrag og bidrag  

 til ATP og AUD.
Der ses dog bort fra løn under ferie og udbetalt ferietillæg  

 i optjeningsåret.
 Der optjenes 2,5 feriedage pr. måneds beskæftigelse.
 Eksempler.
 Eksempel 1 viser beregning af feriegodtgørelse for en månedslønnet  

 (funktionær) ved fratræden:
BEREGNING AF FERIEDAGE Arbejdsgivere skal til FerieGiro indberette det antal feriedage, som  

 lønmodtagerne har optjent ved beskæftigelse i det pågældende kvartal.
Da  

 antallet af feriedage, som anføres på indberetningslisten, danner grundlag  

 for udbetaling af feriegodtgørelse ved afholdelse af ferie, er det af stor  

 betydning, at optjente feriedage anføres korrekt.
Der optjenes 2,5 feriedage for hver måneds beskæftigelse.
Afholdte  

 feridage medregnes som beskæftigelse.
 Ved beskæftigelse under en måneds varighed kan beregning af antal  

 feriedage foretages således:
 Ved beskæftigelse i 6 kalenderdage og derunder beregnes 0,1 feriedag pr.  

 arbejdsdag.
 Eventuel beskæftigelse under en hel arbejdsdag svarer til 0,1 feriedag.
 Deltidsbeskæftigede optjener også 2,5 feriedage for hver måneds  

 beskæftigelse, uanset at der arbejdes 5,4,3,2 eller 1 dag pr. uge og uanset  

 antal arbejdstimer pr. dag, uge eller måned.
 Deltidsbeskæftigede med supplerende understøttelse optjener dog  

 ikke feriedage på de hele dage, hvor der udbetales  

 arbejdsløshedsdagpenge.
 Løsarbejdere optjener alene ferie på arbejdsdage.
 Såfremt der opstår problemer i forbindelse med beregningen af antal  

 feriedage, f.eks. i tilknytning til bibeskæftigelse, arbejdsdeling eller helt  

 særlige former for beskæftigelse, henvises arbejdsgiveren til at kontakte  

 direktoratet for arbejdstilsynet, (se adressen side 19).
 Regulering i tidligere kvartal.
 Hvis arbejdsgiveren finder fejl i indbetalingen og/eller indberetningen af  

 feriegodtgørelse for et tidligere kvartal, skal der rettes henvendelse til  

 FerieGiro herom, da der ikke må foretages regulering i forbindelse med  

 indbetaling og indberetning af feriegodtgørelse vedrørende et senere kvartal.  

 En sådan regulering kan nemlig medføre, at der opstår uoverensstemmelse  

 mellem den indbetalte og indberettede feriegodtgørelse, som derfor ikke kan  

 konteres på lønmodtagernes konti.
 Indbetaling og indberetning via EDB.
Der er mulighed for at indbetale og indberette feriegodtgørelse til  

 FerieGiro på anden måde end ved at benytte de tilsendte giroindbetalingskort  

 og indberetningslister Arbejdsgivere kan benytte pengeinstitutternes lønservicesystemer.
Nærmere  

 vejledning herom fås i pengeinstitutterne.
 Eget EDB-anlæg kan benyttes til udskrivning af indberetningslister.  

 Særlige lister til dette formål fås i FerieGiro.
 Større arbejdsgivere kan efter aftale med FerieGiro benytte magnetbånd fra  

 eget EDB-anlæg til indberetning af feriegodtgørelse.
KONTOUDTOG I løbet af optjeningsåret vil lønmodtagere, hvis arbejdsgivere ikke  

 afregner løn via EDB-servicebureauer, modtage kontoudtog fra FerieGiro.  

 Kontoudtoget viser den feriegodtgørelse - efter fradrag af A-skat - som  

 arbejdsgiveren har oplyst, at lønmodtageren har optjent.
Til månedsvis  

 ansatte, der er fratrådt, vil der kort tid efter arbejdsgiverens indbetaling  

 blive sendt et kontoudtog.
Kontoudtogene indeholder - foruden oplysninger om optjent feriegodtgørelse  

 og optjente feriedageoplysninger om helt eller delvis manglende indbetaling  

 af den optjente feriegodtgørelse.
Alle lønmodtagere kan altid ved skriftlig  

 eller telefonisk henvendelse til FerieGiro få tilsendt et kontoudtog.
UDSENDELSE AF FERIEGIROANVISNINGER OG ATTESTATION I begyndelsen af april før ferieårets begyndelse sendes en  

 FerieGiro-anvisning til lønmodtageren med den samlede feriegodtgørelse, som  

 er indbetalt i løbet af optjeningsåret.
De enkelte arbejdsgiveres  

 indbetalinger vil være påført FerieGiro-anvisningen.
Forud for feriens afholdelse skal lønmodtagerens nuværende arbejdsgiver på  

 attestationskortet anføre, hvornår ferien påbegyndes, hvor mange feriedage  

 der skal afholdes, og hvor stort et beløb der skal udbetales.
Det sidste  

 udregnes som antal feriedage, der skal holdes, ganget med feriegodtgørelsen  

 pr. dag.
Feriegodtgørelsen pr. dag er udregnet af FerieGiro.
 Beløbet, der skal udbetales, anføres også nederst på  

 FerieGiro-anvisningen.
 Har lønmodtageren flere arbejdsgivere, vil det normalt være den  

 arbejdsgiver, hvor lønmodtageren har sin hovedbeskæftigelse, der skal  

 attester FerieGiro-anvisningen.
Hvis kun en del af feriegodtgørelsen hæves, vil FerieGiro snarest sende  

 lønmodtageren en ny FerieGiro-anvisning på restbeløbet.
Den nye anvisning kan  

 hæves forud for afholdelse af restferie og igen med et beløb, der svarer til  

 antal afholdte feriedage.
 Ved ferieårets begyndelse vil der i følgende tilfælde blive sendt en  

særlig FerieGiro-anvisning, som kan udbetales straks uden attestation  

 fra arbejdsgiveren, og uden af ferie holdes:
- når den samlede indbetalte feriegodtgørelse er på 500 kr. eller mindre, - når lønmodtageren er fyldt 67 år inden ferieårets begyndelse, - når lønmodtageren er fyldt 60 år inden ferieårets begyndelse og  

 oppebærer pension efter lov om social pension, - når lønmodtageren er fyldt 60 år inden ferieårets begyndelse og  

 oppebærer alders- eller invalidepension fra en godkendt pensionsordning, der  

 er oprettet efter aftale mellem lønmodtager og arbejdsgiver eller hjemlet i  

 henhold til kollektiv overenskomst, regulativ m.v.
 - når lønmodtageren inden ferieårets begyndelse oppebærer efterløn.
Dokumentation vedrørende pension og efterløn skal indsendes til FerieGiro  

 inden 1. april.
Særlige anmodningsblanketter kan fås ved kommunernes  

 socialforvaltning samt i arbejdsløshedskasserne.
 YDERLIGER OPLYSNINGER:
 FerieGiro, ATPhuset, Kongens Vænge 8, 3400 Hillerød, telefon 02 25  

 00 25, besvarer spørgsmål om opkrævning, indbetaling, indberetning og  

 udsendelse af FerieGiro-anvisninger m.v.
 Direktoratet for arbejdstilsynet, ferielovkontoret, Landskronagade  

 33-35, 2100 København Ø, telefon 01 18 10 50, besvarer spørgsmål om  

 ferieloven.
 Arbejdsmarkedets Feriefond, Vognmagergade 7, 1120 København K,  

 telefon 01 11 05 20, besvarer spørgsmål om godkendte ferieoverenskomster m.v.
