 Hoslagt fremsendes eksemplarer af en mellem Danmark og Norge den 21. maj  

 1959, jfr. udenrigsministeriets bekendtgørelse nr.42 (Lovtid.C) af 16.  

 september 1959, afsluttet tillægsoverenskomst til  

 dobbeltbeskatningsoverenskomsten af 22. februar 1957.
 I henhold til bestemmelsen i dobbeltbeskatningsoverenskomstens artikel 11,  

 punkt 2, b), jfr. artikel 3, stk.1, havde bopælsstaten beskatningsretten til  

 indkomst ved personligt arbejde udført på dansk eller norsk skib.
I henhold til tillægsoverenskomsten er som nyt punkt 2 i artikel 11 indsat  

 en bestemmelse, hvorefter beskatningsretten til sådanne indtægter fremtidig  

 alene tilkommer den stat, hvis nationalitet skibet har.
Udenlandsk skib, som  

 befragtes på såkaldt bareboat basis - d.v.s. leje af skib, hvor lejeren selv  

 indsætter besætningen - af et foretagende, hvis virkelige ledelse har sit  

 sæde i Danmark eller Norge, sidestilles i denne forbindelse med henholdsvis  

 dansk eller norsk skib.
 Iøvrigt er der i artikel 11 kun foretaget de som følge af den ny  

 bestemmelses indsættelse fornødne redaktionelle ændringer.
 Ændringen medfører altså, at der fremtidig skal forholdes på samme måde,  

 hvad enten arbejde udføres på land eller på et skib.
 Beskatningsretten til indkomst ved arbejde udført på et luftfartøj  

 tilkommer derimod fortsat bopælsstaten.
 Det bemærkes, at tillægsoverenskomsten træder i kraft den 1. januar 1960.
 Efter at der i Danmark, Norge og Sverige er indført ensartede regler om  

 beskatning af søfolk, har det været hensigten med den foretagne ændring i den  

 dansk-norske dobbeltbeskatningsoverenskomst at bringe denne i  

 overensstemmelse med den tilsvarende bestemmelse i artikel 11 i den mellem  

 Danmark og Sverige indgåede overenskomst til undgåelse af dobbeltbeskatning  

 af 21. juli 1958. Reglerne om danske, norske og svenske søfolks beskatning er  

 herefter udformet således, at søfolk, der gør tjeneste på samme skib, betaler  

 skat til samme stat, uanset om de er hjemmehørende i Danmark, Norge eller  

 Sverige.
 Skattedepartementet, den 3. november  

 1959.
Hans P.
Gøtrik.
