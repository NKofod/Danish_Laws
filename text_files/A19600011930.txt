 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 I lov nr. 84 af 11. maj 1897 om telegrafer og telefoner foretages følgende  

 ændringer:
 1. § 2 affattes således:
»§ 2.  Ministeren for offentlige arbejder kan for  

 et tidsrum af indtil 20 år meddele koncession på anlæg og drift af telegrafer  

 og telefoner - for anlæg, der forbinder dansk territorium med udlandet dog  

 for 25 år.
I koncessionen bliver der bl.a. at træffe bestemmelse om, hvorvidt  

 og i hvilket omfang koncessionshaveren skal være forpligtet til at foretage  

 udvidelser og forbedringer af anlægget, om fastsættelse af takster, om pligt  

 til samvirken såvel med andre private anlæg som med statens  

 telekommunikationstjenester af enhver art på de af ministeren for offentlige  

 arbejder herfor fastsatte vilkår samt om statens ret til overtagelse af  

 anlægget.
Med hensyn til fornyelse af de nugældende koncessioner på anlæg og drift  

 af telefoner forholdes efter de herom i lov nr. 377 af 30. juni 1919 og i lov  

 nr. 77 af 13. marts 1922 fastsatte regler.« 2. § 4 ophæves.
 3. § 5 affattes således:
»§ 5.  Den, der anlægger telegraf- eller  

 telefonledninger uden at have ret dertil i medfør af foranstående  

 bestemmelser, straffes med bøde.
Ledningerne kan konfiskeres, for så vidt de  

 tilhører nogen for lovovertrædelsen ansvarlig.« 4. § 6 ophæves.
 5. § 15 ophæves.
 6. I § 16 ændres »14-15« til:  

 »14«.
 7. § 17, stk. 2, ophæves.
 8. § 18, stk. 2, ophæves.
 9. Som ny § 20 tilføjes:
»§ 20.  Denne lov gælder ikke for Grønland, men  

 kan ved kgl. anordning sættes i kraft i denne landsdel med de lempelser, der  

 nødvendiggøres af de særlige grønlandske forhold.« § 2 Denne lov træder i kraft den 1. april 1960.
 Samtidig ophæves § 2 i lov nr. 377 af 30. juni 1919.
 Givet på Amalienborg, den 31. marts  

 1960.
 Under Vor Kongelige Hånd og Segl.
 FREDERIK R.
 /Kai Lindberg.
