 I medfør af byggelovens § 18, stk. 5, jf. lovbekendtgørelse nr. 805 af 9.  

 oktober 1995, som ændret ved § 17, stk. 3, i lov nr. 485 af 12. juni 1996 og  

 lov nr. 1083 af 29. december 1997, fastsættes følgende:
 § 1.  Forbud mod anvendelse af oliefyrede  

 centralvarmekedler af mærket Turbotronic træder i kraft den 1. april 1998.
 Stk. 2.  Såfremt en centralvarmekedel som nævnt i stk. 1  

 konstateres utæt ved kontrol foretaget af et servicefirma eller en  

 skorstensfejer inden den 1. april 1998, kan kommunalbestyrelsen nedlægge  

 forbud mod fortsat anvendelse af centralvarmekedlen.
 Stk. 3.  Kommunalbestyrelsen kan efter en konkret  

 vurdering meddele dispensation fra stk. 1, såfremt centralvarmekedlen er  

 opstillet på en sådan måde, at ventilationsforholdene i opstillingsrummet  

 sikrer, at en farlig kuliltekoncentration ikke kan forekomme.
 § 2.  Bekendtgørelsen træder i kraft ved  

 bekendtgørelsen i Lovtidende.
Boligministeriet, den 4. februar 1998 P.M.V.
 e.b.
