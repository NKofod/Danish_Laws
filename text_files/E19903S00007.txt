 Reglerne om skattegodtgørelse i SSL § 17 A har til hensigt delvis at lempe  

 den dobbeltbeskatning af selskabsindkomst, der fremkommer ved, at indkomsten  

 undergives beskatning såvel hos selskabet som hos aktionærerne.  

 Selskabsindkomsten beskattes først fuldt ud hos selskabet, og når der af  

 selskabsindkomsten udloddes udbytte til aktionærerne, beskattes disse af  

 samme indkomst.
 Lempelsen opnås i princippet ved, at en del af den skat, som er afkrævet  

 selskabet af dets indkomst,  godtgøres  aktionæren gennem nedsættelse  

 af dennes skattebetaling med godtgørelsesbeløbet.
Skattegodtgørelsen tilkommer udbyttemodtageren uden hensyn til, om det er  

 skattepligtige eller skattefri indtægter i selskabet, der anvendes til  

 udbyttebetalingen, og den skal af udbyttemodtageren medregnes ved opgørelsen  

 af såvel dennes skattepligtige indkomst som kapitalindkomsten i det  

 indkomstår, hvori udbyttet er skattepligtigt, jf.
LL § 16 A, stk.1.  

 Godtgørelsen modregnes i den skat, der pålignes udbyttemodtageren af  

 indkomsten for det pågældende indkomstår.
I det omfang godtgørelsesbeløbet  

 ikke kan anvendes til modregning, udbetales det  kontant.
Der  

 henvises iøvrigt til Skatteministeriets cirk. af 7.nov. 1988 om  

 indkomstbeskatning af aktieselskaber m.v., kap.5.
Udbytte, hvortil der er knyttet skattegodtgørelse Udbytter, hvortil der er knyttet skattegodtgørelse, er ikke alene det ved  

 en generalforsamling  deklarerede udbytte,  men omfatter tillige:
 Maskeret udbytte  - skattegodtgørelsen skal i dette tilfælde  

 medregnes i udbyttemodtagerens kapitalindkomst og skattepligtige indkomst for  

 det indkomstår, for hvilket ligningsmyndighederne har statueret, at et sådant  

 udbytte foreligger.
 Udbytte,  der deklareres inden påbegyndelsen af likvidation, selv  

 om likvidationen afsluttes inden for samme år.
 Likvidationsprovenu  i det år, der ligger forud for selskabets  

 endelige opløsning, medmindre der opnås dispensation efter  bestemmelsen i  

 LL § 16 A, stk.3.
 Udlodninger,  som hidrører fra nedsættelse af aktiekapital uden  

 for likvidationstilfælde, salgssummer for aktier, andelsbeviser og lignende  

 værdipapirer, der afhændes til det selskab, som har udstedt dem, samt  

 salgssummer ved disses aktieafståelser til holdingselskaber, medmindre der er  

 givet dispensation efter bestemmelsen i LL § 16 A, stk.2, eller § 16 B,  

 stk.6. Vedr. aktiesalg til holdingselskaber henvises til skd. cirk. af 13.maj  

 1985, pkt.6.
Skattegodtgørelse er knyttet til ovennævnte udbytter, 1) der udloddes af de i SSL § 1, stk.1, nr.1 og 2, nævnte aktieselskaber  

 og andre selskaber.
Godtgørelsen beregnes som 25% af udbyttet, der udloddes, jf.
SSL § 17 A,  

 stk.1.
 2) der udloddes af certifikatudstedende, udloddende  

 investeringsforeninger, der er omfattet af SSL § 1, stk.1, nr.6.
Godtgørelsen beregnes som 25% af den del af de udloddede beløb, som  

 hidrører fra modtagne aktieudbytter m.v., jf.
SSL § 17 A, stk.2.
 Den procentdel af udlodningen fra de nævnte investeringsforeninger, som  

 anses at hidrøre fra aktieudbytter m.v., beregnes således:
 Herved bliver udlodningen i videst muligt omfang betragtet som hidrørende  

 fra udbyttet, jf. skd.63.354.
 Den procentdel af udlodningen, som anses at hidrøre fra aktieudbytter  

 m.v., kan højst andrage 100.
 Den skattegodtgørelse, som det enkelte medlem er berettiget til, beregnes  

 herefter ved at gange foranstående procentdel af det fra foreningen udloddede  

 beløb med den i lovbestemmelsen anførte skattegodtgørelsesprocent på 25, idet  

 den herefter fremkomne procent dog afrundes til et helt tal, således at  

 brøkdele under 1/2 bortkastes, medens brøkdele på 1/2 og derover oprundes.
Foranstående retningslinier fremgår af en af Ligningsrådet fastsat  

 anvisning om skattegodtgørelse til medlemmer af certifikatudstedende,  

 udloddende investeringsforeninger, der er omfattet af SSL § 1, stk.1, nr.6,  

 jf.
SD.medd. for 1989.
 3) der tilskrives kontiene hos medlemmer af kontoførende  

 investeringsforeninger omfattet af lovbek.nr.654 af 8.okt. 1987 om beskatning  

 af medlemmer af investeringsforeninger.
 Godtgørelsen beregnes som 25% af den del af det tilskrevne beløb, som  

 hidrører fra andel i aktieudbytte m.v.
 Udbytte fra selskaber, foreninger m.v., der ikke falder ind under 1., 2.  

 eller 3., berettiger ikke til skattegodtgørelse.
 Udbytte fra selskaber, der er undtaget fra skattepligt i henhold til SSL §  

 3, stk.1, berettiger ikke til skattegodtgørelse, skd.44.41.
Udbyttemodtagere, der er omfattet af godtgørelsesordningen Som udgangspunkt er det kun udbyttemodtagere, der er  fuldt  

 skattepligtige  her til landet  af det modtagne udbytte,  der kan  

 opnå skattegodtgørelse, jf.
SSL § 17 A, stk.1.
 Hvis udbyttemodtageren er en af de i SSL § 1, stk.1, nr.3a eller 4, nævnte  

 foreninger, indrømmes ikke skattegodtgørelse, skd.50.185.
 Udbyttemodtagere, der er omfattet af SSL § 1, stk.1, nr.6, hvilket bl.a.  

 normalt vil være tilfældet for certifikatudstedende, udloddende  

 investeringsforeninger, indrømmes ikke skattegodtgørelse, medmindre udbyttet  

 betragtes som en erhvervsmæssig indtægt.
Investeringsforeninger, der er skattepligtige efter SSL § 1, stk.1, nr.5a,  

 som certifikatudstedende, akkumulerende investeringsforeninger, har ret til  

 skattegodtgørelse, da de er skattepligtige af det modtagne udbytte.
Det samme  

 gælder for de certifikatudstedende, udloddende investeringsforeninger, der er  

 omfattet af SSL § 1, stk.1, nr.2.
Fonde, foreninger og institutter m.v., der efter FBL er skattepligtige af  

 udbytter fra selskaber omfattet af SSL § 1, stk.1, nr.1 og 2, er berettiget  

 til skattegodtgørelse på 25 pct., jf.
FBL § 12.
 Udbyttemodtagere, herunder selskaber, foreninger m.v., der alene er  

begrænset skattepligtige  her til landet af det modtagne udbytte, kan  

 ikke opnå skattegodtgørelse, da skattepligten er begrænset til den  

 tilbageholdte udbytteskat på 30%. Undtagelse herfra gælder dog i tilfælde,  

 hvor udbyttemodtageren er berettiget til skattegodtgørelse i henhold til en  

 med en fremmed stat, Færøerne eller Grønland indgået  

 dobbeltbeskatningsoverenskomst.
 Vedrørende beskatning af eventuel skattegodtgørelse til udbyttemodtagere,  

 der ikke er fuldt skattepligtige her til landet af det modtagne udbytte,  

 henvises til SSL § 2, stk.1, litra d - der er omtalt under SA 2.6.1 - og KL §  

 2, stk.1, litra g.
