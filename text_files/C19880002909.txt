Baggrund Som følge af Indenrigsministeriets bekendtgørelse nr. 432 af 23. juni 1986  

 om udligning af visse kommunale og amtskommunale udgifter til merværdiafgift  

 gælder der fra og med regnskabsåret 1987 ændrede bestemmelser for kommunernes  

 opgørelse af moms i forbindelse med sanerings- og byfornyelsesaktiviter.
 I dette cirkulære beskrives bekendtgørelsens betydning for udbetalingen af  

 saneringslån og tilskud (pkt. 2), byfornyelsesrefusioner (pkt. 3),  

 ydelsesstøttegrundlaget (pkt. 4) og tilsagnsrammerne (pkt. 5).
Saneringslån og tilskud Til dækning af traditionelle saneringsudgifter i form af midlertidige  

 statslån og tilskud (jf. lovbekendtgørelse nr. 385 af 4. august 1983) gælder  

 følgende:
Ved kommunens hjemtagelse af statslån til selskabssanering anmeldes kun  

 92,5 pct. af lånebehovet, da kommunen modtager 7,5 pct. af  

 finansieringsbehovet i tilskud fra den kommunale momsudligningsordning.
Dette  

 gælder for alle låneanvisninger fra og med regnskabsåret 1987. Det bemærkes,  

 at refusionsprocenten er fast og uafhængig af den faktisk afholdte moms.
 I henhold til ovennævnte bekendtgørelse fra Indenrigsministeriet ydes der  

 også momsrefusion med tilbagevirkende kraft fra 1985 og 1986. Under  

 henvisning til den generelle byrdefordelingsaftale, som er indgået mellem  

 Indenrigsministeriet og de kommunale parter i forbindelse med etablering af  

 momsudligningsordningen, vil der ikke i forbindelse hermed ske en  

 efterfølgende regulering af for store udbetalte statslige saneringslån i  

 relation til 1985 og 1986.
 For traditionelle saneringsudgifter, som afholdes fra og med 1987 i  

 kommunalt regi (altså uden et saneringsselskabs medvirken), skal kommunen  

 anmode om statslån til udgifterne ekskl. den faktisk afholdte moms.
 Af hensyn til fremtidige regnskabsafslutninger er det væsentligt, at  

 kommunen sondrer mellem lån ydet før og efter 1. januar 1987.
 Det understreges i øvrigt, at de tidligere ydede ombygningslån i henhold  

 til § 52 - jf. lovbekendtgørelse nr. 356 af 3. juli 1975 - ikke er omfattet  

 af momsudligningsordningen, idet sådanne lån optages i kommunernes budget- og  

 regnskabssystem under de såkaldte finansforskydninger.
Byfornyelsesrefusioner For byfornyelsesudgifter (jf. lovbekendtgørelse nr. 501 af 21. juli 1987)  

 gælder, at kommunen skal anmode om refusion på baggrund af de  

 refusionsberettigede udgifter ekskl. den faktisk afholdte moms.
Momsen  

 anmeldes til refusion i Den Kommunale Momsfond.
Det skal bemærkes, at der i forbindelse med visse nedrivningssager, dvs.  

 refusionsberettigede aktiviteter, hvor der modregnes for indtægter fra  

 grundsalg, kan opstå et særligt momsproblem.
I de tilfælde, hvor salgsprisen  

 overstiger købsprisen, bliver en del af nedrivningsudgifterne herved dækket.  

 Såfremt grunden sælges til private, skal momsen af denne del af  

 nedrivningsudgiften tilbagebetales Momsfonden.
Kommuner, der benytter et byfornyelsesselskab, skal i øvrigt være  

 opmærksomme på, at selskabets administrationshonorar skal udmåles i forhold  

 til de refusionsberettigede udgifter inkl. moms på 22 pct., jf. pkt. 2.9 f i  

 cirkulære af 3. juli 1986 om offentlig støtte til byfornyelse og  

 boligforbedring m.v.
Det er fortsat uden betydning for refusionsgrundlaget,  

 om honoraret tillægges moms eller ej.
Ydelsesstøttegrundlag For ombygning af private ejendomme, herunder ejendomme der ejes af et  

 sanerings- eller byfornyelsesselskab, er der ingen ændringer i forhold til  

 gældende regler, dvs. at ydelsesstøttegrundlaget opgøres inkl. faktisk  

 afholdt moms.
 For ombygninger af kommunale beboelsesejendomme og ejendomme, som kommunen  

 har overtaget med henblik på istandsættelse, gælder, at kommunen løbende får  

 refunderet moms af ombygningsudgifter i gennemførelsesfasen.
Med henblik på at sikre at leje- og brugsværdi beregnes ens, uanset hvem  

 der har ejet ejendommen under og efter ombygningen, skal ombygningsudgifterne  

 opgøres inkl. moms ved låne- og støtteudmålingen.
Bestemmelsen gælder  

 således, uanset om kommunen sælger ejendommen eller regner med at beholde den  

 i kommunalt regi.
 Kommunerne opnår imidlertid et merprovenu, der skal tilbagebetales.
I tilfælde af salg inden for en periode af 5 år regnet fra tidspunktet for  

 godkendelsen af ombygningsregnskabet, tilbagebetales momsrefusionen til  

 momsudligningen.
Hvis kommunen fortsat ejer ejendommen 5 år efter  

 byfornyelsesarbejdernes afslutning, betaler kommunen på dette tidspunkt et  

 ekstraordinært afdrag på det optagne lån.
 Rent praktisk foretages tilbagebetalingen således:
 Ved salg i forbindelse med den endelige låneoptagelse afregnes det  

 kontante merprovenu umiddelbart ved indbetaling til Momsfonden.
 Såfremt der ikke senest på tidspunktet for lånets berigtigelse er indgået  

 aftale om salg af ejendommen, skal obligationer (af samme serie) til et  

 provenu, som svarer til den refunderede moms, forblive i kommunens besiddelse  

 indtil videre.
 Ved salg inden udløbet af 5-års-perioden indbetales til Momsfonden  

 nettoprovenuet af de opbevarede obligationer på det pågældende tidspunkt med  

 tillæg af oppebårne renter og afdrag.
Hvis kommunen fortsat ejer ejendommen efter 5-års-periodens udløb,  

 indleveres (til realkreditinstituttet) de opbevarede obligationer med tillæg  

 af oppebårne renter og afdrag som et ekstraordinært afdrag på det optagne  

 lån.
Såfremt det ikke er muligt at erhverve indeksobligationer svarende til  

 de indvundne renter og afdrag, kan provenuet anvendes til byfornyelsesformål,  

 hvortil der ikke ydes refusion efter lovens § 66, stk. 3. De efterfølgende  

 ordinære afdrag beregnes fortsat ud fra hovedstolen, hvorved alene  

 restgælden, men ikke afdraget - og dermed huslejen - nedsættes.
Lånet vil  

 dermed ophøre tidligere end normalt.
Det ekstraordinære afdrag på et  

 indekslån dækker en forholdsmæssig andel mellem den del af lånet, hvortil der  

 alene ydes rentebidrag, og den andel, hvortil der ydes både rente- og  

 afdragsbidrag.
 Hvis kommunen imidlertid allerede på låneoptagelsestidspunktet ønsker at  

 beholde ejendommen og med sikkerhed ved, at den kan forblive i kommunalt eje,  

 fordi der ikke er tilbudspligt, kan det ekstraordinære afdrag foretages på  

 dette tidspunkt.
Belastning af tilsagnsrammen Kommunens tilsagnsramme belastes som følge af de ændrede regler således:
 - Saneringslån til selskabssaneringer belaster rammen med 92,5 pct. af de  

 faktisk afholdte udgifter inkl. moms.
 - Saneringslån til kommunale saneringer belaster rammen med de faktisk  

 afholdte udgifter ekskl. moms (p.t. 22 pct.).
 - Refusionsberettigede byfornyelsesudgifter belaster rammen med de faktisk  

 afholdte udgifter ekskl. moms (p.t. 22 pct.).
 - De støtteberettigede forbedringsarbejder (ydelsesstøttegrundlaget)  

 belaster rammen med de faktisk afholdte udgifter inkl. moms, uanset om  

 kommunen i gennemførelsesfasen har fået refunderet momsen.
 Kommunen skal i forbindelse med ansøgning om både vejledende og bindende  

 tilsagnsrammer tage højde for de nye bestemmelser, herunder at tilsagn om lån  

 og refusioner givet før 1. januar 1987 strækker længere, hvilket har  

 betydning ved vurderingen af behovet for eventuelle mertilsagn.
Ikrafttrædelses- og overgangsbestemmelser Bestemmelserne er principielt gældende fra 1. januar 1987.
Såfremt en kommune allerede har igangsat ombygninger med en bindende  

 tilsagnsramme ekskl. moms, må kommunen søge om tilsagnsforhøjelse både for  

 ordinære aktiviteter og aktiviteter i henhold til den ekstraordinære  

 boligforbedringsbevilling.
Boligstyrelsen vil være behjælpelig med at sikre  

 den nødvendige rammeforhøjelse.
