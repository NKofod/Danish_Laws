 Hermed følger eksemplarer af bekendtgørelse nr. 36 af 25. januar 1977 af  

 lov om beskatning ved fusion af aktieselskaber m.v. således som denne er  

 ændret ved lov nr. 612 af 17. december 1976.
 I det følgende redegøres for de ændringer, som er gennemført ved denne  

 lov.
 Oversigt over de nye og ændrede regler.
 1. § 6, stk. 4-6, og § 13, stk. 3-4, om fristen for  

 indsendelse af fusionsdokumenter til statsskattedirektoratet.
 2. § 8, stk. 7 og 8, om konsekvensændringer i  

 fusionsloven som følge af den tidligere gennemførte lov om lempelse af  

 dobbeltbeskatningen af udloddede selskabsindkomster.
 3. § 12, stk. 1, nr. 1 og 2, om fusioner med  

 produktions- og salgsforeninger.
 4. § 14, stk. 1, om fusioner med gensidige  

 forsikringsforeninger.
 Ændringerne har virkning fra 1. januar 1976.
 Redegørelse for de enkelte bestemmelser.
 Ad 1., til § 6 og § 13.
 Efter § 6 og § 13 i fusionsloven af 19. december 1975 er det en  

 betingelse, for at lovens regler kan anvendes, at der senest 3 måneder efter  

 fusionsdatoen til statsskattedirektoratet indsendes genparter af de  

 dokumenter, der i selskabslovgivningen er foreskrevet udarbejdet i  

 forbindelse med fusionen.
 Der er tale om følgende dokumenter:
 For kooperative virksomheder er der tale om følgende dokumenter:
 Fristen er nu blevet ændret således, at der for alle de af fusionsloven  

 omfattede selskaber - bortset fra banker og sparekasser - efter lovens § 6,  

 stk. 4, 1. pkt., og § 13, stk. 3, gælder en almindelig frist på 6 måneder for  

 indsendelse af fusionsdokumenter til statsskattedirektoratet.
Fristen regnes fra fusionsdatoen, som i § 5 er bestemt i skattemæssig  

 henseende som datoen for den i forbindelse med fusionen udarbejdede  

 åbningsstatus for det fortsættende selskab.
Denne fusionsdato skal være  

 sammenfaldende med skæringsdatoen for det fortsættende selskabs regnskabsår.
 For banker og sparekasser gælder en særlig frist på 1 måned regnet fra  

 handelsministeriets tilladelse til fusion, jfr. § 6, stk. 5.
 Under ganske særlige omstændigheder kan ligningsrådet se bort fra disse  

 frister.
 Ad 2., til § 8.
 Ved lov nr. 404 af 20. august 1976 om lempelse af dobbeltbeskatningen af  

 udloddede selskabsindkomster blev der indføjet nye regler i  

 selskabsskatteloven, dels om udlodningskonto, dels om udbytte fra 25 pct.  

 ejede datterselskaber.
 Da det fortsættende selskab efter fusionsloven i vidt omfang indtræder i  

 det ophørende selskabs skattemæssige stilling, er disse nye regler nu  

 indarbejdet i fusionsloven.
 De udlodningsmuligheder, der er oparbejdet i det ophørende selskab, og som  

 er opført på dette selskabs udlodningskonto, som igen fremgår af den i  

 fusionslovens § 7, stk. 1, nævnte ansættelse, tilføres efter § 8, stk. 7, det  

 fortsættende selskabs udlodningskonto.
 Tilsvarende har det fortsættende selskab ligesom det ophørende selskab kun  

 fradragsret efter lov om særlig indkomstskat m.v. § 3, stk. 3, for tab ved  

 afståelse af datterselskabsaktier eller likvidation af datterselskabet, i det  

 omfang tabet overstiger udbytterne af de pågældende aktier og andele, som  

 begge selskaber har været fritaget for at medregne i indkomstopgørelsen efter  

 selskabsskattelovens § 13, stk. 1. nr. 2.
 Ad 3. og 4., til § 12 og § 14.
 Produktions- og salgsforeninger har efter hidtidig praksis kunnet  

 fusionere skattefrit uden direkte lovhjemmel.
Ved ændringen af § 12, stk. 1, nr. 1, er der skabt lovhjemmel for, at en  

 produktions- eller salgsforening tillige kan fusionere skattefrit med et  

 datterselskab.
Det er en forudsætning, at den pågældende produktions- eller  

 salgsforening er tilknyttet "De Samvirkende Danske  

 Andelsselskaber".
Efter § 14, stk. 1. i fusionsloven af 19. december 1975 omfatter loven de  

 i selskabsskattelovens § 1, stk. 1, nr. 5, omhandlede gensidige  

 forsikringsforeninger.
Bestemmelsen er nu udvidet til også at omfatte sådanne  

 gensidige forsikringsforeninger, der kun overtager forsikringer med  

 forpligtelse til deltagelse i det fælles ansvar, og som beskattes i henhold  

 til samme lovs § 1, stk. 1. nr. 6.
 Skattedepartementet, den 25. januar  

 1977.
Hans P.
Gøtrik.
/O.
Skau Wogensen.
