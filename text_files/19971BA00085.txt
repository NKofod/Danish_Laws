Nr BSF 85 Forslag til folketingsbeslutning om økonomisk støtte til nedsættelse af  

 arbejdstiden Fremsat af Jette Gottlieb (EL) Frank Aaen (EL) den 9. december 1997 Folketinget opfordrer regeringen til at fremsætte lovforslag, der sikrer,  

 at der kan ydes økonomisk støtte til virksomheder, der ved overenskomst med  

 de ansatte aftaler en nedsættelse af arbejdstiden.
 Betingelserne for støtte til en nedsættelse af arbejdstiden skal  

 fastsættes efter følgende retningslinjer:
- støtten skal udgøre den maksimale dagpengesats pr. time - arbejdstiden skal nedsættes med op til 7 timer om ugen for  

 fuldtidsansatte, med en lønkompensation på minimum den maksimale dagpengesats - der ansættes en arbejdsløs på normale løn-og arbejdsvilkår i samme antal  

 timer, som arbejdstiden er nedsat - det aftales, at alt overarbejde skal afspadseres - støtten aftrappes over en periode på 5-8 år - ansatte, der får nedsat arbejdstid, skal på alle områder stilles som  

 værende på fuld tid.
Bemærkninger til forslaget Både i Danmark og i andre europæiske lande er der en stigende interesse  

 for nedsat arbejdstid, enten ved nedsættelse af den ugentlige arbejdstid  

 eller på anden måde.
Der er bl.a. i Danmark gennemført et forsøg på  

 virksomheden Union Pak i Køge, hvor forsørgere har fået nedsat deres  

 arbejdstid til 30 timer om ugen med fuld lønkompensation med støtte fra  

 Socialministeriet.
 På denne baggrund opfordres regeringen til at fremsætte et lovforslag, der  

 kan åbne muligheder og give inspiration til de kommende  

 overenskomstforhandlinger.
Forslaget åbner for tilskud til virksomheder, hvor der efter overenskomst  

 med de ansatte sker en nedsættelse af arbejdstiden.
Tilskuddet udgør de  

 maksimale dagpenge (p.t. ca. 73 kr. i timen) for hver times  

 arbejdstidsnedsættelse.
 Forslaget forudsætter fuld personalekompensation, mens fuld  

 lønkompensation, dvs. forskellen mellem tilskuddet og timelønnen i det antal  

 timer, arbejdstiden sættes ned, skal aftales mellem parterne.
Udmøntningen af overenskomsten skal aftales lokalt på arbejdspladserne,  

 inden det træder i kraft Støtten udgør det første år 73 kr. i timen pr. ansat for hver time,  

 arbejdstiden sættes ned.
Nedsættes arbejdstiden fra 37 til 30 timer,  

 udbetales således 7 gange 73 kr. = 511 kr. om ugen pr. ansat.
Støttebeløbet  

 svarer til dagpengemaksimum.
Arbejdstiden skal nedsættes med et antal timer om ugen, op til 7 timer om  

 ugen for fuldtidsansatte.
Det kan aftales, at arbejdstidsnedsættelsen for den  

 enkelte medarbejder kan samles til f.eks. længere ferie.
 Der skal som kompensation for arbejdstidsnedsættelsen time for time  

 ansættes arbejdsløse på normale løn- og arbejdsvilkår.
Det skal videre indgå i aftalen, at alt overarbejde skal afspadseres.
Det  

 er endvidere en forudsætning, at allerede ansatte, ansatte i forbindelse med  

 arbejdstidskompensationen og nyansatte behandles lige.
 Der skal være aftalt en lønkompensation, der minimum svarer til 71 kr. i  

 timen, hvor det resterende op til fuld lønkompensation skal aftales.
 Endelig skal der i nødvendigt omfang sikres den nødvendige træning og  

 uddannelse af de nyansatte, f.eks. ved at der i en optræningsperiode er tale  

 om en meransættelse, dvs. at arbejdstidsnedsættelsen sker med en mindre  

 forskydning, dog maksimalt 3 måneder.
Støtten aftrappes over 5-8 år med lige store beløb om året.  

 Aftrapningsperioden afhænger af, hvor stor en arbejdstidsnedsættelse der er  

 aftalt.
Hensigten er, at arbejdstidsnedsættelsen fastholdes, men at parterne  

 selv finansierer lønkompensationen.
 Det skal sikres, at ansatte, som deltager i ordningen, betragtes som  

 værende på fuld tid i forhold til regler om ferie, sygedagpenge, arbejdskrav  

 og optjeningsret til dagpenge og anden relevant lovgivning.
 Overenskomsten skal udmøntes som lokalaftaler, hvor de konkrete  

 betingelser aftales, herunder at ledelse og tillidsrepræsentanter sammen med  

 fagforeningerne laver en status over den sædvanlige arbejdstid på den  

 pågældende arbejdsplads og beregner omfanget af fuld personalekompensation.  

 Samtidig lægges en plan for, hvordan der kan uddannes ledige, som kan  

 overtage de nye stillinger.
Ved eventuelle reduktioner i beskæftigelsen, herunder ved  

 sæsonudsvingninger, skal ledelse og de ansattes tillidsrepræsentanter i  

 fællesskab godkende, at reduktionen ikke indeholder nogen omgåelse af den  

 fulde personalekompensation.
Uenighed herom afgøres efter de almindelige  

 regler for løsning af faglig strid, og der skal i overenskomsten være klare  

 bestemmelser om genansættelse ved uberettigede reduktioner.
I modsat fald  

 bortfalder en forholdsmæssig andel af det statslige tilskud.
 De regionale arbejdsmarkedsråd skal føre tilsyn med, at der ikke sker  

 misbrug af tilskudsordningen.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om økonomisk støtte til nedsættelse  

 af arbejdstiden.
(Beslutningsforslag nr.
B 85).
