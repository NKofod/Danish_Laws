Kommunikationsministeren har i medfør af lov nr. 84 af 11. maj 1897 om telegrafer og telefoner, som ændret ved lov nr. 119 af 31. marts 1960, og lov nr. 270 af 22. maj 1986 om udfærdigelse af koncessioner på anlæg og drift af visse telekommunikationstjenester meddelt Tele Sønderjylland A/S koncession på anlæg og drift af telefoner i Sønderjylland fra den 1. januar 1990 at regne.
 1. Koncessionshaveren er - med de i nærværende  

 koncession angivne begrænsninger - eneberettiget til inden for og til og fra  

 koncessionsområdet at forestå drift og anlæg vedrørende følgende indenlandske  

 telekommunikationstjenester: Telefontjeneste, datakommunikationstjeneste,  

 tekstkommunikationstjeneste, offentlig personsøgetjeneste,  

 mobiltelefontjeneste og videotjeneste.
 Ministeren kan fastsætte nærmere bestemmelse om samarbejde mellem de  

 koncessionerede telefonselskaber indbyrdes og mellem disse og staten til  

 sikring af landsdækkende tjenesters og udlandstjenesters funktion.
 Koncessionshaveren er pligtig til efter bestemmelse af  

 kommunikationsministeren og på de af ministeren fastsatte vilkår at overtage  

 telefonanlæg samt anlæg knyttet til de øvrige oven for nævnte tjenester, og  

 driften heraf for så vidt angår lokale geografiske områder uden for  

 koncessionsområdet.
 Hvis der af kommunikationsministeren træffes beslutning om delvis eller  

 fuldstændig sammenlægning af telekommunikationsvirksomhed under en fælles  

 ledelse eller om samling af telekommunikationstjenester i en administrativ,  

 teknisk og økonomisk enhed, er koncessionshaveren, dersom enighed ikke opnås  

 om de pågældende foranstaltningers øjeblikkelige gennemførelse, pligtig at  

 medvirke ved forberedelsen af den af ministeren ønskede samling i det omfang  

 og efter de nærmere regler, som fastsættes af ministeren, ligesom  

 koncessionshaveren er pligtig til i alle sine dispositioner at tage hensyn  

 til den førnævnte samling af telekommunikationsadministrationer eller  

 telekommunikationstjenester.
 Besørgelse af telegrammer gennem telefonen er forbeholdt staten, jfr.  

 herved post 7.
 Alle spørgsmål om grænserne mellem statens og koncessionshaverens  

 virksomhedsområder afgøres af kommunikationsministeren.
 2. Fra nærværende koncession undtages:
a.
Anlæg, der af kommuner eller kommunale institutioner (brandvæsen,  

 vandværk m.m.) udelukkende benyttes til den indre kommunale tjeneste; b. anlæg, der af statsbanerne eller private jernbaner benyttes til  

 meddelelser vedrørende jernbanetjenesten; c. anlæg inden for en ejendoms grænser eller mellem flere samme ejer  

 tilhørende eller til en og samme bedrift forenede ejendomme, dog under  

 forudsætning af, at det pågældende anlæg alene benyttes til ejerens eget  

 brug; d. anlæg, der iværksættes af indtil 10 personer udelukkende til eget brug,  

 for så vidt afstanden mellem dets endepunkter i ingen retning overstiger 22,5  

 km, alt dog kun under forudsætning af, at der i anlægsøjeblikket på de  

 vedkommende steder ikke findes af koncessionshaveren oprettede anlæg, som kan  

 komme de pågældende personer til nytte; e. ledninger, som staten har anlagt, samt ledninger, som staten fremtidig  

 måtte ville anlægge af hensyn til den trafik, som staten har forbeholdt sig,  

 eller til særlige forhold.
3. Koncessionshaveren er pligtig til på de i takster  

 og driftsreglement fastsatte vilkår at give alle og enhver adgang til som  

 abonnenter eller kommunikationssøgende at få tilslutning til og benytte hans  

 anlæg.
Spørgsmål om afvigelse herfra i særlige tilfælde afgøres af  

 kommunikationsministeren.
 Kommunikationsministeren kan med henblik på ekstraordinære forhold give  

 koncessionshaveren pålæg om sikring og opretholdelse af samfundsvigtig  

 telekommunikationstrafik, om fornødent ved begrænsning af den almindelige  

 adgang til nettet.
 4. Driften af koncessionshaverens anlæg sker  

 overensstemmende med det til enhver tid gældende driftsreglement, der  

 udfærdiges af kommunikationsministeren, efter at et udkast dertil har været  

 forelagt koncessionshaveren til erklæring.
 5. Når det kan forudses, at gældende takster ikke i  

 det væsentlige svarer til et efter tidsforholdene passende udbytte, kan de af  

 kommunikationsministeren eller koncessionshaveren opsiges til revision og  

 fornøden ændring.
 Ændringer i gældende takster godkendes af ministeren efter indstilling fra  

 koncessionshaveren.
 Selskabets vilkår skal stadfæstes af kommunikationsministeren, der  

 ligeledes afgør krav om ændringer i disse vilkår, som forelægges ham af  

 koncessionshaveren.
6. Koncessionshaverens anlæg skal til enhver tid  

 holdes i god og driftssikker stand.
Sådanne udvidelser og forbedringer af  

 anlæggene og disses betjening, som kommunikationsministeren måtte forlange,  

 skal bringes til udførelse på foreskreven måde og inden for den derfor  

 fastsatte frist.
 Ønsker koncessionshaveren at foretage nye anlæg eller udvidelser og  

 forandringer af bestående anlæg, bliver forslag og planer samt overslag  

 hertil at forelægge kommunikationsministeren i det omfang, som fastsættes af  

 ministeren.
 Koncessionshaveren er pligtig til efter ministerens nærmere bestemmelse at  

 deltage i samarbejde såvel med andre koncessionerede telefonselskaber som med  

 Post- og Telegrafvæsenet, herunder Statens Teletjeneste, angående ethvert  

 forhold, som ministeren skønner har betydning for det samlede televæsens  

 udvikling under eller efter koncessionsperioden, eller som i øvrigt med  

 fordel kan gøres til genstand for et sådant samarbejde.
7. Koncessionshaveren er berettiget og forpligtet til  

 samtrafik af enhver art, for så vidt angår trafik og tjenester, som forestås  

 af staten.
Ministeren kan herunder fastsætte regler for afvikling af den  

 nævnte trafik.
 Ministeren kan endvidere bestemme, at koncessionshaveren i nærmere angivet  

 omfang og på de af ministeren fastsatte vilkår skal overtage de tjenester -  

 herunder telegramekspedition - som forestås af staten på de steder, hvor  

 ministeren måtte ønske det samt i det hele medvirke ved statens  

 telekommunikationstjenester af enhver art og tilvejebringe de dertil fornødne  

 anlæg med eller uden betjening.
8. Koncessionshaveren, der er underkastet alle de  

 almindelige love og anordninger, der for tiden er eller herefter måtte blive  

 gældende for anlæg og drift vedrørende de af koncessionen omfattede  

 telekommunikationstjenester i riget, er med hensyn til samtlige sine anlæg og  

 disses drift og betjening underkastet det tilsyn, som foreskrives af  

 kommunikationsministeren.
Angående det tilsyn, der vil være at føre med  

 koncessionshaverens regnskabsføring, afskrivninger m.m., fastsættes de  

 nærmere regler i det i post 14 h omhandlede reglement.
Koncessionshaveren er  

 pligtig på begæring at meddele ministeren enhver oplysning om sine forhold.
 Tilsynet med koncessionshaveren varetages af kommunikationsministeren.  

 Udgifterne ved tilsynet godtgøres statskassen af koncessionshaveren efter  

 nærmere bestemmelse af kommunikationsministeren.
Ministeren kan i nærmere angivet omfang delegere de ham i henhold til  

 nærværende koncession og telefonlovgivningen tilkommende beføjelser til  

 institutioner under dennes ressort.
Koncessionshaveren vil dog altid kunne  

 forlange en af en institution truffen afgørelse forelagt for ministeren.  

 Sådan påanke fritager ikke uden ministerens særlige tilladelse  

 koncessionshaveren fra foreløbig at efterkomme afgørelsen.
 9. Klager over koncessionshaverens eller hans  

 personales forhold over for det offentlige eller over for private er  

 kommunikationsministeren berettiget til at afgøre med bindende virkning for  

 koncessionshaveren.
 10. Koncessionshaveren og hans personale er med hensyn  

 til indholdet af den teletrafik, hvormed de bliver bekendte, under ansvar  

 efter lovgivningen underkastede samme hemmeligholdelsespligt som  

 tjenestemændene ved statens telegraf- og telefonvæsen.
11. Koncessionshaveren er pligtig til at give det af  

 ham antagne personale adgang til at danne organisationer, der kan forhandle  

 med koncessionshaveren om personalets løn-, pensions-, rets- og  

 arbejdsforhold.
Reglerne for sådanne forhandlinger mellem koncessionshaveren  

 og disse organisationer fastsættes ved forhandling mellem parterne og i  

 mangel af overenskomst mellem disse af finansministeren.
Reglerne skal åbne  

 mulighed for, at uenigheder, der ikke på anden måde kan bilægges, henvises  

 til mægling og efter enighed derom kan henvises til voldgift i former, der  

 sikrer en endelig afgørelse af det foreliggende spørgsmål.  

 Forhandlingsreglerne og eventuelle ændringer i disse skal stadfæstes af  

 finansministeren.
 12. De i lov nr. 84 af 11. maj 1897 §§ 9, 11, 12 og 14  

 givne bestemmelser om anbringelse af statens telegraf- og telefonledninger  

 på, over eller under fremmed grund og ejendom m.m. skal også komme til  

 anvendelse på koncessionshaverens anlæg under tilsyn af  

 kommunikationsministeren.
 Anvendelsen af bestemmelserne i § 9, 1. og 2. stykke, i førnævnte lov er i  

 hvert enkelt tilfælde betinget af samtykke fra kommunikationsministeren.
13. Udnævnelse af koncessionshaverens administrerende  

 direktør skal godkendes af kommunikationsministeren.
Koncessionshaverens  

 virksomhed skal have sit sæde i Åbenrå.
14. Koncessionshaverens selskabsvedtægter skal være  

 godkendte af kommunikationsministeren og må ikke ændres uden hans samtykke,  

 der ligeledes udkræves til Ændring af gældende bestemmelser om personalets lønning, pensionering,  

 arbejdstid m.v. skal godkendes af Finansministeriet.
 15. Pr. 1. marts 1992 kan koncessionen efter derom eet  

 år forud givet varsel bringes til ophør.
 Bringes koncessionen ikke pr. 1. marts 1992 til ophør, forbliver  

 nærværende koncession med de koncessionshaveren derefter tilkommende  

 rettigheder og påhvilende forpligtelser uden videre i kraft i et yderligere  

 tidsrum af 5 år, ved hvis udløb koncessionen på ny kan bringes til ophør som  

 angivet i denne posts 1. stykke, og således fremdeles i 5-årige perioder.
 16. Ud over de ved loven hjemlede erstatninger for  

 grundafståelser, skade og ulemper svarer koncessionshaveren ingen afgift til  

 stat eller kommune for de ham ved nærværende koncession tillagte særlige  

 rettigheder.
For de tjenester, som er omfattet af lov nr. 270 af 22. maj 1986 om  

 udfærdigelse af koncessioner på anlæg og drift vedrørende visse  

 telekommunikationstjenester, betaler koncessionshaveren årlig en ydelse til  

 staten, jfr. bestemmelsen i § 2 i den nævnte lov.
Ydelsen udgør 4 pct. af  

 koncessionshaverens årlige nettoindtægter med fradrag af nettoindtægterne fra  

 forretningsområder, hvor koncessionshaveren konkurrerer med private  

 (liberaliserede områder) samt radio- og tv-delen af hybridnettet.  

 Koncessionshaveren udarbejder en nærmere beskrivelse af de aktivitetsområder,  

 som indgår i beregningsgrundlaget for den omsætningsafhængige ydelse.  

 Beskrivelsen samt ændringer heri skal godkendes af kommunikationsministeren.  

 Rigtigheden af den regnskabsmæssige beregning af den omsætningsafhængige  

 ydelse er omfattet af den almindelige revision af selskabets regnskaber, der  

 foretages af en af generalforsamlingen valgt statsautoriseret revisor samt af  

 rigsrevisor.
Disse udarbejder til Generaldirektoratet for P&T en  

 erklæring herom.
17. Nærværende koncession kan af  

 kommunikationsministeren erklæres forbrudt, såfremt koncessionshaveren kommer  

 under konkursbehandling eller standser sine betalinger, samt såfremt han på  

 noget efter ministerens skøn væsentligt punkt overtræder de i nærværende  

 koncession indeholdte bestemmelser eller ikke efterkommer et i henhold hertil  

 givet påbud.
Såfremt driften uden ministerens samtykke afbrydes for hele  

 driftsområdet eller en væsentligere del af dette, er ministeren berettiget  

 til at etablere en midlertidig drift af anlægget for koncessionshaverens  

 regning og på hans risiko og vedblive dermed, indtil han på fyldestgørende  

 måde godtgør at være i stand til selv at fortsætte driften.
Mod det af  

 ministeren for den midlertidige drift aflagte regnskab kan der ikke rejses  

 nogen indsigelse fra koncessionshaveren.
 18. I tilfælde af overtrædelse af nærværende  

 koncessions bestemmelser kan kommunikationsministeren uden rettergang pålægge  

 koncessionshaveren bøder til statskassen på indtil 10.000 kr., ligesom  

 ministeren til fremtvingelse af koncessionshaverens efterlevelse af de af ham  

 eller tilsynet, jfr. post 8, givne påbud inden en given frist kan fastsætte  

 dagbøder på indtil 500 kr. pr. dag.
 19. Med hensyn til fortolkningen af nærværende  

 koncession skal koncessionshaveren være underkastet kendelse af  

 kommunikationsministeren.
