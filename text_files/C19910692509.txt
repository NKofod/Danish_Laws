GENERELLE BEMÆRKNINGER For at imødekomme de stadigt stigende krav om en smidig  

 personaleadministration og lokal handlefrihed på de statslige institutioner  

 har Fi- nansministeriet og Centralorganisationerne (CFU) som et led i  

 overenskomstfornyelsen 1991 indgået vedlagte aftale om tillidsrepræsentanter  

 for overenskomstansatte i staten.
 Aftalen finder anvendelse på hele statens område (inkl. folkekirken), dog  

 undtaget folkeskolen, og gælder alle overenskomstansatte inden for cen-  

 tralorganisationernes (CFU's) forhandlingsområde.
Statens institutioner og virksomheder er forskellige, og de lokale krav  

 til arbejdsindhold og samarbejdsformer er forskellige.
Tillidsrepræsentantens  

 rolle er i udvikling på de statslige institutioner.
De senere års udviklingslinie mod mål- og rammestyring samt  

 decentralisering på det løn- og personalepolitiske område, må forventes at  

 fortsætte.
Det er en afgørende forudsætning for decentraliseringspolitikkens  

 succes, at der på institutionerne er et godt og tillidsfuldt samarbejde  

 imellem ledelse og personale.
Tillidsrepræsentanten vil fremover være en  

 nøgleperson i samarbejdet mellem ledelse og personale på institutionerne.
 Tillidsrepræsentanten har hidtil været de ansattes talerør ved  

 udformningen af fælles retningslinier om ansættelse, afskedigelse,  

 uddannelse, personalepolitik, turnusforhandlinger (på AC-området), og ved  

 løsning af konkrete personaleadministrative spørgsmål.
I takt med moderniseringen og omstillingen af statens institutioner og  

 virksomheder samt ændringen i arbejdsopgaver og arbejdsformer er udfor-  

 dringerne og kravene til tillidsrepræsentanterne skærpet.
Hertil kommer, at  

 de ansatte lægger mere og mere vægt på at få indflydelse på deres egen  

 arbejdssituation, hvilket også er med til at skærpe udfordringerne og kravene  

 til tillidsrepræsentanten.
Forhandling af individuelle løn- og  

 ansættelsesvilkår indtager en mere og mere dominerende rolle for  

 tillidsrepræsentanten.
 Alt i alt vil de forskellige styringsformer og den øgede decentralisering  

 betyde en ændring i samarbejdsformerne, som vil forudsætte en visionær  

 personalepolitik, der bygger på individualitet, indflydelse og tillid.
 Finansministeriet og centralorganisationerne er derfor enige om at henlede  

 opmærksomheden på, at de øgede krav til tillidsrepræsentantinstitutionen bør  

 medføre, at tillidsrepræsentanterne også får de nødvendige og tilstrækkelige  

 vilkår for at udøve deres virke, herunder fx den nødvendige tid og uddannelse  

 samt tryghed i ansættelsen.
 På denne baggrund har Finansministeriet og centralorganisationerne fundet  

 grundlag for at modernisere og klargøre reglerne om tillidsrepræsentanter, og  

 at afløse de hidtidige - ofte forskellige - regler med et fælles regelsæt.
 Aftalen har virkning pr. 1. april 1991.
 Med denne aftale bortfalder samtlige eksisterende  

 tillidsrepræsentantregler, i overenskomster og aftaler inden for aftalens  

 dækningsområde (CFU's for- handlingsområde).
Bemærkninger til aftalens enkelte bestemmelser Finansministeriet og centralorganisationerne har i forbindelse med ud-  

 formningen af aftalen udarbejdet fælles bemærkninger til aftaleteksten.
Til § 2, stk 1. Valg af tillidsrepræsentant Ved afgørelsen af om en afdeling eller lignende kan betragtes som en  

»institution« ,indgår en vurdering af, om der kan oprettes  

 samarbejdsudvalg, og om der i ledelsesfunktionen indgår:
* selvstændig ledelsesret * beslutnings- eller indstillingsret på ansættelser og afskedigelser * selvstændigt budget- og regnskabsansvar Antallet af ansatte ved selvejende institutioner kan ikke lægges sammen  

 med antallet af ansatte ved andre institutioner med henblik på at nå en  

 opfyldelse af kravet om 5 medarbejdere.
 Som følge af den nye overenskomststruktur forstås der ved en  

»overenskomstgruppe« følgende:
På AC-området er der indgået en fælles overenskomst for  

 akademikere.
En overenskomstgruppe udgør ansatte tilknyttet en af de i  

 fællesoverenskomsten medunderskrivende personaleorganisationer/foreninger.
På StK-området er der indgået en fællesoverenskomst med tilhørende  

 organisationsaftaler.
En overenskomstgruppe udgør ansatte omfattet af samme  

 organisationsaftale.
Hvis flere personaleorganisationer har underskrevet samme  

 organisationsaftale eller overenskomst, udgør disse tilsammen en  

 overenskomstgruppe.
Dog kan personaleorganisationerne altid vælge en  

 tillidsrepræsentant, hvis de alene eller sammen med andre af de  

 medunderskrivende personaleorganisationer opfylder mindstekravet om  

 repræsentation af 5 ansatte.
 På CO-II og OC-området vil der, i det omfang der bliver indgået en  

 fæl- lesoverenskomst med tilhørende organisationsaftaler, gælde de samme  

 regler for definition af en overenskomstgruppe som på StK-området .
 På det øvrige område , der ikke er dækket af en af ovennævnte  

 fællesoverenskomster, forstås der ved en overenskomstgruppe ansatte i henhold  

 til samme selvstændige overenskomst.
 På arbejdsområder, hvor der er praksis for, at overenskomstansatte og  

 tjenestemænd i fællesskab har valgt en tillidsrepræsentant, kan denne praksis  

 fortsætte.
Ved »medarbejdere« forstås alle ansatte.
Hvis der på en  

 institution til stadighed beskæftiges ansatte i midlertidige stillinger  

 medregnes disse ved afgørelsen af, om overenskomstgruppen udgør mindst 5. At  

 en midlertidigt beskæftiget vælges som tillidsrepræsentant, ændrer ikke ved  

 det forhold, at ansættelsen ophører uden varsel til det aftalte tidspunkt.
I  

 disse situationer er arbejdsgiver ikke omfattet af en særlig  

 forhandlingspligt.
Lærlinge/elever medregnes i overenskomstgruppen.
Til § 2, stk 5 Valget er først gyldigt, når det er godkendt i organisationen, og når or-  

 ganisationen har anmeldt valget over for institutionen.
Den nyvalgte til-  

 lidsrepræsentant er dog efter arbejdsretlig praksis omfattet af beskyttelsen  

 allerede fra det tidspunkt, hvor institutionen er blevet bekendt med valget.
Hvis anmeldelsen af valget af en tillidsrepræsentant foretages  

 tidsubestemt, er det ikke ved tillidsrepræsentantens genvalg nødvendigt at  

 foretage en fornyet anmeldelse over for institutionen.
Hvis valget derimod  

 anmeldes for en bestemt periode, bør der foretages en fornyet anmeldelse.
Til § 3. Tillidsrepræsentantens virksomhed Der kan kun afholdes møder om faglige spørgsmål, der vedrører  

 institutionen, hvis ledelsen har givet tilladelse hertil på forhånd.
Til § 4. Valg af fællestillidsrepræsentant Det kan med ansættelsesmyndigheden aftales, at der vælges en  

 fællestillidsrepræsentant.
Der er tre situationer, hvor der kan vælges en  

 fællestillidsrepræsentant:
 En fællestillidsrepræsentant for flere overenskomstgrupper (stk. 1).
 En fællestillidsrepræsentant for en overenskomstgruppe med flere  

 tillidsrepræsentanter (stk. 3).
 En fællestillidsrepræsentant for flere overenskomstgrupper som tilhører  

 samme personaleorganisation (stk. 3).
Til § 5. Valg af suppleant Ved valg af suppleant for en tillidsrepræsentant eller en  

 fællestillidsrepræsentant gælder samme betingelser som for valg af  

 tillidsrepræsentant med hensyn til:
* valg og valgbarhed * anmeldelse af valget * indsigelse mod valget * henstillingen om valg for mindst 2 år ad gangen.
En suppleant for en fællestillidsrepræsentant vælges blandt  

 tillidsrepræsentanterne.
Suppleanten er kun omfattet af bestemmelserne i  

 denne aftale, så- fremt suppleanten fungerer som (fælles)  

 tillidsrepræsentant.
En suppleant er dog altid omfattet af aftalens § 9, stk.  

 3, om frihed til deltagelse i faglige kurser mv. samt af beskyttelsen mod  

 afsked, jf. § 11.
Til § 7. »Normalt« tillidsrepræsentantarbejde Ved »normalt« tillidsrepræsentantarbejde forståes bl.a:
* forhandlinger og drøftelser med ledelsen * samtaler med og orientering af de ansatte, som tillidsrepræsentanten  

 repræsenterer * nødvendig kontakt og koordinering med andre tillidsrepræsentanter inden  

 for institutionen * nødvendig indsamling og formidling af information.
Med bestemmelsen i § 7, stk. 1, om at udøvelsen af hvervet som  

 tillidsrepræsentant aldrig kan udløse overarbejdsbetaling, er der ikke  

 tilsigtet en ændring af gældende praksis.
Bestemmelsen udelukker således  

 ikke, at der kan forekomme tilfælde, hvor en tillidsrepræsentant som følge af  

 sit almindelige arbejde som ansat kan oppebære overarbejdsbetaling.
Til § 10. Fælleslokaler Bemærk især, at der ved ændring i lokaleforholdene (fx flytninger) bør  

 tages hensyn til mulighederne for anvisning af et fælleslokale.
Til § 11, stk 1 og 2. Afskedigelse af en tillidsrepræsentant Hvis en tillidsrepræsentant afskediges, påhviler det  

 ansættelsesmyndigheden at godtgøre, at der har foreligget tvingende årsager  

 til at afskedige tillidsrepræsentanten.
Ved arbejdsmangel er det ligeledes  

 ansættelsesmyndigheden, der må kunne dokumentere, at man ikke lige så godt  

 kunne have af- skediget en anden medarbejder.
 Omfattet af den særlige tillidsrepræsentantbeskyttelse er:
* (fælles) tillidsrepræsentanter * suppleanter for (fælles) tillidsrepræsentanter * samarbejdsudvalgsmedlemmer(medarbejderrepræsentanter) * suppleanter for samarbejdsudvalgsmedlemmer (medarbejderrepræsentanter) * sikkerhedsrepræsentanter Til § 11, stk. 3 Hvis en tillidsrepræsentant afskediges på grund af sygdom, gives 5 (6)  

 måneders opsigelsesvarsel.
Afskedigelse med forkortet varsel efter 120 dages  

 sygdom kan altså ikke finde sted.
Tilsvarende gælder for alle, der uden at  

 være tillidsrepræsentanter er omfattet af den særlige  

 tillidsrepræsentantbeskyttelse, jf. kommentarerne til § 11, stk. 1.
Til § 11, stk. 5 Kompetencen til at prøve berettigelsen eller rimeligheden af en  

 afskedigelse eller bortvisning ved faglig voldgift tilkommer  

 organisationerne.
Til § 13. Ikrafttræden Med ikraftrædelsen af tillidsrepræsentantreglerne af 1991 er der ikke til-  

 sigtet en begrænsning af det nuværende antal tillidsrepræsentanter på in-  

 stitutionerne.
Parterne anbefaler dog, at det lokalt drøftes, om det vil være  

 hensigtsmæssigt at ændre tillidsrepræsentantstrukturen.
 Baggrunden for bemærkningen er, at den i § 2, stk. 1, angivne hovedregel  

 for valg af tillidsrepræsentanter indebærer en stramning i forhold til det  

 antal tillidsrepræsentanter, som kunne vælges efter tidligere regler.
Finansministeriet Administrations- og Personaledepartementet København, den 10. december 1991 Oluf Emborg AFTALE om tillidsrepræsentanter for ansatte på  

 overenskomstvilkår i staten, folkekirken mv.
§ 1.  Område Denne aftale er indgået mellem på den ene side Finansministeriet og på en  

 anden side Statsansattes Kartel, Statstjenestemændenes Centralorganisation  

 II, Overenskomstansattes Centralorganisation og Akademikernes  

 Centralorganisation og har bindende virkning for overenskomstansat personale  

 i sta- ten, folkekirken mv.
§ 2.  Valg af tillidsrepræsentant På enhver institution eller - for større institutioners vedkommende - i en  

 afdeling af denne kan der vælges 1 tillidsrepræsentant pr.  

 overenskomstgruppe, hvis den pågældende repræsenterer mindst 5 medarbejdere.
 Stk. 2. Hvis medarbejderne ønsker det, og institutionens ledelse er enig  

 heri, kan der vælges flere end 1 tillidsrepræsentant pr. overenskomstgruppe  

 pr. institution.
Stk. 3. Udgør antallet af medarbejdere i en overenskomstgruppe mindre end  

 5 på institutionen, kan den pågældende gruppe søge bistand hos en  

 tillidsrepræsentant for en anden overenskomstgruppe på institutionen.
Den  

 pågældende gruppe kan, såfremt ansættelsesmyndigheden er enig heri, al-  

 ternativt udgøre et valgfællesskab med en tilsvarende gruppe på en anden  

 institution under ansættelsesmyndigheden.
 Stk. 4. Det kan mellem de lokale afdelinger (sektioner, klubber) af per-  

 sonaleorganisationerne og ansættelsesmyndigheden aftales, at 2 eller flere  

 overenskomstgrupper på en institution indgår i valgforbund og tilsammen  

 vælger 1 tillidsrepræsentant, som repræsenterer mindst 5 medarbejdere.
Stk. 5. Tillidsrepræsentanten vælges blandt organiserede medarbejdere med  

 mindst 1/2 års tilknytning til ansættelsesmyndigheden.
Elever og lærlinge er  

 ikke valgbare.
Valget anmeldes skriftligt af pågældendes organisation over  

 for ansættelsesmyndigheden.
Ansættelsesmyndigheden er berettiget til over for  

 organisationen at gøre indsigelse mod valget, når dette sker inden for 3 uger  

 efter, at ansættelsesmyndigheden har modtaget meddelelse fra organisationen.
 Stk. 6. Med det formål at styrke tillidsrepræsentantens muligheder for at  

 udføre sit tillidsrepræsentantarbejde bedst muligt, bør det tilstræbes, at  

 pågældende vælges for mindst 2 år ad gangen.
§ 3.  Tillidsrepræsentantens virksomhed Det er tillidsrepræsentantens pligt såvel over for sin organisation som  

 over for ansættelsesmyndigheden at gøre sit bedste for at fremme og  

 vedligeholde rolige og gode arbejdsforhold.
Tilsvarende pligt påhviler  

 ansættelsesmyndighedens ledelse og dennes repræsentant.
 Stk. 2. Tillidsrepræsentanten fungerer i øvrigt som talsmand for de med-  

 arbejdere, tillidsrepræsentanten er valgt iblandt, og kan som sådan over for  

 institutionens ledelse forelægge forslag, henstillinger og klager fra med-  

 arbejdere samt optage forhandlinger om lokale spørgsmål.
 Stk. 3. Tillidsrepræsentanten skal holdes orienteret ved forestående af-  

 skedigelser af personale, der ikke er midlertidigt ansat samt holdes bedst  

 muligt orienteret om ansættelse af personale og andre skridt fra ledelsens  

 side inden for pågældende overenskomstgruppe.
§ 4.  Valg af fællestillidsrepræsentanter Det kan mellem de lokale afdelinger (sektioner, klubber) af  

 personaleorganisationerne og ansættelsesmyndigheden aftales, at der for  

 overenskomstgrupperne vælges en fællestillidsrepræsentant til at varetage og  

 forhandle spørgsmål fælles for de medarbejdere, som den pågældende  

 repræsenterer.
Valget af fællestillidsrepræsentant sker af og blandt de  

 anmeldte tillidsrepræsentanter, som repræsenterer overenskomstgrupperne.  

 Valget af fæl- lestillidsrepræsentant anmeldes til ansættelsesmyndigheden ved  

 en af samt- lige berørte tillidsrepræsentanter underskrevet anmeldelse.
 Stk. 2. En fællestillidsrepræsentant, valgt efter stk. 1, kan ikke  

 varetage spørgsmål vedrørende de enkelte tillidsrepræsentanters normale  

 funktioner inden for deres respektive område, medmindre ledelsen og de  

 berørte tillidsrepræsentanter bliver enige om noget andet.
Stk. 3. Det kan mellem en personaleorganisations lokale afdeling (sektor,  

 klub) og ansættelsesmyndigheden aftales, at der vælges en  

 fællestillidsrepræsentant, der repræsenterer enten en overenskomstgruppe, som  

 har valgt mere end 1 tillidsrepræsentant, eller flere overenskomstgrupper,  

 der hører til overenskomster med samme personaleorganisation.
Det aftales  

 samtidig, hvilke spørgsmål der skal varetages af fællestillidsrepræsentanten.  

 Valget af fællestillidsrepræsentanten sker af og blandt de berørte og  

 anmeldte tillidsrepræsentanter.
Valget af fællestillidsrepræsentant anmeldes  

 skriftligt af personaleorganisationen over for ansættelsesmyndigheden.
§ 5.  Valg af suppleant (stedfortræder) Der kan vælges 1 suppleant (stedfortræder) for hver tillidsrepræsentant  

 efter tilsvarende regler som nævnt i § 2, stk. 5 og 6, samt for  

 fællestillidsrepræsentanten.
 Stk. 2. Suppleanten er omfattet af bestemmelserne i § 9, stk. 3 og § 11.  

 Under tillidsrepræsentantens fravær indtræder suppleanten i  

 tillidsrepræsentantens øvrige rettigheder og pligter efter nærværende aftale.
§ 6.  Tidsforbruget til tillidsrepræsentantarbejde Tillidsrepræsentanten må anvende den tid, der er nødvendig til  

 tillidsrepræsentantarbejdets forsvarlige udførelse, når hensyn tages til  

 arbejdspladsens størrelse og eventuelle lokale forhold.
Tillidsrepræsentanten  

 skal dog udføre sit hverv sådan, at det medfører mindst mulig forstyrrelse af  

 pågældendes produktive arbejde.
§ 7.  Tillidsrepræsentantens løn under varetagelse af  

 tilllidsrepræsentantarbejdet inden for institutionen Hvis der af institutionen lægges beslag på en medarbejder i dennes egen-  

 skab af tillidsrepræsentant, ydes der medarbejderen samme løn eller til-  

 svarende frihed uden lønafkortning, som han/hun ville have opnået, hvis  

 vedkommende i det pågældende tidsrum havde været beskæftiget med sit  

 sædvanlige arbejde.
Udøvelsen af hvervet som tillidsrepræsentant kan dog  

 aldrig udløse overarbejdsbetaling.
Den tid, som medarbejderen udover sin  

 normale arbejdstid anvender til arbejde som tillidsrepræsentant, indgår  

 derfor ikke i den arbejdstidsopgørelse, som danner grundlag for beregning af  

 overarbejdsbetaling.
 Stk. 2. Ved henvendelse i spørgsmål, der angår institutionen og  

 medarbejderne, fra en tillidsrepræsentant til institutionens stedlige  

 repræsentant eller til institutionens ledelse ydes løn som anført i stk. 1.
§ 8.  Transportgodtgørelse Hvis et tillidsrepræsentantområde omfatter flere adskilte arbejdssteder,  

 ydes der tillidsrepræsentanten transportgodtgørelse ved hvervets udførelse  

 efter de til enhver tid gældende regler for statens tjenestemænd.
Det samme  

 gæl- der, hvis tillidsrepræsentanten af institutionen tilkaldes uden for sin  

 normale arbejdstid.
§ 9.  Tillidsrepræsentantens løn under varetagelse af  

 tillidsrepræsentantarbejdet uden for institutionen Hvis det er nødvendigt, at en medarbejder i sin normale arbejdstid må for-  

 lade institutionen for at opfylde sine forpligtelser som tillidsrepræsentant,  

 skal der forud træffes aftale herom med institutionens stedlige repræsentant,  

 jf. dog stk. 2. I disse tilfælde ydes løn som anført i § 7.
 Stk. 2. Hvis tillidsrepræsentanten i en akut situation ikke kan træffe  

 forudgående aftale, jf. stk. 1, skal pågældende ved først givne lejlighed  

 orientere om fraværet over for institutionens stedlige repræsentant.
 Stk. 3. Efter aftale med institutionen gives der tillidsrepræsentanten  

 frihed til i passende omfang at deltage i faglige kurser mv., jf. herved  

 lønnings- og pensionsministeriets cirkulæreskrivelse af 23. juni 1971.
§ 10.  Anvisning af fælleslokale På større arbejdspladser kan der i institutionen optages drøftelse af  

 mulig- hederne for at anvise tillidsrepræsentanterne et passende fælles  

 lokale, der anvendes til bestridelse af særlige tillidsrepræsentantopgaver.
§ 11.  Afskedigelse En tillidsrepræsentants afskedigelse skal begrundes i tvingende årsager.
Stk. 2. Inden en tillidsrepræsentant afskediges eller forflyttes med den  

 virkning, at vedkommende forhindres i at udføre sit tillidsrepræsentanthverv,  

 skal sagen være forhandlet mellem ansættelsesmyndigheden og den lokale  

 afdeling af den personaleorganisation, som tillidsrepræsentanten er medlem  

 af.
Forhandling skal finde sted senest 8 dage efter anmodning herom er  

 fremsat.
Hvis personaleorganisationen skønner, at den påtænkte  

 afskedigelse/forflyttelse ikke er rimeligt begrundet i tillidsrepræsentantens  

 eller ansættelsesmyndighedens forhold, kan personaleorganisationen inden en  

 frist på 14 dage efter forhandlingen over for ansættelsesmyndigheden  

 skriftligt kræve sagen forhandlet mellem  

 overenskomstens/organisationsaftalens parter.
Forhandling skal finde sted  

 senest 8 dage efter anmodning herom er fremsat.
Stk. 3 Stk. 4. Ved behandling af spørgsmålet om afskedigelsens/forflyttelsens  

 berettigelse nedsættes en voldgiftsret efter de retningslinier som fremgår af  

 vedkommende hovedaftale om voldgift.
Stk. 5. Når en tillidsrepræsentant har været uafbrudt beskæftiget hos an-  

 sættelsesmyndigheden i 1 år, kan arbejdsforholdet i varselsperioden ikke  

 afbrydes, før vedkommendes organisation har fået lejlighed til at prøve  

 berettigelsen af afskedigelsen ved fagligretlig behandling.
Denne skal påbe-  

 gyndes inden 1 uge efter opsigelsens afgivelse og afsluttes hurtigst muligt.
Stk. 6. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne afskedigelse er urimelig  

 og ikke begrundet i arbejdstagerens eller ansættelsesmyndighedens forhold,  

 kan det pålægges ansættelsesmyndigheden at afbøde virkningerne af opsigelsen.
 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, at  

 betale den pågældende en erstatning, hvis størrelse fastsættes af  

 voldgiftsretten og skal være afhængig af sagens omstændigheder og pågæl-  

 dendes anciennitet ved staten.
Stk. 7. I tilfælde, hvor tillidsrepræsentantens adfærd begrunder  

 bortvisning, kan afskedigelse ske uden varsel og uden iagttagelse af  

 bestemmelserne i stk. 2 og 3. I sådanne tilfælde skal ansættelsesmyndigheden  

 tage skridt til at afholde en forhandling med den personaleorganisation,  

 tillidsrepræsentanten er medlem af, snarest muligt.
Hvis  

 personaleorganisationen skønner, at bortvisningen ikke er rimeligt begrundet  

 i tillidsrepræsentantens forhold, kan personaleorganisationen inden for en  

 frist på 14 dage efter forhandlingen skriftligt kræve sagen forhandlet mellem  

 parterne i vedkommende overenskomst.
§ 12.  Uoverensstemmelser Uenighed om forståelsen af denne aftale behandles efter reglerne i  

 gældende hovedaftaler vedrørende behandling af uenighed af faglig karakter.
§ 13.  Ikrafttræden og opsigelse Reglerne træder i kraft den 1. april 1991 og kan opsiges skriftligt med 3  

 måneders varsel til en 31. marts, dog tidligst til den 31. marts 1993.
 Stk. 2. Er aftalen opsagt, uden at der indgået en ny, er parterne  

 forpligtet til at følge denne, indtil ny aftale er indgået.
Stk. 3. Medarbejdere, der er valgt som tillidsmænd/-repræsentanter forud  

 for denne aftales ikrafttræden, er omfattet af aftalen om  

 tillidsrepræsentan-ter i deres helhed.
Nyvalg af tillidsrepræsentanter finder  

 sted på det tidspunkt, der bestemmes af vedkommende personaleorganisation,  

 uanset om den periode, for hvilken de nuværende tillidsrepræsentanter er  

 valgt, her-ved forkortes.
København, den 3. december 1991 Statsansattes Kartel Finanaministeriet  

 Ove Hygum P.M.V.
Akademikernes Centralorganisation Niels Paludan Alex Nielsen Statstjenestemændenes Centralorganisation II Bjørn Wikkelsøe Jensen Overenskomstansattes Centralorganisation Finn Busse JensenBilag 1 CHECKLISTE VED AFSKEDIGELSER Procedure ved afsked af en ansat med tillidsrepræsentantbeskyttelse:
1. Ansættelsesmyndigheden påtænker at afskedige/forflytte en ansat  

 med tillidsrepræsentantbeskyttelse og retter i den forbindelse henvendelse  

 til vedkommendes faglige organisations lokale afdeling.
Såfremt der ikke fin-  

 des en lokal afdeling rettes der henvendelse til den faglige organisations  

 hovedkontor.
Henvendelsen bør indeholde en anmodning om forhandling inden 8  

 dage.
Hvis den lokale organisation agter eller overvejer at indbringe  

 spørgsmålet om afskedigelse af en tillidsrepræsentant til forhandling mellem  

 overenskomstens eller organisationsaftalens parter, bør dette anføres i et  

 referat af den lokale forhandling.
Referatet udformes i henhold til  

 overenskomsternes bestemmelser herom.
 2. Såfremt den lokale afdeling ikke finder, at afskedigelsen er  

 rimeligt begrundet, skal afdelingen inden for en frist af 14 dage meddele  

 ansættelsesmyndigheden, at sagen skal videreføres mellem  

 overenskomstens/organisationsaftalens parter.
 3. Inden for en frist af 8 dage afholdes en forhandling mellem  

 parterne i overenskomsten/organisationsaftalen.
 4. Begrundet afskedigelse kan herefter fremsendes til vedkommende  

 ansatte.
 5. Såfremt der fortsat ikke er enighed om afskedigelsens  

 rimelighed, kan sagen videreføres og behandles i henhold til gældende  

 hovedaftales be- stemmelser om mægling og voldgift (§ 7, stk. 3 og 4).
6. Såfremt tillidsrepræsentanten har været uafbrudt beskæftiget i  

 1 år, kan organisationen inden 1 uge fra opsigelsen begære, at der nedsættes  

 en faglig voldgift, og ansættelsesforholdet kan ikke afbrydes, før denne er  

 afsluttet.
Bestemmelsen finder ikke anvendelse ved bortvisning af en  

 tillidsrepræsentant.
