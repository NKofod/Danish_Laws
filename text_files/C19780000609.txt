 I tilslutning til finansministeriets bekendtgørelse af 1. juni 1977 om  

 lønforskud til tjenestemænd skal man på given foranledning meddele, at  

 afgørelse om ydelse af lønforskud - bortset fra lønforskud til tjenestemænd i  

 folkeskolen - træffes af finansministeriet, som disponerer over den i henhold  

 til tjenestemandslovens § 56 givne bevilling.
1. Ansøgning om lønforskud Ansøgningen indsendes med styrelsens erklæring til finansministeriet,  

 lønnings- og pensionsdepartementet.
Med ansøgningen bør fremsendes  

 dokumentation for gældsposter m.v., der ønskes dækket ved lønforskuddet, samt  

 redegørelse for ansøgerens økonomiske situation, f.eks. i form af kopi af  

 egen og eventuel ægtefælles seneste selvangivelse.
2. Udbetaling af lønforskud samt indeholdelse af  

 afdrag og renter Når et lønforskud er bevilget, vil styrelsen modtage meddelelse herom i 2  

 eksemplarer.
Styrelsen må herefter give den institution, der foretager  

 lønudbetalingen til låntageren, ordre om at udbetale lånet og at foretage  

 indeholdelse af afdrag og renter ved fremtidige lønudbetalinger.
Ordren til  

 institutionen skal være bilagt det ene eksemplar af lønnings- og  

 pensionsdepartementets meddelelse.
3. Bogføring og regnskabsaflæggelse Udbetalingen af lånene debiteres § 23.20.0274.01., lønforskud.
 Indeholdelser af afdrag samt indbetalinger af restgæld krediteres §  

 30.12.83.84.11. Afskrivninger krediteres ligeledes § 30,12.83.84.11. (med  

 modpostering på § 23.2.01.53.02., afskrivning af lønforskud), men afdrag og  

 afskrivninger skal opføres på hver sin post på regnskabsoversigterne.
 Renteindeholdelserne krediteres § 3.1.01.45.01.
Udbetaling af lån bogføres i den måned, hvor udbetalingen finder sted.  

 Afdrag og renter posteres i samme måned som den løn, hvori der er foretaget  

 indeholdelse, Ovennævnte konti optages på institutionens regnskabsoversigt.
4. Låneforvaltningen ved forflyttelse eller  

 administrativ omlægning af lønudbetalingen Ved forflyttelse eller omlægning af lønforvaltningen, som giver anledning,  

 til, at låntagers lønudbetaling overgår til en anden styrelse (kontohaver),  

 overføres restgælden ved kapitaladvis til denne styrelse.
Som bilag til  

 adviset vedlægges kopi af lønnings- og pensionsdepartementets meddelelse om  

 lånets bevilling.
5. Låneforvaltningen ved afbrydelse eller ophør af tjenestemandsforholdet Det bemærkes, at der ikke skal foretages indeholdelse i den efterladte  

 ægtefælles pension, såfremt tjenestemanden er afgået ved døden som følge af  

 tilskadekomst under tjenestens udførelse.
I sådanne tilfælde afskrives  

 restgælden, når efterindtægten ophører.
6. Finansministeriets cirkulæreskrivelse j.nr.
F.B.c.  

 366 af 13. december 1972 ophæves.
P.
M.
V.
 E.B.
Bodil Ethelberg fm.
