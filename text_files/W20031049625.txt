Klage  

 over mangelfuld undersøgelse af en patient med bristning i hovedpulsåren Nævnet fandt grundlag for at kritisere vagtlægens  

 behandling af patienten.
Nævnet fandt endvidere, at 1. reservelægen ikke  

 havde  

 overtrådt lægeloven ved sin behandling af patienten. 1. reservelægen fandt  

 ved sin  

 objektive undersøgelse af patienten normale forhold, herunder normalt  

 blodtryk  

 samt normale forhold ved stetoskopi af hjerte og lunger og elektrokardiogram.  

 Han vurderede, at der ikke var tegn på væskeansamling i benene.
Han  

 konkluderede, at der ikke var tale om manglende ilttilførsel til hjertet, men  

 at symptomerne snarere skyldtes mavesyre i spiserøret.
Patienten blev derfor  

 sendt hjem med en recept på et præparat mod mavesyre.
Nævnet oplyste, at det ved akutte brystsmerter er en  

 normalt at skelne mellem hjertebetingede årsager og ikke-hjertebetingede  

 årsager.
I førstnævnte tilfælde drejer det sig især om akut blodprop i  

 hjertets  

 kransårer og angina pectoris, det vil sige smerter på grund af utilstrækkelig  

 blodforsyning via kransårerne.
De ikke-hjertebetingede årsager omfatter  

 lidelser i brystvæggen, lidelser i lungerne, herunder lungeblodprop samt  

 lidelser i spiserør og mavesæk og dissekerende aortaaneurysme, hvor der sker  

 en  

 sprængning af hovedpulsåren, hvilket oftest skyldes svær åreforkalkning i  

 hovedpulsåren.  

 Tilbageløb af mavesyre til spiserøret er en tilstand, som er langt hyppigere  

 forekommende end dissekerende aortaaneurysme.
En begyndende bristning af  

 hovedpulsåren i brystet er en sjælden tilstand og vanskelig at diagnosticere  

 ved almindelig klinisk undersøgelse.
Senere samme dag foretog vagtlægen ifølge  

 vagtlægenotatet en undersøgelse af patienten.
Vagtlægen havde, trods 5  

 anmodninger herom fra Embedslægeinstitutionen og Patientklagenævnet, ikke  

 udtalt sig til sagen.
Ifølge klagen ordinerede han ved sygebesøget blot en ny  

 form for syreneutraliserende medicin på trods af, at patienten havde  

 fortsatte  

 smerter i en sådan grad, at han var svedende og medtaget, ligesom der var  

 blodige opkastninger.
Ifølge klagen målte vagtlægen ikke blodtryk eller puls,  

 men rådede blot patienten til at tabe sig.
På baggrund af sagens akter var det herefter nævnets  

 opfattelse, at der ved vagtlægens sygebesøg var tale om en forværring af  

 tilstanden med stærke smerter, blodige opkastninger og manglende effekt af  

 sædvanlig syrereducerende behandling.
Der forelå derfor et behov for, at  

 diagnosen blev revurderet.
