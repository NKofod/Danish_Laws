Betænkning afgivet af  

 Uddannelsesudvalget den 20. marts 2001 Betænkning over Forslag til lov om ændring af  

 forskellige love om selvejende uddannelsesinstitutioner m.v.
(Bygningstaxameterreguleringer, anbringelse af likvide  

 midler, oplysningspligt og digital signatur m.m.) [af  

 undervisningsministeren (Margrethe Vestager)] Der er stillet 17 ændringsforslag til lovforslaget.  

 Udvalget har stillet ændringsforslag nr. 1, og undervisningsministeren  

 har stillet ændringsforslag nr. 2-17.
2.  Udvalgsarbejdet Lovforslaget blev fremsat den 10. januar 2001 og var til  

 1. behandling den 24. januar 2001. Lovforslaget blev efter 1. behandling  

 henvist til behandling i Uddannelsesudvalget.
Høring Udvalget har den 12. januar 2001 fra  

 undervisningsministeren modtaget indkomne høringssvar fra den  

 høring over et udkast til lovforslag, jf. alm. del   bilag 47, som  

 undervisningsministeren foretog før fremsættelsen.  

 Undervisningsministeren har tillige sendt et notat om høringssvarene  

 til udvalget, jf.
L 142   bilag 1.
Møder Udvalget har behandlet lovforslaget i 5 møder.
Spørgsmål Udvalget har stillet 4 spørgsmål til  

 undervisningsministeren og 1 spørgsmål til justitsministeren til  

 skriftlig besvarelse, som disse har besvaret.
Særligt vedrørende gennemførelsen af elektronisk  

 kommunikation på SU-området Vedrørende ændringsforslag nr. 16 har  

 undervisningsministeren oplyst til udvalget, at der i forbindelse med  

 gennemførelsen af elektronisk kommunikation på SU-området  

 vil blive gennemført en forsvarlig kryptering af oplysningerne,  

 så det sikres, at uvedkommende ikke får adgang til oplysningerne.  

 Der vil i første omgang blive tale om en mulighed, som de studerende  

 og låntagere, der ønsker det, kan benytte sig af.
Elektronisk  

 kommunikation vil først blive gennemført som en generel  

 ordning, når adgangen til at sende ansøgninger m.v. med  

 elektronisk signatur eller anden sikker personidentifikation er blevet  

 almindelig udbredt.
Det vil ikke blive gennemført på en  

 sådan måde, at det afskærer nogen fra at søge  

 støtte eller indebærer væsentlige ulemper for nogen.
For  

 så vidt angår elektroniske lånebeviser gælder, at der  

 først vil blive åbnet adgang til at benytte elektroniske  

 lånebeviser, når retstilstanden er afklaret, så man  

 undgår en usikkerhed, som er uheldig for de studerende, og som kan  

 indebære en risiko for inddrivelsen af gælden.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med de stillede  

 ændringsforslag.
Venstre og Kristeligt Folkeparti henleder  

 opmærksomheden på, at den nye taxameter-ordning, der blev  

 gennemført ved finanslovforliget, medfører problemer for visse  

 typer uddannelsesinstitutioner.
Venstre og Kristeligt Folkeparti henstiller  

 derfor til ministeren, at de i den anledning nødvendige  

 overgangsordninger udformes således, at væsentlige forringelser  

 af den enkelte institutions økonomi undgås.
Venstre og Kristeligt Folkeparti bemærker endvidere  

 i forbindelse med det efter lovforslagets fremsættelse af ministeren  

 stillede ændringsforslag (jf. ændringsforslag nr. 16)  

 vedrørende ændringer for SU-området i forbindelse med  

 elektronisk overførelse af oplysninger, at indholdet af  

 ændringsforslaget støttes som rationelt.
Dog giver måden,  

 hvorpå dette først er stillet som ændringsforslag efter 1.  

 behandling, hvor det ikke var bebudet eller debatteret eller fremgår af  

 høringssvarene, anledning til spørgsmål om, hvorvidt  

 identitetsprincippet om 3 behandlinger er respekteret fra ministerens  

 side.
Socialistisk Folkeparti synes, det er rigtigt, at der  

 gives det bedste grundlag for at udnytte de elektroniske muligheder.
Det  

 bør dog ske under forudsætning af, at retssikkerheden er i  

 orden, og af, at brug af elektronisk kommunikation ikke udelukker nogen, der  

 ikke har denne mulighed.
I den forbindelse har Socialistisk Folkeparti  

 især været opmærksom på ændringsforslag nr. 16  

 med bemærkninger samt ikke mindst ministerens svar på de  

 spørgsmål, der relaterer sig til disse bemærkninger, jf.
L  

 142   bilag 12 og 16.
 Et mindretal i udvalget (EL) indstiller  

 lovforslaget til vedtagelse med det af udvalget stillede  

 ændringsforslag og de af ministeren stillede ændringsforslag nr.  

 2-15 og 17. Mindretallet vil stemme hverken for eller imod det af ministeren  

 stillede ændringsforslag nr. 16.
Enhedslisten finder det problematisk, at  

 undervisningsministeren i bemærkningerne til ændringsforslag nr.  

 16 om elektronisk kommunikation mellem studerende og SUstyrelsen lægger  

 op til, at det i fremtiden kan blive obligatorisk at søge SU  

 elektronisk.
Enhedslisten anser det for at være et ret fjernt  

 fremtidsperspektiv, at alle, der modtager SU, har adgang til elektronisk  

 kommunikation på det nødvendige niveau, for at dette skal  

 være obligatorisk.
Enhedslisten finder det derfor principielt forkert,  

 at man nu lægger op til, at kommunikationen vedrørende SU skal  

 være elektronisk   også selv om der er tale om et  

 fremtidsønske.
 Enhedslisten støtter, at mulighederne for  

 elektronisk kommunikation på SU-området undersøges, og at  

 der udvikles tilbud til studerende om dette.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Ændringsforslag Af	udvalget:
Til titlen 1) I undertitlen indsættes efter ordet »oplysningspligt«: », elektronisk kommunikation på  

 SU-området«.
[Lovteknisk konsekvensændring] Af	undervisningsministeren, tiltrådt af  

udvalget:
Ny paragraf 2) Efter § 1 indsættes som ny paragraf:
» I lov nr. 1265 af 20. december 2000 om Danmarks Tekniske  

 Universitets (DTU) overgang til selveje foretages følgende  

 ændring:
 1. Efter § 6 indsættes i kapitel 3:
» § 6 b.
Undervisningsministeren kan fastsætte regler om  

 elektronisk kommunikation mellem universitetet og Undervisningsministeriet,  

 herunder om anvendelsen af digital signatur i forbindelse med aflevering af  

 oplysninger efter § 6 a.«« [DTU medtages som følge af ressortomlægningen  

 mellem Undervisningsministeriet og IT- og Forskningsministeriet] Til § 3 3) I det under nr. 1 foreslåede § 5 a, stk. 1,  

 1. pkt., ændres »handelshøjskoleafdelingerne« til: »institutionerne«.
[Konsekvensændring som følge af  

 ressortomlægningen mellem Undervisningsministeriet og IT- og  

 Forskningsministeriet] 4) I det under nr. 1 foreslåede § 5 a, stk. 2,  

 1. pkt., ændres »handelshøjskoleafdelingerne eller grupper af  

 handelshøjskoleafdelinger «  

 til: »institutionerne eller  

 grupper af institutioner«.
[Konsekvensændring som følge af  

 ressortomlægningen mellem Undervisningsministeriet og IT- og  

 Forskningsministeriet] 5) I den under nr. 1 foreslåede § 5 b  

 ændres »handelshøjskoleafdelingen« til: »  

institutionen«.
[Konsekvensændring som følge af  

 ressortomlægningen mellem Undervisningsministeriet og IT- og  

 Forskningsministeriet] Til § 5 6) Efter nr. 3 indsættes som nyt nummer:
» [Lovteknisk konsekvensændring] 7) Efter nr. 5 indsættes som nyt nummer:
» [Lovteknisk konsekvensændring] Til § 8 8) I de under nr. 1 foreslåede ændringer i  

§ 1, stk. 2, udgår »,  

 efter »lov«  indsættes: »nr. 487 af 31. maj 2000««.
[Lovteknisk ændring] Til § 10 9) I den under nr. 7 foreslåede § 52 b  

 udgår », stk. 1«.
[Lovteknisk konsekvensændring] Til § 11 10) I den under nr. 4 foreslåede § 20 c  

 udgår », stk. 1«.
[Lovteknisk konsekvensændring] Til § 12 11) Før nr. 1 indsættes som nyt nummer:
» [Lovteknisk ændring] 12) I den under nr. 1 foreslåede ændrede  

 affattelse af bilag 1, nr. 12, indsættes efter »2000«: »med senere  

 ændringer«.
[Lovteknisk konsekvensændring] 13) I den under nr. 16 foreslåede ændrede  

 affattelse af bilag 1, nr. 33, indsættes efter »2000«: »med senere  

 ændringer«.
[Lovteknisk konsekvensændring] 14) I den under nr. 21 foreslåede ændrede  

 affattelse af bilag 1, nr. 39, indsættes efter »(frie kostskoler)«: »med senere ændringer«.
[Lovteknisk konsekvensændring] 15) I det under nr. 25 foreslåede nr. 46 i  

bilag 1, indsættes efter »2000«: » med senere ændringer«.
[Lovteknisk konsekvensændring] Af	undervisningsministeren, tiltrådt af et flertal  

 (udvalget med undtagelse af EL):
Ny paragraf 16) Efter § 12 indsættes som ny paragraf:
» I lov om statens uddannelsesstøtte, jf.  

 lovbekendtgørelse nr. 558 af 31. juli 1998, som ændret ved lov  

 nr. 1087 af 13. december 2000 og lov nr. 1286 af 20. december 2000, foretages  

 følgende ændringer:
 1.	I § 12, stk. 2, 2. pkt., indsættes efter  

»lånebevis«: »eller lånebevis med digital signatur eller anden sikker  

 personidentifikation, jf. § 43 a, stk.1,«.
 2.	I § 36, stk. 2, ændres »Kongeriget Danmarks Hypotekbank og Finansforvaltning  

 (Hypotekbanken)« til:  »Finansstyrelsen«.
 3.	I § 39, stk. 3, og § 40, 1. og 2. pkt.,  

 ændres »Hypotekbanken« til: » Finansstyrelsen«.
 4.	§ 39, stk. 6, nr. 2 og 3, affattes  

 således:
» 3)	indhold og udformning af lånedokumenter, herunder om  

 lånedokumenter i elektronisk form,«.
 5.	§ 39, stk. 6, nr. 6, affattes således:
» 6.	Efter § 43 indsættes:
» Stk. 2. Undervisningsministeren kan fastsætte  

 regler om elektronisk kommunikation mellem uddannelsesinstitutionerne og  

 styrelsen, herunder om anvendelse af digital signatur eller anden sikker  

 identifikation bl.a. i forbindelse med aflevering af oplysninger efter § 43,  

 stk. 2.«« [Elektronisk kommunikation på  

 uddannelsesstøtteområdet] Af	undervisningsministeren, tiltrådt af  

udvalget:
Til § 13 17) Datoen »1. april  

 2001« ændres til: »1. maj 2001«.
[Ændret ikrafttrædelsestidspunkt] Bemærkninger Til nr. 1 Ændringsforslaget er en lovteknisk konsekvens af  

 ændringsforslag nr. 16, hvorefter elektronisk kommunikation på  

 SU-området inddrages i lovforslaget.
Til nr. 2-5 Ændringsforslagene er en konsekvens af, at  

 institutionsansvaret for universiteterne, herunder DTU og  

 handelshøjskolerne, ved kgl. resolution af 21. december 2000 blev  

 overflyttet til Undervisningsministeriet fra IT- og Forskningsministeriet.
I  

 overensstemmelse hermed foreslås det, at lovforslaget  

 gennemføres for de pågældende selvejende institutioner.
De  

 øvrige universiteter, der er statsinstitutioner, vil  

 Undervisningsministeriet uden særlig hjemmel kunne pålægge  

 anvendelsen af elektroniske indberetninger og hermed tilhørende  

 digital signatur.
Der henvises i øvrigt til de almindelige  

 bemærkninger i lovforslaget samt til de specielle bemærkninger  

 til § 1, nr. 1 og 4, og § 3, nr. 1.
Til nr. 6 og nr. 7 Ændringsforslagene er en lovteknisk konsekvens af,  

 at erhvervsskolelovens § 12, stk. 1 og 7, indeholder henvisninger, der skal  

 rettes, som følge af den foreslåede ophævelse af  

 erhvervsskolelovens § 12, stk. 4.
Til nr. 8 Ændringsforslaget er en lovteknisk konsekvens af, at  

 henvisningen til lovens nummer og dato kan give anledning til tvivl om,  

 hvorvidt eventuelle senere ændringer er omfattet af henvisningen eller  

 ej.
Derfor foreslås en »blank« henvisning  

 uden nummer og dato, således at der ikke er tvivl om, at også  

 eventuelle senere ændringer er omfattet af henvisningen.
Til nr. 9 og 10 Ændringsforslagene er en lovteknisk konsekvens af,  

 at den foreslåede § 52 a i lov om frie kostskoler samt den  

 foreslåede § 20 b i lov om frie grundskoler kun består af et  

 stykke.
Til nr. 11 Ændringsforslaget er en lovteknisk konsekvens af, at  

 ansvaret for universitetsloven ved kgl. resolution af 21. december 2000 blev  

 overflyttet til Undervisningsministeriet fra IT- og Forskningsministeriet.
I  

 overensstemmelse hermed foreslås det at ændre formuleringen i  

 bilag 1 til lov om Danmarks Evalueringsinstitut, således at opdelingen  

 før og efter forskeruddannelsesniveau bortfalder.
Til nr. 12 Ændringsforslaget er en lovteknisk konsekvens af,  

 at lov om åben uddannelse (erhvervsrettet voksenuddannelse) blev  

 ændret ved lov nr. 1326 af 20. december 2000.
Til nr. 13 Ændringsforslaget er en lovteknisk konsekvens af, at  

 erhvervsuddannelsesloven blev ændret ved lov nr. 1319 af 20. december  

 2000 og lov nr. 1324 af 20. december 2000.
Til nr. 14 Ændringsforslaget er en lovteknisk konsekvens af, at  

 lov om frie kostskoler blev ændret ved lov nr. 1286 af 20. december  

 2000.
Til nr. 15 Ændringsforslaget er en lovteknisk konsekvens af, at  

 produktionsskoleloven blev ændret ved lov nr. 1323 af 20. december  

 2000.
Til nr. 16 Med den foreslåede ændring af lov om statens  

 uddannelsesstøtte (SU-loven) vil der blive hjemmel til at udnytte den  

 nyeste teknologi ved at give adgang til at fastsætte regler om  

 elektronisk kommunikation mellem den uddannelsessøgende og  

 låntageren på den ene side og uddannelsesstedet, SUstyrelsen og  

 Finansstyrelsen på den anden side, jf. de foreslåede bestemmelser  

 i § 43 a i SU-loven.
Bestemmelsen i § 43 a, stk.1, omfatter al kommunikation i  

 forhold til de studerende, dvs. også de støttemeddelelser m.v.,  

 som udsendes fra SUstyrelsen.
Der vil herudover efter de foreslåede  

 bestemmelser i § 39, stk. 6, nr. 2, 3 og 6, i SU-loven blive mulighed for at  

 fastsætte regler om ansøgninger, lånedokumenter og  

 oplysninger i elektronisk form. Ændringen af § 12, stk. 2, i SU-loven  

 er en konsekvens af de foreslåede bestemmelser i § 43 a, stk. 1.
 Bestemmelsen i § 43 a, stk. 1, omfatter også al  

 kommunikation mellem Finansstyrelsen og låntagerne eller  

 støttemodtagerne i forbindelse med tilbagebetalingen af stats-,  

 studie- og slutlån og for meget udbetalt støtte, som efter  

 aftale varetages af Finansstyrelsen.
I første omgang er det hensigten, at der kun skal  

 være tale om en mulighed for, at de studerende og låntagere, der  

 ønsker det, kan sende ansøgninger m.v. med digital signatur  

 eller anden sikker personidentifikation.
Senere vil det, afhængig af  

 udbredelsen af adgangen til at sende ansøgninger m.v. elektronisk med  

 digital signatur eller anden sikker personidentifikation, kunne blive  

 obligatorisk for de studerende at sende og underskrive ansøgninger om  

 SU og ændring af SU elektronisk og at aflevere og underskrive  

 lånebeviser og forskellige oplysninger i elektronisk form.  

 Formålet med ordningen er at give en bedre service til de studerende,  

 samtidig med at administrationen lettes.
Da der er tale om dokumenter, der skal danne grundlag for  

 udbetaling af SU og for tilbagebetaling af SU, er det nødvendigt, at  

 ansøgninger, lånebeviser og oplysninger af betydning for  

 støttetildelingen, der sendes elektronisk, forsynes med enten en  

 digital signatur eller i en overgangsperiode med en anden sikker personlig  

 identifikation.
Der tænkes hermed på en pinkodeløsning.  

 Når ansøgninger m.v. sendes over nettet, vil der ske en  

 forsvarlig kryptering.
Pinkodeløsningen er dog ikke uden risikomomenter,  

 idet det sædvanligvis antages, at pinkodeløsninger ikke kan  

 sikre uafviselighed.
Hertil kommer, at der endnu ikke er retspraksis om  

 betydningen af brug af pinkode eller digital signatur.
Det vurderes dog, at  

 fordelene ved at gennemføre en sådan ordning langt overstiger de  

 ulemper, risikomomenterne indebærer, og det foreslås derfor, at  

 den nødvendige hjemmel tilvejebringes, for at der kan  

 gennemføres en sådan ordning.
 Specielt for så vidt angår  

 gennemførelsen af en ordning med digitale lånebeviser  

 gælder, at sikkerheden nøje vil blive vurderet, før det  

 besluttes, om en sådan ordning vil kunne gennemføres.
Udgifterne for SUstyrelsen og Finansstyrelsen ved at  

 gennemføre elektronisk kommunikation på  

 uddannelsesstøtteområdet afhænger bl.a. af, hvilken  

 sikkerhedsløsning der vælges.
Når  

 selvbetjeningsløsningen er fastlagt, og der dermed er klarhed over de  

 økonomiske konsekvenser, vil der blive søgt om  

 bevillingsmæssig tilslutning til forslaget enten i form af et aktstykke  

 til Finansudvalget eller ved optagelse på forslaget til finanslov.
Efter § 43 a, stk. 2, i SU-loven kan  

 undervisningsministeren fastsætte regler om, at al kommunikation eller  

 en del af kommunikationen mellem uddannelsesinstitutionerne og SUstyrelsen  

 kan eller skal foregå elektronisk og med brug af digital signatur eller  

 i en overgangsperiode med pinkode.
Der henvises i øvrigt til  

 bemærkningerne til § 1, nr. 4.
Det forventes ikke, at udvidelsen af den elektroniske  

 kommunikation mellem uddannelsesinstitutionerne og SUstyrelsen vil  

 medføre merudgifter af nævneværdigt omfang.
Udgifterne  

 hertil vil kunne afholdes inden for SUstyrelsens nuværende  

 økonomiske rammer.
Til nr. 17 Ændringsforslaget er en lovteknisk konsekvens af, at  

 datoerne for henholdsvis 3. behandling og ikrafttræden den 1. april  

 2001 ligger så tæt op ad hinanden, at  

 ikrafttrædelsestidspunktet foreslås udskudt til den 1. maj  

 2001.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Svend Erik Larsen (S)  Carsten Hansen (S)  

  Aage Frandsen (SF) Susanne Clemensen (CD)  

  Marianne Stentebjerg (RV)  Søren Kolstrup (EL)  

  Ulla Tørnæs (V) nfmd.  

  Hanne Severinsen (V)  Else Winther Andersen (V)  

 Gitte Lillelund Bech (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 142 Bilagsnr.
