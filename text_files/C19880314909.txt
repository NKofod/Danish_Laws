Det var tidligere almindeligt, at personer med handicap fik deres  

 uddannelse gennem den daværende statslige særforsorg eller efter  

 revalideringsloven.
Uddannelsestilbuddene for den persongruppe, hvor  

 spørgsmålet om ydelse af personlig assistance kunne blive aktuelt, var få og  

 traditionelle og koncentrerede sig i det væsentligste om uddannelser inden  

 for manuelle fagområder, hvor den pågældende kunne udføre sit arbejde uden  

 assistance fra andre.
Personer med et erhvervet handicap kunne naturligvis  

 have en anden uddannelse erhvervet før handicappets indtræden, og i sådanne  

 tilfælde måtte man i givet fald enten privat eller med velvillig bistand fra  

 arbejdsgiveren løse et eventuelt behov for personlig bistand, men tilfældene  

 var få og spredte.
 Problemet er blevet aktualiseret i de seneste årtier, idet  

 uddannelsessystemerne er blevet mere og mere indstillet på at optage personer  

 med handicap på uddannelser, som kræver særlig bistand, også efter at  

 uddannelserne er afsluttet.
 Udviklingen i servicetilbuddene til personer med handicap i forbindelse  

 med gennemførelse af uddannelser er fortsat, og bl.a. er der sket en kraftig  

 vækst i den allerede under revalideringsloven eksisterende mulighed for  

 seende assistance til blinde studerende og tolkebistand til døve studerende -  

 begge dele nu finansieret efter bistandlovens § 42.
 Udvalget »De handicappede og arbejdsmarkedet«, nedsat af  

 Arbejdsministeriet, modtog i slutningen af 1981 en skrivelse fra  

 Socialministeriet som gjorde det klart, at der ikke på daværende tidspunkt  

 var mulighed for at indpasse en ordning med personlig assistance i den  

 sociale lovgivning, men at sagen burde vurderes i udvalget med henblik på  

 eventuelt at finde en løsning inden for arbejdsmarkedsområdet, hvor ordningen  

 skal anvendes.
 Udvalget behandlede spørgsmålet og afgav herefter en indstilling til  

 arbejdsministeren om iværksættelse af en landsdækkende forsøgsordning med  

 personlig assistance til personer med handicap i erhverv.
 De nedenstående bestemmelser for en forsøgsordning, der er udarbejdet i  

 samarbejde med Socialstyrelsen, og som har været forelagt for  

 Landsarbejdsnævnet, Kommunernes Landsforening, Københavns og Frederiksberg  

 kommuner, tager udgangspunkt i forslaget fra udvalget.  2. Hjemmel og  

 forsøgsperiode.
Ved skrivelse af 22. september 1987 meddelte Arbejdsministeriet, at en  

 forsøgsordning med personlig assistance til personer med handicap i erhverv i  

 forsøgsperioden placeres i Arbejdsministeriets regi.
Dette betyder, at  

 afgørelsen af, om der skal gives økonomisk støtte til personlig assistance,  

 træffes af arbejdsmarkedsmyndighederne.
 Hjemmelsgrundlaget fremgår af Arbejdsministeriets skrivelse af 18.  

 december 1987 til Arbejdskirektoratet, der meddeler, at finansloven for 1988  

 - herunder tekstanmærkning om en landsdækkende forsøgsordning med personlig  

 assistance til personer med handicap i erhverv - er blevet vedtaget.
 Forsøgsperiodens længde er sat til 3 år.  3. Formål.
 Ydelse af personlig assistance i forbindelse med erhvervsudøvelse er et  

 led i bestræbelserne på at give personer med handicap de samme muligheder for  

 erhvervsudøvelse som personer uden handicap, og ydelsen må derfor principielt  

 gives uden hensyn til størrelsen af den handicappedes indkomst.
 Endvidere må det antages, at flere virksomheder vil åbne op for ansættelse  

 af personer med handicap, når den nødvendige hjælpefunktion til arbejdets  

 udførelse ikke belaster virksomheden, men betales af staten.  4.  

 Personkredsen.
De personer, der vil være omfattet af forsøgsordningen, skal have et  

 veldefineret behov for personlig assistance.
Ordningen omfatter følgende  

 persongrupper:
A.
Personer, der på grund af synsnedsættelse er ude af stand til eller kun  

 med uforholdsmæssigt stort besvær er i stand til at læse.
B.
Personer, der på grund af meget betydelig nedsat funktion som følge af  

 et handicap har behov for praktisk bistand ved udførelse af  

 arbejdsfunktioner.
C.
Personer, der på grund af alvorligt hørehandicap har særlige behov for  

 bistand af vedførelse er erhverv, herunder tolkebistand.
D.
Personer, der iøvrigt på grund af handicap har anden alvorlig nedsat  

 arbejdsfunktion, der giver behov for særlig bistand i forbindelse med  

 udøvelse af erhverv.  5. Social- og sundhedsforvaltningen - ansøgning og  

 behovsvurdering.
 Ansøgning om personlig assistance til arbejdshandicappede personer, rettes  

 til Social- og sundhedsforvaltningen (bistandskontoret) i ansøgerens  

 bopælskommune.
Vurdering af behovet for assistance i arbejdssituationen for den  

 pågældende person med handicap påhviler de sociale myndigheder, (d.v.s. det  

 sociale udvalg/Social- og sundhedsforvaltningen), som i fornødent omfang kan  

 få konsulentbistand hos de amtskommunale myndigheder, herunder de lands- og  

 landsdelsdækkende institutioner (f.eks.
Blindeinstituttet) og hos de  

 statslige specialkonsulenter (f.eks. specialkonsulenterne for vanføre, døve  

 og tunghøre). De sociale myndigheder vurderer, hvilke arbejdsfunktioner en  

 hjælper i den konkrete sag skal varetage.
 De sociale myndigheder afgiver en indstilling til Arbejdsformidlingen på  

 grundlag af de foretagne vurderinger med angivelse af handicappets karakter  

 og omfanget af behovet for personlig assistance.  6. Arbejdsformidlingen -  

 vurdering af arbejdsfunktioner.
 Det påhviler Arbejdsformidlingen at klarlægge, hvilke kvalifikationskrav  

 der stilles til et konkret arbejde.
 Det er hjælperens opgave at udføre de praktiske arbejdsopgaver, som den  

 pågældende person med handicap ikke kan udføre på grund af handicappet.  

 Hjælperens opgave er altid en afledt funktion af hovedarbejdsopgaven, som  

 udføres af personen med handicap, d.v.s. at der typisk er tale om  

 sekretærbistand.
 På dette grundlag arbejdes der en samlet indstilling, som forlægges  

 AF-regionschefen (evt. den regionale koordineringsgruppe, jf. punkt 7).  

7. Godkendelse - regional koordinering.
 Inden for hver region tilrettelægger regionschefen behandlingen af  

 sagerne, fx. ved nedsættelse af en mindre koordineringsgruppe med fuldmagt  

 til afgørelse af ansøgninger om personlig assistance til personer med  

 handicap i erhverv.
 På grundlag af den samlede indstilling træffes beslutning om, at  

 ansøgningen kan imødekommes, eller der gives afslag.
Afslag gives skriftligt til ansøgeren indeholdende en begrundelse for,  

 hvorfor ansøgningen ikke har kunnet imødekommes.
Meddelelse om afslaget gives  

 desuden till eventuelle øvrige involverede (socialforvaltningen, arbejdgiver,  

 hjælper).  8. Ydelsens art, tilskud m.v.
 Den person, der skal assistere personen med handicap, (hjælperen) ansættes  

 af arbejdsgiveren på normale ansættelsesvilkår.
Tilskud gives til ansættelse af hjælperen, der som udgangspunkt skal  

 assistere en person med handicap den halve dag.
Tilskuddet pr. time kan  

 normalt højst andrage et beløb svarende til den overenskomstmæssige  

 studenter-timelønsats inden for statens område.
 Hertil lægges lovpligtige arbejdsgiverbidrag.
 Tilskuddet udbetales til arbejdsgiveren, enten for en bestemt periode  

 eller indtil videre, så længe den pågældende person med handicap er ansat på  

 arbejdspladsen.
Hjælperen ansættes som nævnt af arbejdsgiveren.
Det forudsættes dog, at  

 arbejdsgiveren inddrager personen med handicap i valg af hjælper eller lader  

 den pågældende selv finde en hjælper med henblik på en hensigtsmæssig  

 arbejdstilrettelæggelse.
Udbetaling af tilskuddet forudsætter, at pågældende person med handicap  

 bliver ansat på normale overenskomstmæssige vilkår på det almindelige  

 arbejdsmarked.
Tilskud kan ikke opnås i forbindelse med beskyttet  

 beskæftigelse.
 Det forudsættes, at den stedlige tillidsrepræsentant inddrages i  

 sædvanligt omfang i hvert enkelt tilfælde.  9. Administration og  

 bevilling.
Arbejdsgiveren udbetaler hjælperens løn, hvorefter tilskudsandelen af alle  

 lønandele refunderes arbejdsgiveren efter regning af Arbejdsformidlingen.  

 Regningen vedlægges kopi af lønseddel eller revisorattestation.
Refusionen  

 udbetales månedsvis eller kvartalsvis bagud.
Den samlede bevilling til ordningen med personlig assistance udgør 2,5  

 mill. kr. for 1988. Bevillingsrammen ventes udvidet i de følgende år (1989 og  

 1990) af forsøgsperioden.
Arbejdsformidlingens udbetalinger til personlig  

 assistance regnskabsføres på tilskudskonto efter nærmere retningslinier fra  

 direktoratets regnskabsafdeling.
 Bevillingen fordeles regionalt i forhold til AF's bevillinger efter  

 objektive kriterier for 1988. Regionernes bevillinger til personlig  

 assistance fremgår af bilag nr. 1.
 Arbejdsdirektoratet har udarbejdet vedlagte oplysningsskema til brug for  

 en løbende registrering af etablerede ordninger med personlig assistance.  

 Skemaet indsendes til direktoratet senest en uge efter, at et arbejdsforhold  

 er etableret.  10. Klageadgang.
 Forsøgsordningens omfang er fastlagt med rammebevillingens størrelse, og  

 der kan således normalt ikke klages over afslag på tildeling af tilskud til  

 personlig assistance.
 Klager over AF's sagsbehandling kan på sædvanlig måde indbringes for  

 Arbejdsdirektoratet.  11. Opfølgning.
 En gang årligt tager AF-regionen i samråd med Social- og  

 sundhedsforvaltningen den konkrete assistanceordning op til vurdering i  

 henseende til behovsdækning, kvalifikationer m.v.
 Arbejdsdirektoratet udarbejder retningslinier for denne vurdering.  12.  

 Evaluering.
Efter 3 år tager Arbejdsdirektoratet i samråd med Socialstyrelsen  

 ordningen op til samlet vurdering på grundlag af de lokale erfaringer.
I  

 evalueringen indgår statistiske oplysninger fra oplysningsskemaerne, jfr.  

 punkt 9.  13. Referencegruppe.
 Til at følge forsøget nedsætter Arbejdsdirektoratet en mindre  

 referencegruppe sammesat af repræsentanter fra Arbejdsformidlingen,  

 Socialstyrelsen, De Samvirkende Invalideorganisationen, Kommunerens  

 Landsforening og direktoratet.
 Forsøgsordningen træder i kraft den 1. april 1988.
 P.D.V.
Anders Kjær, kontorchef /Mogens Fohlmann, konsulent Bilag nr. 1.  Fordeling af bevilling for 1988 til personlig assistance  

 til personer med handicap i erhverv.
