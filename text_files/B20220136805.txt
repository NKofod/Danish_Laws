Bekendtgørelse om ibrugtagning af domstolenes skifteportal i sager om dødsboskifte I medfør af § 4, stk. 4, i lov nr. 697 af 24. maj 2022 om ændring af retsplejeloven, lov om Domstolsstyrelsen og lov om skifte af dødsboer fastsættes:
§ 1. Lovens § 3 finder i perioden fra den 4. oktober 2022 til og med den 14. november 2022 ikke anvendelse ved behandlingen af sager om dødsboskifte ved følgende skifteretter: Københavns Byret, Retten i Aalborg, Retten i Aarhus, Retten i Esbjerg, Retten i Glostrup, Retten i Helsingør, Retten i Herning, Retten i Hillerød, Retten i Holbæk, Retten i Horsens, Retten i Kolding, Retten i Lyngby, Retten i Nykøbing Falster, Retten i Næstved, Retten i Randers, Retten i Svendborg, Retten i Sønderborg, Retten i Viborg og Retten på Frederiksberg.
For disse sager finder de hidtil gældende regler anvendelse.
 § 2. Bekendtgørelsen træder i kraft den 4. oktober 2022.
