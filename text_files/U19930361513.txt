 Et af arbejdsgiveren ensidigt indført nyt tidsberegningssystem, der  

 medførte lønnedgang, fundet overenskomststridigt.
I overenskomsten mellem Bladkompagniet B og to fagforbund var  

 aflønningen af abonnementsomdelere udregnet efter et tidsberegningssystem,  

 der indtil 24/5-93 forudsatte, at avisen altid blev leveret til døren.
Den  

 nævnte dato iværksatte B imidlertid ensidigt et nyt system, der var baseret  

 på, at aflevering af aviser skulle ske i postkasser ved vejen eller i  

 postkasseanlæg, hvor sådanne fandtes, med mindre abonnenten direkte havde  

 bedt om dørlevering.
Det nye system blev begrundet med en byudvikling, der  

 løbende havde fundet sted siden 1973. Det medførte, at de pågældende ansatte,  

 hvis timeløn som følge af mæglingsforslaget den 27/3-93 var blevet forhøjet  

 med 1,25. kr, fik en gennemsnitlig reduktion i lønnen fra den 24/5-93 på ca.  

 15% for hverdagsomdelerne og ca. 4,5% for søndagsomdelerne.
Arbejdsretten fandt, at en så væsentlig lønnedsættelse var i strid med  

 forudsætningerne for overenskomsternes lønfastsættelser.
B blev derfor  

 tilpligtet at bringe det overenskomststridige forhold bragt til ophør.  

 Derimod blev B frifundet for en bodspåstand, da det havde været usikkert,  

 hvor vidtgående justeringer B ensidigt havde været berettiget til at  

 foretage.
 Under denne sag har Landsorganisationen i Danmark for Kvindeligt  

 Arbejderforbund i Danmark og Specialarbejderforbundet i Danmark indklaget  

 Dansk Arbejdsgiverforening for Danske Dagblades Forenings  

 Forhandlingsorganisation for Bladkompagniet A/S for Arbejdsretten og nedlagt  

 følgende påstande:
 Indklagede, Bladkompagniet A/S, har handlet i strid med parternes  

 overenskomst ved at have indført et tidsberegningssystem, der reducerer de  

 aftalte lønninger, og ved efterfølgende ikke at have respekteret forbundenes  

 påtaleret.
 Indklagede tilpligtes at bringe det overenskomststridige forhold til  

 ophør.
 Indklagede tilpligtes til Kvindeligt Arbejderforbund i Danmark og  

 Specialarbejderforbundet i Danmark at betale en efter rettens skøn fastsat  

 bod.
 Indklagede har påstået frifindelse.
 Sagens omstændigheder er følgende:
 Bladkompagniet A/S beskæftiger omkring 3.400 abonnementsomdelere, der  

 enten er omfattet af overenskomsten mellem Kvindeligt Arbejderforbund i  

 Danmark/Lager- og Handelsarbejdernes Forbund og Danske Dagblades Forenings  

 Forhandlingsorganisation for abonnementsomdelere i København (postområderne  

 0001-2999) eller er omfattet af overenskomsten mellem  

 Specialarbejderforbundet i Danmark, Kvindeligt Arbejderforbund i Danmark og  

 Danske Dagblades Forenings Forhandlingsorganisation for abonnementsomdelere i  

 Provinsen (uden for postområderne 0001-2999). Omkring 2600 omdelere er  

 omfattet af Københavnsoverenskomsten, medens omkring 800 omdelere er omfattet  

 af Provinsoverenskomsten.
 Københavnsoverenskomsten af 8. oktober 1991 har i § 3 og § 4 følgende  

 bestemmelser om distriktstyper og løn:
»§ 3. DISTRIKTSTYPER Abonnementsområdet er opdelt i distrikter.
Omdelingstiden pr. distrikt  

 beregnes hver uge udfra hvilke abonnenter, der skal leveres til og på basis  

 af normtider for de forskellige arbejdsoperationer.
For hverdage benyttes  

 mandagens abonnementsdata, og for søn- og helligdage benyttes dagens  

 abonnementsdata.
 Når det bliver teknisk muligt, beregnes distriktstiden - også på hverdage  

 - dagligt udfra dagens abonnementsdata.
 Det beregnede minuttal danner uden oprunding og uden varsel basis for  

 samme uges lønberegning.
Intet distrikt kan betales med mindre end 60 minutter pr. dag.
Der kan dog  

 dispenseres fra denne regel efter KAD/L&H's godkendelse.
 KAD/L&H har påtaleret i tilfælde af tvivl om beregningen af  

 minuttallet.
§ 4. LØN a.
Aldersbestemt betaling Distriktstimelønnen, som danner grundlag for minutbetalingen, består pr.  

 1. marts 1991 af følgende andele:
Distriktstime-/ over 18 år 17 år, 80% under 17 år, 65% Til hverdagsomdelere betales søgnehelligdagsbetaling på 3% af grundløn,  

 timetillæg, nattillæg og vaskepenge.
Betalingen indgår som en del af  

 distriktstimelønnen.
 For arbejde på søn- og helligdage betales et aldersbestemt tillæg på kr.  

 13,00 pr. time.
Fra og med den lønningsuge, i hvilken 1. marts 1992 falder, forhøjes  

 grundlønnen med kr. 2,25 pr. time for voksne omdelere.
Nattillægget forhøjes  

 med kr. 0,40 pr. time for voksne omdelere, og vaskepengene forhøjes med kr.  

 0,05 pr. time for voksne omdelere.
b.
Lønperiode og lønudbetaling Den enkelte lønperiode er 14 dage og går fra mandag i en uge til søndag i  

 den efterfølgende uge, og lønningsdagen er den følgende torsdag.
Såfremt den  

 ordinære lønningsdag er søgnehelligdag, er lønnen disponibel 1 dag før,  

 medmindre der opstår force majeure ved lønudregningen.
 Udbetalingen foregår som hovedregel via overførsel til pengeinstitut til  

 den enkelte medarbejders konto.
 Lønspecifikationen fremsendes enten til arbejdsstedet eller omdelerens  

 adresse hver lønningsdag.
c.
Transportgodtgørelse Der betales et aldersbestemt tillæg på kr. 1,50 pr. time.
d.
Vintertidstillæg I perioden 1. november - 31. marts beregnes et tillæg til distriktstiden  

 på 10%.« 1991-Provinsoverenskomsten indeholder i § 3 og § 4 følgende bestemmelser  

 om distriktstyper og løn:
»§ 3 DISTRIKTSTYPER Abonnementsområdet er opdelt i distrikter.
Omdelingstiden pr. distrikt  

 beregnes hver uge udfra hvilke abonnenter, der skal leveres til og på basis  

 af normtider for de forskellige arbejdsoperationer.
For hverdage benyttes  

 mandagens abonnementsdata, og for søn- og helligdage benyttes dagens  

 abonnementsdata.
Når det bliver teknisk muligt, beregnes distriktstiden - også på hverdage  

 - dagligt udfra dagens abonnementsdata.
Det beregnede minuttal danner uden  

 oprunding og uden varsel basis for samme uges lønberegning.
 KAD/SID har påtaleret i tilfælde af tvivl om beregningen af minuttallet.
§ 4. LØN a.
Aldersbestemt betaling Distriktstimelønnen, som danner grundlag for minutbetalingen, består pr.  

 1. marts 1991 af følgende andele:
Distrikts- over 17år under 17år Pr.1.marts 1992 over 17år under 17år timeløn Til hverdagsomdelere betales søgnehelligdagsbetaling på 3% af grundløn,  

 timetillæg, nattillæg og vaskepenge.
Betalingen indgår som en del af  

 distriktstimelønnen.
 For arbejde på søn- og helligdage betales et aldersbestemt tillæg på kr.  

 11,00 pr. time.
Fra og med den lønningsuge, i hvilken 1. marts 1992 falder, forhøjes  

 grundlønnen med kr. 2,25 pr. time for voksne omdelere.
Nattillægget forhøjes  

 med kr. 0,40 pr. time for voksne omdelere, og vaskepengene forhøjes med kr.  

 0,05 pr. time for voksne omdelere.
b.
Lønperiode og lønudbetaling Den enkelte lønperiode er 14 dage og går fra mandag i en uge til søndag i  

 den efterfølgende uge, og lønningsdagen er den følgende torsdag.
Såfremt den  

 ordinære lønningsdag er søgnehelligdag, er lønnen disponibel 1 dag før,  

 medmindre der opstår force majeure ved lønudregningen.
 Udbetalingen foregår som hovedregel via overførsel til pengeinstitut til  

 den enkelte medarbejders konto.
 Lønspecifikationen fremsendes enten til arbejdsstedet eller omdelerens  

 adresse hver lønningsdag.
c.
Transportgodtgørelse Der betales et aldersbestemt tillæg på kr. 1,50 pr. time.
d.
Vintertidstillæg I perioden 1. november - 31. marts beregnes et tillæg til distriktstiden  

 på 10%.« Overenskomsterne blev fornyet ved Mæglingsforslaget af 27. marts 1993.
Bladkompagniet A/S har fra 1967 til 1993 anvendt et tidsberegningssystem,  

 der er lidt forskelligt i København og i Provinsen.
I København benyttes et  

 system (kvadratmetersystem) med elementtider for de enkelte  

 arbejdsoperationer samt et koordinatsystem til fastsættelse af tiden for  

 færdsel på jordplan (offentlig vej og havegange). I Provinsen anvendes et  

 tillempet system, hvor der er fastsat faste tider for de enkelte  

 afleveringstyper (villaer, rækkehuse og etageejendomme) samt et vejtillæg for  

 stor distriktsudstrækning.
Bladkompagniet A/S iværksatte den 24. maj 1993 et nyt tidsberegningssystem  

 for alle typer distrikter, der var baseret på, at aflevering af aviser skal  

 ske i postkasser ved vejen eller i postkasseanlæg, hvor de findes, medmindre  

 abonnenten direkte har bedt om dørlevering.
Det hidtil anvendte  

 tidsberegningssystem forudsatte, at avisen altid blev leveret til døren.  

 Ændringen hang sammen med de ændringer i bebyggelsesstrukturen, som er sket  

 gennem de sidste 25 år, hvor tendensen går i retning af stadig flere  

 postkasser ved vejen i villakvarterer og postkasseanlæg i stueetagen af nyere  

 etageejendomme.
Det nye tidsberegningssystem var blevet forberedt af et  

 konsulentfirma i samråd med en af indklagede nedsat styregruppe og med  

 tillidsfolkenes medvirken.
Konsulentfirmaets rapporter blev den 30. oktober  

 1992 af Danske Dagblades Forenings Forhandlingsorganisation fremsendt til  

 Kvindeligt Arbejderforbund i Danmark, Specialarbejderforbundet i Danmark og  

 Lager og Handelsarbejdernes Forbund og behandlet på organisationsmøder den 7.  

 december 1992, den 20. januar 1993 og den 10. maj 1993.
 Der foreligger følgende protokollat fra mødet den 10. maj 1993:
 »På et møde d.d. mellem nedenstående parter afholdt på foranledning  

 af Danske Dagblades Forenings Forhandlingsorganisation orienterede ledelsen  

 om det nye tidsberegningssystem, som agtes iværksat hos Bladkompagniet A/S  

 den 24. maj 1993.
 Fra forbundsside anførtes det, at man ikke kunne godkende det nye system.
 Arbejdsgiversiden anførte heroverfor, at iværksættelsen af omlægningen er  

 en driftsmæssig beslutning, som ikke forudsætter organisationernes  

 godkendelse, ligesom der ikke i forbindelse med tidligere omlægninger eller  

 det nuværende tidsberegningssystems opstart har været tale om  

 organisationsgodkendelse.
Forbundene kunne ikke erklære sig enig heri, og man forbeholdt sig at  

 videreføre sagen fagretligt, såfremt systemet iværksættes.« Sagen blev den 24. maj 1993 behandlet på et fællesmøde, hvorfra der  

 foreligger følgende referat:
 »Ved et fællesmøde d.d. i Dansk Arbejdsgiverforening behandledes en  

 af Landsorganisationen i Danmark for Kvindeligt Arbejderforbund i Danmark og  

 Specialarbejderforbundet i Danmark rejst klage over, at virksomheden  

 Bladkompagniet A/S har iværksat en reduktion af minuttallet på avisbudenes  

 ture fra og med den 24. maj 1993.
 Sagen forhandledes.
 Fra arbejdstagerside fastholdt man klagen, idet virksomhedens ændring af  

 normtider betegner et brud på den eksisterende aftale om minutfastsættelser  

 samt overenskomsten, som normtiderne er en del af.
 Arbejdsgiversiden bestred disse påstande og anførte heroverfor, at den  

 stedfundne omlægning af tidsberegningssystemet er en driftsmæssig beslutning,  

 som ikke forudsætter organisationernes godkendelse, ligesom der ikke i  

 forbindelse med tidligere omlægninger eller det nuværende  

 tidsberegningssystems opstart har været tale om organisationsgodkendelse.
 Fra arbejdstagerside bestred man ovenstående og forbeholdt sig at  

 videreføre sagen for Arbejdsretten, herunder at gøre organisationsansvar  

 gældende.
Fra arbejdsgiverside bestred man, at der var grundlag for at gøre  

 organisationsansvar gældende.« De tidsmæssige konsekvenser af det nye tidsberegningssystem er følgende:
Af de 2279 hverdagsdistrikter går 1901 ned i tid, 278 går op i tid og 100  

 har uændret tid.
Den samlede effekt på hverdage er en gennemsnitlig nedgang i  

 tidsforbruget på ca. 15%, når overgangsordningen er udløbet.
Af de 4351 søndagsdistrikter går 2467 ned i tid, 1630 går op i tid og 254  

 har uændret tid.
Den samlede effekt på søndage er en nedgang i tidsforbruget  

 på ca. 4,5 %, når overgangsordningen er udløbet.
 Der er under domsforhandlingen afgivet forklaring af forbundsformand  

 Lilian Knudsen og forbundssekretær Jette Gram Mikkelsen, Kvindeligt  

 Arbejderforbund i Danmark, faglig sekretær Frank Kieffer, Lager og  

 Handelsarbejdernes Forbund, konsulent Poul Mandrup Christiansen,  

 Specialarbejderforbundet i Danmark, udviklingschef Jens Paaby, Bladkompagniet  

 A/S, og kontorchef Eva Hvelplund, Danske Dagblades Forenings  

 Forhandlingsorganisation.
Forbundsformand Lilian Knudsen har forklaret, at hun fra 1977-85 var  

 formand for afdeling 1, der havde overenskomsten med Bladkompagniet A/S.
Hun  

 havde i sin tid som afdelingsformand adskillige forhandlinger med  

 Bladkompagniet A/S om tidsberegningssystemet.
Man forhandlede da sagen  

 igennem, indtil der blev opnået enighed.
Forbundet lagde ved forhandlingerne  

 afgørende vægt på, at man undgik lønnedsættelser.
Forbundssekretær Jette Gram Mikkelsen har forklaret, at hun har haft  

 Bladkompagniet A/S som område fra 1985 eller 1987. Hun blev først indblandet  

 i tidsberegningssystemet i 1991-92, og grunden hertil var, at  

 tillidsrepræsentanter fandt systemet indviklet.
Teknikere blev da sat til at  

 se på tiderne.
Teknikerne har ikke forhandlingsret.
Hun deltog ikke i det  

 første, men i det andet møde med Danske Dagblades Forenings  

 Forhandlingsorganisation.
På mødet den 10. maj 1993 viste det sig, at det nye  

 tidsberegningssystem ville medføre en lønnedgang på 18% for hverdagsomdelerne  

 og 6% for søndagsomdelerne.
Det kunne forbundenes forhandlere ikke gå med  

 til.
Faglig sekretær Frank Kieffer har forklaret, at han har haft  

 Bladkompagniet A/S som område siden begyndelsen af 1992. Han fik kendskab til  

 de påtænkte ændringer af tidsberegningssystemet ved begyndelsen af  

 overenskomstforhandlingerne.
Han modtog konsulentfirmaets rapporter og deltog  

 i et møde med Danske Dagblades Forenings Forhandlingsorganisation før mødet  

 den 10. maj 1993. På mødet den 10. maj 1993 viste det sig, at det nye  

 tidsberegningssystem medførte en lønnedgang på 18% for hverdagsomdelerne og  

 6% for søndagsomdelerne.
Bladkompagniet A/S fik herved det samme produkt til  

 en lavere pris.
Det kunne forbundene ikke gå med til.
Danske Dagblades  

 Forenings Forhandlingsorganisation anførte heroverfor, at mæglingsforslaget  

 medførte en forhøjelse af timelønnen på 1,25 kroner.
Han har altid forstået  

 påtaleretten efter overenskomstens § 3 som en forhandlingsret.
Konsulent Poul Mandrup Christiansen har forklaret, at han har været ansat  

 22 1/2 år i Specialarbejderforbundet i Danmark, hvor han er lønkonsulent.
Han  

 har inden rapporterne i denne sag kun beskæftiget sig lidt med Bladkompagniet  

 A/S.
Efter rapporterne var der forskel på den hidtidige tid og den nye tid.  

 Han sondrer mellem teknik og forhandlerne, der beskæftiger sig med de  

 økonomiske konsekvenser.
Han godkendte rapporterne rent teknisk, men ikke de  

 økonomiske konsekvenser.
Udviklingschef Jens Paaby har forklaret, at han har været ansat i 23 år i  

 Bladkompagniet A/S, hvor han af og til har været beskæftiget med  

 tidsberegningssystemer.
Det hidtil anvendte tidsberegningssystem gik ud fra,  

 at aviserne blev afleveret ved døren.
Baggrunden for det nye  

 tidsberegningssystem er, at der siden 1973 er sket en byudvikling ved at  

 postkasser ved nybyggede villaer placeres i skel og i nybyggede  

 etageejendomme i stueetagen.
Bladkompagniet aftalte i 1992 med dagbladene, at  

 aviserne kunne afleveres i postkasse ved skel eller ved etageejendomme i  

 postkasser i stueetagen.
Konsulentfirmaet blev herefter anmodet om at justere  

 budenes tider herefter.
Tillidsrepræsentanter blev orienteret herom og havde  

 ikke bemærkninger.
De tekniske konsulenter fra forbundene kom først ind i  

 billedet, efter at konsulentfirmaet havde afleveret deres rapporter.
Det  

 medførte løbende justeringer af rapporterne.
Forbundene har i 1982 udøvet  

 påtaleret ved ændringer af distrikter på Nørrebro.
Forbundene har i 1982  

 forhandlet om minutbetaling i stedet for kvarterbetaling.
Påtaleretten efter  

 overenskomsternes § 3 går kun på det beregnede minuttal og er ikke en  

 forhandlingsret.
Efter den 24. maj 1993 har Bladkompagniet A/S modtaget  

 henvendelser fra 400 af de 3400 omdelere.
Der er klaget over, at man ikke  

 kunne nå arbejdet på den beregnede tid.
Det har medført, at konsulenter i  

 sommer har taget nye tidsstudier i landdistrikter.
Det har ført til, at nogle  

 omdelere den 2. august 1993 har fået deres løn justeret med virkning fra den  

 24. maj 1993. Det nye tidsberegningssystem medfører en årlig lønbesparelse på  

 omkring 5 millioner kroner.
Konsulent Eva Hvelplund har forklaret, at hun siden 1984 har været ansat i  

 Danske Dagblades Forenings Forhandlingsorganisation, hvor hun siden 1990 har  

 været kontorchef.
Bladkompagniet A/S har været medlem af  

 Forhandlingsorganisationen siden 1990. Overenskomsterne om Bladkompagniet A/S  

 er deltidsoverenskomster, hvor der aflønnes efter anvendte minutter.  

 Forbundene blev kontaktet, da konsulentfirmaets rapporter forelå.
På det  

 første møde med forbundene om rapporterne sagde hun, at  

 tidsberegningssystemet henhørte under ledelsesretten, hvad forbundene ikke  

 var enige i.
Man blev imidlertid enige om at koble teknikere på, før der igen  

 skulle forhandles med forhandlerne.
Tidsberegningssystemet blev ikke nævnt  

 under overenskomstforhandlingerne.
Klagerne har anført, at det tidsberegningssystem, Bladkompagniet A/S  

 indførte den 24. maj 1993, medfører en lønnedgang for omdelerne på omkring 5  

 millioner kroner om året.
Det nye system begrundes med en ændring af  

 bebyggelsen.
Denne ændring er i hvert fald ikke indtrådt pludseligt, men  

 løbende siden 1973. Normtiderne i overenskomsternes § 3 er en forudsætning  

 for lønfastsættelsen.
Påtaleretten efter overenskomsternes § 3 på normtiden  

 har derfor kun mening, hvis der også er en forhandlingsret på normtiderne.  

 Lønnen er i hvert fald forhandlet ud fra en forudsætning om, at det hidtidige  

 tidsberegningssystem blev opretholdt.
En så stor lønnedgang, som det nye  

 tidsberegningssystem har medført, er derfor overenskomststridig.
Indklagede har bestridt, at nogen løn har været forudsat.
Der er herved  

 henvist til, at overenskomsterne er minutlønsoverenskomster.
Der er ikke sket  

 nogen ændring af minutlønnen, men alene sket en ændring af  

 tidsberegningssystemet.
Noget sådant henhører under arbejdsgiverens  

 ledelsesret og ligger udenfor forbundenes forhandlingsret. Ændringen er ikke  

 omfattet af påtaleretten efter overenskomsternes § 3. Påtaleretten efter § 3  

 er ikke en forhandlingsret.
Forbundene har i hvert fald allerede udøvet  

 påtaleretten, idet deres konsulenter har godkendt konsulentfirmaets efter  

 forhandling ændrede rapporter.
 Arbejdsretten skal udtale:
 Mæglingsforslaget af 27. marts 1993 medførte, at abonnementsomdelernes  

 timeløn blev forhøjet med 1,25 kroner.
Det tidsberegningssystem, der blev indført den 24. maj 1993, er begrundet  

 med en byudvikling, der løbende har fundet sted siden 1973. Det nye  

 tidsberegningssystem medførte, at abonnementsomdelernes løn for uændret  

 arbejde fra den 24. maj 1993 gennemsnitligt blev nedsat med ca. 15% for  

 hverdagsomdelerne og ca. 4,5% for søndagsomdelerne.
Da en så væsentlig  

 lønnedsættelse er i strid med forudsætningerne for overenskomsternes  

 lønfastsættelser, må der gives klagerne medhold i, at lønnedsættelserne har  

 været overenskomststridige.
Der er herefter ikke anledning til at tage  

 stilling til spørgsmålet om forbundenes påtaleret efter overenskomsternes §  

 3. Påstanden om at bringe det overenskomststridige forhold til ophør tages  

 til følge.
Indklagede frifindes derimod, da det har været usikkert, hvor  

 vidtgående justeringer indklagede ensidigt har været berettiget til at  

 foretage, for påstanden om bod.
 T h i k e n d e s f o r r e t :
 Indklagede, Bladkompagniet A/S, har handlet i strid med parternes  

 overenskomst ved den 24. maj 1993 at have indført et tidsberegningssystem,  

 der reducerer de hidtil udbetalte lønninger.
 Indklagede, Bladkompagniet A/S, skal bringe det overenskomststridige  

 forhold til ophør.
 Indklagede, Bladkompagniet A/S, frifindes for påstanden om bod.
 Indklagede, Dansk Arbejdsgiverforening for Danske Dagblades Forenings  

 Forhandlingsorganisation for Bladkompagniet A/S, skal betale 2.000 kr. i  

 sagsomkostninger til Arbejdsretten.
