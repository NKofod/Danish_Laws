Erhvervsudygtighedsforsikringer   

 nytegning - helbredsoplysninger Spørgsmål Kan Ligningsrådet  

 bekræfte, at de nedenfor omtalte udbetalinger fra  

 erhvervsudygtighedsforsikringer  

 til forsikringstagerne er skattefrie for forsikringstagerne? Svar Ja, se  

 sagsfremstilling og begrundelse.
Beskrivelse af de faktiske forhold Selskabets advokat  

 oplyser, at selskabet A varetager administrationen af nogle  

 erhvervsudygtighedsforsikringer,  

 hvor forsikringsgiveren er B Forsikring.
De pågældende forsikringer er ikke  

 blevet  

 tegnet siden 1995, og i øjeblikket er der tale om afvikling af  

 forsikringerne.
 Erhvervsudygtighedsforsikringerne  

 er rene risikoforsikringer.
 Advokaten oplyser  

 i sin anmodning om bindende forhåndsbesked om ordningerne, at  

 forsikringstagerne  

 indtil den 1. januar 1996 havde fradragsret for præmieindbetalingerne til de  

 pågældende  

 erhvervsudygtighedsforsikringer i B Forsikring.  Han har efterfølgende  

 oplyst, at det er rigtigt, at de omhandlede ordninger er oprettet (tegnet) i  

 et  

 skadesforsikringsselskab, og at de oprindelig blev oprettet med skattekode 1.
Forsikringen  

 dækker erhvervsudygtighed som følge af sygdoms- eller ulykkestilfælde.
Der  

 udbetales en årlig ydelse, som udgøres af det forsikrede indtægtstab, dog  

 længst indtil det fyldte 60. år.
Endvidere fremgår det af de almindelige  

 forsikringsbetingelser, at forsikringen giver ret til erstatning, hvis  

 forsikredes erhvervsevne på grund af sygdoms- eller ulykkestilfælde nedsættes  

 med mindst 50 %.
 Forsikringsselskaberne  

 ønsker nu at tilbyde de pågældende forsikringstagere (hvis forsikringer er  

 tegnet i perioden fra 1. november 1971 til og med 1995) nye forsikringer med  

 den virkning, at udbetalinger fra ordningerne bliver skattefri, jf.  

 pensionsbeskatningslovens § 53 A stk. 5, jf. § 53 A stk. 1, nr. 5.
Det centrale  

 forhold er ifølge advokaten, om der sker så væsentlige ændringer, at der  

 skattemæssigt  

 må anses at foreligge en helt ny forsikringsaftale.
Det er advokatens  

 vurdering, at der i det konkrete tilfælde må anses at foreligge en helt ny  

 forsikringsaftale (omtegning).
 Hvis der  

 foreligger en helt ny forsikringsaftale, er det advokatens og  

 forsikringsselskabernes opfattelse, at forsikringsaftalerne vil være omfattet  

 af pensionsbeskatningslovens § 53 A stk. 1, nr. 5 med den virkning, at  

 udbetalinger fra ordningerne vil være skattefri, jf.  

 pensionsbeskatningslovens  

 § 53 A stk. 5.
I forbindelse med  

 spørgsmålet om nytegning oplyser advokaten, at de eksisterende  

 erhvervsudygtighedsforsikringer  

 vil blive annulleret, og at der vil blive tegnet nye forsikringsaftaler for  

 de  

 pågældende forsikringstagere.
De nye forsikringsaftaler vil få en  

 ikrafttrædelsesdato ved oprettelsen (det vil sige i 2004 og fremover), de vil  

 få et nyt policenummer, og der vil gælde helt nye forsikringsbetingelser for  

 aftalerne.
 Endvidere oplyste  

 advokaten om visse mindre ændringer af forsikringsbetingelsernes tekst.
 Som svar på  

 ToldSkats forespørgsel har advokaten oplyst, at forsikringstagerne ikke har  

 rettigheder,  

 f.eks. i form af bonus, i forbindelse med de ophørte forsikringer.
 Endelig kan der  

 alt efter de konkrete omstændigheder blive tale om, at forsikringstagere, som  

 har en police med forbehold, ved udstedelsen af den nye police vil få en ny  

 forsikring uden forbehold.
 Advokaten har  

 efterfølgende oplyst, at forsikringsselskaberne har truffet beslutning om at  

 bede forsikringstagerne om at afgive helbredsoplysninger i forbindelse med  

 omtegningen.
Der vil blive  

 krævet helt sædvanlige helbredsoplysninger i form af helbredserklæring  

 udfærdiget  

 af en læge.
Helbredserklæringerne vil blive behandlet på samme måde som ved  

 nytegning af en forsikring.
Styrelsens indstilling og begrundelse Styrelsen  

 bemærker, at de omhandlede erhvervsudygtighedsforsikringer siden oprettelsen  

 har været omfattet af pensionsbeskatningsloven § 2 nr. 4 litra b, idet de  

 anses  

 som "invalidepensioner", jf.
Ligningsvejledningen 2004-4 afsnit  

  

 A.C.1.2.1  

  

 pkt. 6. b.
For  

 erhvervsudygtighedsforsikringer i skadesforsikringsselskaber blev  

 fradragsretten for indbetalingerne ophævet ved lov nr. 1122 af 21. december  

 1994. Formålet med loven var at forhindre spekulation i, at  

 skadesforsikringsselskaber ikke skulle betale den daværende realrenteafgift  

 (nu  

 pensionsafkastskat). Loven ændrede imidlertid ikke ved, at ordningerne er  

 omfattet af pensionsbeskatningsloven kap. 1. Det er blot fradragsretten, der  

 er  

 bortfaldet.
Udbetalingerne er derimod fortsat skattepligtige.
 Endvidere bemærker  

 Styrelsen, at det afgørende spørgsmål i sagen er, om der efter de af  

 advokaten  

 anførte ændringer vil være tale om nye forsikringsaftaler.
Styrelsen lægger i  

 den forbindelse afgørende vægt på, at forsikringsselskabet stiller krav om  

 nye  

 helbredsoplysninger fra forsikringstagerne, og at helbredsoplysningerne  

 bliver  

 behandlet på samme måde som ved enhver anden nytegning af en forsikring.
På  

 den  

 baggrund kan Styrelsen tiltræde, at de foreslåede ændringer indebærer en  

 nytegning af forsikringsaftalerne.
Som konsekvens  

 heraf er Styrelsen enig i, at de nye erhvervsudygtighedsforsikringer vil  

 kunne  

 tegnes efter pensionsbeskatningsloven § 53 A.
Udbetalingerne fra ordningerne  

 vil derfor være skattefrie for forsikringstagerne.
 Styrelsen  

 indstillede herefter at besvare spørgsmålet med "Ja".
 Ligningsrådet  

  

 tiltrådte  

 Styrelsens indstilling.
