 Direktoratet skal herved meddele, at man med virkning fra 1. januar 1981 i  

 kriminalforsorgens afdelinger og pensioner kan udbetale særlige ydelser til  

 den del af personalet, der ikke har rådighedstillæg under nogen form, når  

 dette personale udfører beordret og kontrolleret tjeneste på tidspunkter,  

 hvor der i henhold til cirkulære om særlige ydelser kan udbetales for arbejde  

 på særlige tidspunkter.
 I denne forbindelse skal dog bemærkes, at de medarbejdere ved  

 institutionerne, der i kraft af en før 1. april 1973 gældende ordning hidtil  

 har oppebåret særlige ydelser samtidig med udbetaling af ulempetillæg,  

 fortsat kan få disse ydelser udbetalt.
 Direktoratet forudsætter, at hvor man som delvis kompensation for disse  

 særlige ydelser tidligere har haft særlige aftaler om, at arbejdstiden  

 reduceres ved forskudt arbejdstid, skal disse aftaler nu bortfalde.
 Efter drøftelser med finansministeriet skal direktoratet meddele, at man  

 ikke kan få udbetaling for særlige ydelser for tiden før 1. januar 1981.
 E.B.
Folmer Lambæk Kriminalforsorgens anstalter, afdelinger og pensioner.
