 I medfør af § 4 i lov om administration af Det europæiske økonomiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 487 af 13. september 1984 som ændret ved lov nr. 946 af  

 23. december 1986, fastsættes efter indstilling fra det i § 2 i  

 lovbekendtgørelse nr. 487 nævnte udvalg:
§ 1.  Ved kartofler forstås i denne bekendtgørelse  

 kartofler af dansk avl omfattende 1. spisekartofler, herunder tidlige spisekartofler, 2. kartofler, der sælges som læggekartofler, og 3. kartofler, der sælges i frisk tilstand til  

 industriel forarbejdning (industrikartofler), og kartofler af egen avl, der  

 anvendes hertil.
 § 2.  Ved salg forstås i denne bekendtgørelse også  

 udbud til salg samt fordeling, levering og forsendelse af enhver art til  

 andre, herunder imellem filialer og afdelinger inden for samme firma eller  

 selskab.
 § 3.  Til gennemførelse af kvalitetsfremmende  

 foranstaltninger vedrørende kartofler, herunder oplysningsvirksomhed,  

 forskning, forsøg, forædling, og fremavl, betales en afgift ved ethvert salg  

 af kartofler, herunder salg til eksport.
Stk. 2.  Afgiftsbeløbet indgår i en fond,  

 Kartoffelafgiftsfonden, af hvis midler der udover til de i stk. 1 nævnte  

 formål efter regler fastsat af landbrugsministeren kan ydes  

 finansieringsbistand til investeringer i anlæg, fortrinsvis fællesanlæg, samt  

 til sortering, oplagring, behandling og markedsføring af kartofler.
Af  

 fondens midler afholdes forlods udgifterne ved kvalitetskontrol i henhold til  

 landbrugsministeriets til enhver tid gældende bestemmelser herom og ved  

 fondens administration.
Stk. 3.  Fonden administreres af et udvalg, der  

 nedsættes af landbrugsministeren.
Medlemmerne udpeges for en 4-års periode  

 efter indstilling fra Landbrugsrådet, De danske Landboforeninger og Danske  

 Husmandsforeninger.
Udvalgets sekretariatsforretninger varetages af  

 Landbrugsrådet.
 § 4.  For spisekartofler, herunder tidlige  

 spisekartofler, læggekartofler samt kartofler, der af en  

 forarbejdningsvirksomhed anvendes til industriel forarbejdning, eller som  

 eksporteres til industriel forarbejdning, udgør afgiften 3 kr. pr. 100 kg.
 Stk. 2.  For kartofler, der af en  

 forarbejdningsvirksomhed anvendes til industriel fremstilling af sprit og  

 kartoffelmel, udgør afgiften 0,30 kr. pr. 100 kg.
 Stk. 3.  Landbrugsministeren kan bestemme, at den i stk.  

 2 nævnte lavere afgift skal bringes i anvendelse for kartofler til eksport,  

 der dokumenteret er anvendt til fremstilling af sprit og kartoffelmel, samt  

 for kartofler til anden industriel anvendelse.
§ 5.  Afgiftspligten efter § 4 påhviler 1. registrerede spisekartoffelvirksomheder, 2. registrerede forarbejdningsvirksomheder, 3. autoriserede læggekartoffelvirksomheder, 4. kartoffelavlere ved salg af egen avl.
Stk. 2.  Afgift skal ikke betales ved salg mellem de i  

 stk. 1, nr. 1-2, nævnte registrerede virksomheder.
For de i stk. 1, nr. 3,  

 nævnte virksomheder påhviler afgiftspligten den registrerede virksomhed, hvor  

 kartoflerne godkendes ved partiinspektion.
 Stk. 3.  Ved salg af kartofler fra de i stk. 1 nævnte  

 afgiftspligtige virksomheder m.v. skal afgiften være inkluderet i salgsprisen  

 og skal fremgå af fakturaen.
§ 6.  Afgiften beregnes på grundlag af en opgørelse  

 over køb, salg og anden anvendelse af kartofler.
Opgørelsen skal indsendes  

 til Kartoffelafgiftsfonden, c/o statens plantetilsyn, Gersonsvej 13, 2900  

 Hellerup.
 Stk. 2.  Opgørelse skal foretages og indsendes således:
 1. De i § 5, nr. 1 og 3, nævnte virksomheder skal 2  

 gange om året, senest den 20. marts og 20. september, indsende en opgørelse  

 foretaget henholdvis pr. 31. december og 30. juni over salg af kartofler i de  

 foregående 6 måneder.
 2. De i § 5, nr. 2, nævnte virksomheder og de i nr. 4  

 nævnte kartoffelavlere skal een gang årligt, senest den 20. september,  

 indsende en opgørelse foretaget pr. 30. juni over anvendelse af kartofler i  

 de foregående 12 måneder.
 3. Tilsynet kan efter ansøgning tillade en virksomhed,  

 at opgørelsen foretages pr. de for virksomheden fastsatte terminer for  

 afregning af merværdiafgift og indsendes senest 2 måneder og 20 dage efter  

 disse datoer.
Stk. 3.  Indbetaling af den opgjorte afgift skal ske  

 samtidig med indsendelse af opgørelsen.
Afgifterne skal indbetales til  

 Kartoffelafgiftsfonden (giro nr. 9313907).
 § 7.  De i § 4 nævnte afgifter er tillagt  

 udpantningsret.
§ 8.  De i § 5 nævnte afgiftspligtige virksomheder  

 skal føre regnskab over alt køb, salg og anden anvendelse af kartofler i  

 virksomheden.
Regnskabet skal være bilagt kopi af afregning til avlere og  

 andre leverandører for indkøb af kartofler og kopi af regninger, fakturaer  

 m.v. vedrørende salg af kartofler samt opgørelse over anden anvendelse af  

 kartofler.
Stk. 2.  Regnskabet skal føres og afsluttes for  

 perioder, der svarer til de opgørelsestidspunkter, der er fastsat for den  

 pågældende virksomhed.
Regnskabet skal opbevares i 1 år efter opgørelsens  

 indsendelse.
§ 9.  For virksomheder, hvis omsætning af kartofler  

 overstiger 250 hkg pr. år, regnet fra 1. juli, skal afgiftsopgørelsernes  

 overensstemmelse med virksomhedens regnskab attesteres af en statsautoriseret  

 eller registreret revisor.
Revisors attestation skal foretages een gang  

 årligt i forbindelse med opgørelsen pr. 30. juni.
 Stk. 2.  Stk. 1 gælder ikke for de i § 5, stk. 1, nr. 4,  

 nævnte kartoffelavlere.
Stk. 3.  For de i § 6, stk. 2, nr. 3, nævnte  

 virksomheder regnes omsætningen fra datoen for den i 2. halvår foretagne  

 opgørelse, og den i stk. 1 nævnte attestation skal ske i forbindelse med  

 denne opgørelse.
Attestationen skal omfatte begge opgørelsers  

 overensstemmelse med virksomhedens regnskab.
Stk. 4.  For registrerede avls- og salgssteder og for  

 kartoffelavlere, der er registreret som sorterevirksomhed for spisekartofler,  

 kan attestationen for opgørelsens overensstemmelse med avlerens regnskab  

 foretages af konsulenter i driftsøkonomi, ansat i de landøkonomiske  

 foreninger.
Det skal af attestationen fremgå, i hvilken forening den  

 attesterende konsulent er ansat.
 § 10.  Den, der overtræder eller forsøger at overtræde  

 bestemmelserne i denne bekendtgørelse, straffes med bøde i medfør af  

 lovbekendtgørelse nr. 487 af 13. september 1984 om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v., som ændret ved lov nr. 946 af 23. december 1986, § 16,  

 stk. 6 og 8, medmindre højere straf er forskyldt i medfør af stk. 7.
 § 11.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 335 af 25.  

 juni 1984.
