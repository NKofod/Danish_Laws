Klage  

 over manglende erkendelse af hul på tarmen Nævnet fandt anledning til at kritisere reservelæge A  

 og reservelæge B, men ikke 1. reservelæge C.
 Nævnet fandt, at 1. reservelæge C fjernede polyppen i  

 overensstemmelse med normen for almindelig anerkendt faglig standard den 25.  

 august 2003, og at det måtte betegnes som en hændelig komplikation, at der  

 senere gik hul på tarmen.
 Nævnet oplyste, at der var en risiko for, at der kan  

 opstå hul på tarmen (perforation) efter polypfjernelse gennem kikkert  

 (koloskop). Det var derfor nævnets opfattelse, at en patient, som blev  

 indlagt  

 med mavesmerter efter polypfjernelse burde observeres og behandles med  

 baggrund  

 i denne mistanke.
 Det var nævnets opfattelse, at det var under normen for  

 almindelig anerkendt faglig standard at ordinere smertestillende medicin  

 efter  

 behov (p.n.) til en patient som i det aktuelle tilfælde, idet patienten skal  

 tilses ved smerter.
På denne baggrund fandt nævnet, at reservelæge A og  

 reservelæge B handlede under normen for almindelig anerkendt faglig standard  

 den 26. august 2003, idet de henholdsvis ordinerede og godkendte behandling  

 med  

 Morfin p.n. til patienten.
Da 1. reservelæge C ifølge det oplyste ikke var  

 orienteret om Morfin ordinationen finder nævnet ikke, at hun havde handlet  

 under normen for almindelig anerkendt faglig standard den 26. august 2003.
