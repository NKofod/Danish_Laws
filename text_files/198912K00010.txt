Nr LSF 10 Forslag til Lov om afgift ved udstykning m.m.
Fremsat af boligministeren (Agnete Laustsen) den 4. oktober 1989 Vedtaget ved tredjebehandling den 6. februar 1990 Lov nr. 139 af 07/03/1990 § 1. Ved udstykning og matrikulering betales en afgift på 4.000 kr.
for hver samlet fast ejendom, der oprettes.
Afgiften tilfalder staten, i Københavns og Frederiksberg Kommuner dog kommunen.
Stk. 2. Afgift efter stk. 1 betales ikke, såfremt den nye samlede faste  

 ejendom 1) er under 100 m2 og ikke er bebygget eller bestemt til bebyggelse, 2) er bestemt til udelukkende anvendelse som friareal i overensstemmelse  

 med byggelovgivningen, 3) er registreret i matriklen som privat fællesvej eller 4) er oprettet som følge af ekspropriation, ejendomsdom eller  

 hævdserhvervelse.
 Stk. 3. Afgift efter denne lov skal betales, selv om der i anden  

 lovgivning er hjemlet fritagelse for afgifter til det offentlige.
 § 2. Afgiften påhviler ved udstykning ejeren af den ejendom, hvorfra  

 arealet udstykkes, og ved matrikulering ejeren af det hidtil umatrikulerede  

 areal.
 Stk. 2. Såfremt ejendommen oprettes af arealer, der udstykkes fra flere  

 ejendomme, påhviler afgiften ejerne af disse ejendomme i forening.
 Stk. 3. Såfremt ansøgningen om udstykning eller matrikulering er indsendt  

 af en praktiserende landinspektør, hæfter tillige landinspektøren.
§ 3. Matrikelmyndigheden fastsætter regler for afgiftens opkrævning og  

 betaling.
Afgiften kan kræves forudbetalt. § 4. Betales afgiften ikke  

 rettidigt, tillægges renter fra sidste rettidige indbetalingsdag, og indtil  

 betalingen sker.
Rentesatsen er den til enhver tid i medfør af § 5 i lov om  

 renter ved forsinket betaling m.v. fastsatte rentesats.
 Stk. 2. Matrikelmyndigheden kan fastsætte regler om gebyr for udskrivning  

 af rykkerskrivelse, såfremt afgiftsbeløbet ikke indbetales rettidigt.
 § 5. Loven træder i kraft den 1. april 1991.
 Stk. 2. Lov om afgift for ekspedition af udstykningssager, jf.  

 lovbekendtgørelse nr. 5 af 7. januar 1988, ophæves.
 Stk. 3. For udstykning, der behandles efter bestemmelserne i den hidtil  

 gældende udstykningslov, jf. lovbekendtgørelse nr. 6 af 7. januar 1977,  

 betales afgift efter de hidtidige regler.
 § 6. Loven gælder ikke for Færøerne og Grønland.
Oprindeligt fremsat forslag § 1. Ved udstykning og matrikulering betales en afgift på 4000 kr.
for hver samlet fast ejendom, der oprettes.
Afgiften tilfalder staten, i Københavns og Frederiksberg kommuner dog kommunen.
Stk. 2. Afgift efter stk. 1 betales ikke, såfremt den nye samlede faste  

 ejendom 1) er under 100 m2 og ikke er bebygget eller bestemt til bebyggelse, 2) er bestemt til udelukkende anvendelse som friareal i overensstemmelse  

 med byggelovgivningen, 3) er registreret i matriklen som privat fællesvej, eller 4) er oprettet som følge af ekspropriation, ejendomsdom eller  

 hævdserhvervelse.
 Stk. 3. Afgift efter denne lov skal betales, selv om der i anden  

 lovgivning er hjemlet fritagelse for afgifter til det offentlige.
 § 2. Afgiften påhviler ved udstykning ejeren af den ejendom, hvorfra  

 arealet udstykkes, og ved matrikulering ejeren af det hidtil umatrikulerede  

 areal.
 Stk. 2. Såfremt ejendommen oprettes af arealer, der udstykkes fra flere  

 ejendomme, påhviler afgiften ejerne af disse ejendomme i forening.
 Stk. 3. Såfremt ansøgningen om udstykning eller matrikulering er indsendt  

 af en praktiserende landinspektør, hæfter tillige landinspektøren.
§ 3. Matrikelmyndigheden fastsætter regler for afgiftens opkrævning og  

 betaling.
Afgiften kan kræves forudbetalt. § 4. Betales afgiften ikke  

 rettidigt, tillægges renter fra sidste rettidige indbetalingsdag, og indtil  

 betalingen sker.
Rentesatsen er den til enhver tid i medfør af § 5 i lov om  

 renter ved forsinket betaling m.v. fastsatte rentesats.
 Stk. 2. Matrikelmyndigheden kan fastsætte regler om gebyr for udskrivning  

 af rykkerskrivelse, såfremt afgiftsbeløbet ikke indbetales rettidigt.
 § 5. Loven træder i kraft den 1. april 1991.
 Stk. 2. Lov om afgift for ekspedition af udstykningssager, jf.  

 lovbekendtgørelse nr. 5 af 7. januar 1988, ophæves.
 Stk. 3. For udstykning, der behandles efter bestemmelserne i den hidtil  

 gældende udstykningslov jf. lovbekendtgørelse nr. 6 af 7. januar 1977,  

 betales afgift efter de hidtidige regler.
 § 6. Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget skal ses i sammenhæng med det samtidig hermed fremsatte  

 forslag til lov om udstykning og anden registrering i matriklen.  

 Afgiftssystemet efter den gældende lov om afgift for ekspedition af  

 udstykningssager, jf. lovbekendtgørelse nr. 5 af 7. januar 1988, foreslås  

 afløst af et system, der består dels af afgift for oprettelse af nye  

 ejendomme ved udstykning m.v., dels af gebyr for ekspedition af en række  

 matrikulære sager, jf. § 47 i forslaget til ny udstykningslov.
Udstykningsafgiften blev indført i 1965 (lov nr. 183 af 26. maj 1965) med  

 det formål, at afgiften skulle dække en del af Matrikeldirektoratets - nu  

 Kort- og Matrikelstyrelsens - omkostninger ved ekspedition af  

 udstykningssager.
Afgiftssatserne er siden blevet reguleret i takt med pris-  

 og lønudviklingen, men er desuden ved lovændringer i 1977 og 1987 blevet  

 forhøjet ud over, hvad pris- og lønudviklingen har betinget.
I 1977 blev  

 afgiften forhøjet fra 450 kr. til 1500 kr. pr. parcel og pr. 1. januar 1988  

 fra 3000 kr. til 4500 kr.
Bag disse forhøjelser har ligget et ønske om at  

 forøge statens indtægter.
Forslaget om indførelse af et nyt system, hvor gebyr for  

 matrikelmyndighedens ekspedition holdes adskilt fra afgiftssystemet, skal  

 bl.a. ses i sammenhæng med Kort- og Matrikelstyrelsens overgang til  

 statsvirksomhed.
Som det fremgår af bemærkningerne til § 47 i forslaget til  

 ny udstykningslov, vil Kort- og Matrikelstyrelsens gebyrindtægter blive  

 fordelt på flere sagsarter end indtægterne efter den gældende afgiftslov.  

 Gebyrets størrelse vil blive fastsat ud fra et gennemsnit af Kort- og  

 Matrikelstyrelsens omkostninger ved registrering af de pågældende sagsarter.
 Efter den gældende lov om udstykningsafgift skal der betales afgift for  

 nye ejendomme, der oprettes ved udstykning og for arealer, der ved udstykning  

 fraskilles en ejendom og overføres til en anden ejendom.
 Det foreslås, at der fremtidig kun skal betales afgift ved oprettelse af  

 nye ejendomme.
Den gældende udstykningsafgiftslov indeholder 2 afgiftssatser.
Efter den  

 seneste afgiftsforhøjelse betales en afgift på 4700 kr. for hvert  

 matrikelnummer, der fraskilles en samlet fast ejendom.
Afgiften er dog kun  

 1400 kr. for et matrikelnummer, der fraskilles en landbrugsejendom til  

 sammenlægning med en anden landbrugsejendom.
Baggrunden for den lavere afgift  

 er ønsket om at begrænse omkostningerne ved de strukturændringer i  

 landbruget, der sker i form af overførsel af areal fra en landbrugsejendom  

 til en anden.
Lovforslaget indeholder kun een afgiftssats, idet det som nævnt  

 foreslås, at afgift kun skal betales ved oprettelse af nye ejendomme.
 Afgiften foreslås fastsat til 4000 kr. for hver nyoprettet ejendom.  

 Afgiften og det ekspeditionsgebyr, der agtes opkrævet for udstykning, vil  

 tilsammen ligge på et niveau, der stort set svarer til den nuværende  

 udstykningsafgift.
Efter den gældende afgiftslovs § 2, stk. 1, svares der ikke  

 udstykningsafgift, hvis værdien af det fraskilte matrikelnummer ikke  

 overstiger 23.000 kr.
Det foreslås, at værdigrænsen for afgiftsfritagelse  

 erstattes af en arealgrænse, der vil være et klarere kriterium for  

 undtagelser og dermed lettere at administrere.
Den nuværende afgiftslov gælder ikke for Københavns og Frederiksberg  

 kommuner.
Det foreslås, at en ny lov om afgift ved udstykning m.m. bliver  

 landsdækkende.
Høring Lovforslaget har sammen med forslaget til ny udstykningslov været forelagt  

 myndigheder og organisationer, således som det nærmere fremgår af afsnit 6 i  

 de almindelige bemærkninger til forslaget til ny udstykningslov.
Administrative og økonomiske konsekvenser Beregning af den nuværende udstykningsafgift sker i edb-matrikelsystemet i  

 forbindelse med sagsbehandlingen.
Indførelse af et nyt afgifts- og  

 gebyrsystem vil nødvendiggøre en mindre justering af dette edb-system, men  

 forslaget forventes i øvrigt ikke at medføre andre administrative  

 konsekvenser af betydning.
Forslaget til ny udstykningsafgiftslov forventes at ville medføre en  

 nedgang i afgiftsprovenuet for staten på ca. 11,3 mio. kr.
Provenutabet er  

 beregnet på grundlag af det forventede aktivitetsniveau for 1989 og det  

 afgiftsbeløb på 4700 kr., der er gældende i 1989. Provenutabet fordeler sig  

 således:
 En årlig mindreindtægt ved udstykningsafgift som følge af:
Bemærkninger til de enkelte bestemmelser Til § 1 Ad stk. 1 Det foreslås, at der skal betales en afgift på 4000 kr. til staten for  

 hver samlet fast ejendom, der oprettes ved udstykning eller matrikulering.  

 Det følger af de foreslåede regler, at der ikke skal betales afgift, hvis  

 matrikuleringen alene fører til registrering i matriklen af en allerede  

 bestående ejendom.
Forslaget skal ses i sammenhæng med, at begreberne  

 udstykning og matrikulering efter §§ 5 og 6 i forslaget til ny udstykningslov  

 alene vil knytte sig til oprettelse af nye ejendomme.
Forslaget træder i stedet for § 1 i den gældende afgiftslov, hvorefter  

 afgift skal svares for hvert matrikelnummer, der fraskilles en samlet fast  

 ejendom, uanset om dette matrikelnummer sammenlægges med en allerede  

 bestående ejendom.
Den gældende lov omfatter på grund af formuleringen af § 1  

 en gruppe sager, hvor arealoverførsel sker i form af udstykning fra sælgers  

 ejendom og efterfølgende sammenlægning med købers ejendom.
Derimod skal der  

 efter gældende lov ikke betales afgift, når nye ejendomme oprettes ved  

 matrikulering.
 Efter forslaget skal der kun betales een afgift, selv om den nye samlede  

 faste ejendom oprettes ved udstykning fra flere samlede faste ejendomme.  

 Dette svarer til den gældende lovs § 2, stk. 2, hvorefter der kun betales een  

 afgift ved fraskillelse af flere matrikelnumre til samlet anvendelse.
Det foreslås af administrative grunde, at afgiften i Københavns og  

 Frederiksberg kommuner tilfalder kommunen.
Den gældende afgiftslov omfatter  

 ikke Københavns og Frederiksberg kommuner, men de to kommuner indregner et  

 beløb svarende til den gældende udstykningsafgift i den betaling, de opkræver  

 for udstykning m.v.
Der foreslås ingen ændring af denne ordning, idet  

 afgiften efter forslaget som nævnt vil tilfalde kommunen.
I øvrigt oprettes  

 der kun ganske få nye ejendomme hvert år i de to kommuner.
Ad stk. 2 Af administrative grunde er det vigtigt, at der kun er få og veldefinerede  

 kriterier, der berettiger til undtagelse fra forslagets § 1. Det foreslås  

 derfor i nr. 1, at kriteriet for, om der skal betales afgift, bliver  

 et arealkriterium i stedet for det værdikriterium, som anvendes i den  

 gældende lovs § 2, stk. 1. Nye ejendomme, der er bebygget eller skal  

 bebygges, bør dog afgiftsbelægges uanset arealstørrelsen.
Med ordene »bestemt til bebyggelse« tilsigtes det udtrykt, at  

 arealet enten udstykkes med henblik på bebyggelse eller ifølge gældende  

 planer er udlagt til bebyggelse.
Ordet »bebyggelse« skal forstås i  

 overensstemmelse med § 2, stk. 2, i byggeloven (lovbekendtgørelse nr. 834 af  

 9. december 1986), d.v.s. også omfattende opførelse eller anbringelse af  

 faste konstruktioner eller anlæg.
Byggelovgivningens krav til disponering, anlæg og anvendelse af friarealer  

 for ny bebyggelse skal principielt opfyldes på den pågældende ejendom.  

 Kommunalbestyrelsen kan imidlertid godkende, at de foreskrevne friarealer  

 bliver fælles for flere ejendomme, og dette sikres da ved tinglysning på de  

 pågældende ejendomme.
Undertiden ønskes udstykningen udformet således, at de  

 fælles friarealer kommer til at udgøre en selvstændig fast ejendom, ofte ejet  

 og administreret af en grundejerforening.
For ikke at hæmme en fortsættelse  

 af denne praktiske ordning foreslås det i nr. 2, at sådanne friarealer  

 ikke afgiftsbelægges.
Ordet »friarealer« skal i overensstemmelse  

 med byggelovens § 7 forstås som omfattende ubebyggede arealer til sikring af  

 tilfredsstillende opholdsarealer for børn og voksne, adgangs- og  

 tilkørselsforhold og redningsmuligheder for brandvæsenet samt parkering.
Det foreslås desuden i nr. 3, at oprettelse af en samlet fast  

 ejendom, hvor hele ejendommens areal udlægges til privat fællesvej og  

 registreres som et vejareal i matriklen, fritages for afgift.
Dette svarer  

 til gældende praksis.
Nye ejendomme, der oprettes ved ekspropriation, ejendomsdom eller  

 hævdserhvervelse, foreslås i nr. 4 fritaget for afgift.
Dette svarer  

 til den gældende ordning.
Oprettelse af en samlet fast ejendom som følge af  

 ekspropriation betragtes efter den gældende udstykningslov ikke som  

 udstykning og er derfor ikke omfattet af udstykningsafgiftslovens § 1. Efter  

 forslaget til ny udstykningslov vil oprettelse af en samlet fast ejendom som  

 følge af ekspropriation imidlertid være omfattet af begrebet udstykning.
Det  

 foreslås derfor udtrykkeligt angivet, at disse ejendomme er fritaget for  

 afgift.
Oprettelse af nye ejendomme som følge af ejendomsdom eller  

 hævdserhvervelse er alene udtryk for en matrikulær berigtigelse af  

 eksisterende ejendomsforhold.
Der betales heller ikke i dag afgift i sådanne  

 tilfælde.
Efter forslaget til ny udstykningslov vil jordomlægninger mellem  

 landbrugsejendomme blive gennemført som arealoverførsler og vil således ikke  

 være omfattet af den foreslåede udstykningsafgift.
Der er derfor ikke behov  

 for en undtagelsesregel svarende til den gældende afgiftslovs § 3, stk. 2.
Ad stk. 3 Bestemmelsen er som den gældende lovs § 3, stk. 1.
Til § 2 Forslaget træder i stedet for den gældende lovs § 4, stk. 2, og har til  

 formål at præcisere, hvem der er ansvarlig for afgiftens betaling.
Det område, hvor Kort- og Matrikelstyrelsens sønderjydske kontorer udfører  

 matrikulært arbejde er fastlagt i § 13, stk. 4, i forslaget til ny  

 udstykningslov.
I dette område samt i Københavns og Frederiksberg kommuner  

 vil afgiften blive opkrævet hos den, der har anmodet matrikelmyndigheden om  

 at få foretaget udstykning eller matrikulering.
I den øvrige del af landet  

 opkræves afgiften hos den landinspektør, der for sin klient har indsendt  

 ansøgning om udstykning eller matrikulering til Kort- og Matrikelstyrelsen.  

 Dette svarer til den gældende ordning.
Til § 3 Matrikelmyndigheden vil efter forslaget kunne fastsætte regler for  

 afgiftens opkrævning og betaling.
Denne bestemmelse afløser den gældende lovs  

 § 4, stk. 3. Opkrævning vil som hidtil normalt ske samtidig med meddelelsen  

 om, at den nye ejendom er registreret i matriklen.
Efter forslaget kan afgiften kræves forudbetalt, hvilket svarer til den  

 gældende lovs § 4, stk 1. Ved krav om forudbetaling vil udstykning eller  

 matrikulering ikke blive registreret i matriklen, før afgiftsbeløbet er  

 indbetalt.
Der henvises til § 30 i forslaget til ny udstykningslov.
Til § 4 Ad stk. 1 Paragraffen har til formål at give matrikelmyndigheden hjemmel til at  

 opkræve morarenter.
En sådan hjemmel savnes i den gældende  

 udstykningsafgiftslov.
 Det følger af forslaget, at hvis afgiften ikke er indbetalt rettidigt, kan  

 matrikelmyndigheden kræve morarenter, uden at der først skal påbegyndes en  

 retsforfølgning for at inddrive afgiftsbeløbet.
 Reglerne i forslagets § 2 om, hvem der har ansvar for betaling af  

 udstykningsafgiften, vil gælde tilsvarende ved betaling af morarenter.
Ad stk. 2 Forslaget om, at matrikelmyndigheden kan opkræve gebyr for udsendelse af  

 rykkerskrivelse, er nyt og er en følge af kravet til statslige myndigheder  

 om, at de i videst muligt omfang skal opkræve gebyr for særlige  

 ekspeditioner, jf.
Finansministeriets cirkulære nr. 38 af 16. marts 1988 om  

 statslige myndigheders fastsættelse af gebyr for særlige ekspeditioner m.v.
Til § 5 Ad stk. 1 Loven bør træde i kraft samtidig med en ny udstykningslov den 1. april  

 1991, jf. § 49 stk. 1, i forslaget til ny udstykningslov.
Ad stk. 3 Forslaget skal ses i sammenhæng med § 49, stk. 2, i forslaget til ny  

 udstykningslov, hvorefter parterne indtil 1. oktober 1991 kan vælge at få den  

 pågældende sag behandlet efter reglerne i den hidtil gældende udstykningslov,  

 jf. lovbekendtgørelse nr. 6 af 7. januar 1977 om udstykning og sammenlægning  

 m.m. af faste ejendomme.
