Nr LSF 70 Forslag til Lov om ændring af lov om beskatning til kommunerne af faste  

 ejendomme (Dækningsafgift) Fremsat af Lone Stig Andersen (SF) Agerschou (SF) Bjørn Poulsen (SF)  

 Stillinger (SF) Jens Thoft (SF) den 16. november 1989 § 1 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som ændret ved § 2 i lov nr.  

 146 af 25. marts 1987, lov nr. 270 af 13. maj 1987, § 6 i lov nr. 377 af 6.  

 juli 1988 og lov nr. 221 af 5. april 1989, foretages følgende ændringer:
 1. I § 23, stk. 1, udgår 4.-7. pkt., og i stedet indsættes:
»Af de øvrige ejendomme, der er dækningsafgiftspligtige i henhold til  

 nærværende paragraf, opkræves dækningsafgift af grundværdien med halvdelen af  

 vedkommende kommunes grundskyldpromille.
I Københavns og Frederiksberg  

 Kommuner kan dækningsafgiften af grundværdien af de ejendomme, der er  

 omfattet af 4. punktum, yderligere opkræves med halvdelen af den promille,  

 hvormed amtskommunal grundskyld opkræves i det øvrige land.
Dækningsafgiften  

 af forskelsværdien svares med en af kommunalbestyrelsen fastsat  

 promille.« 2. I § 23 A, stk. 2, affattes 1. pkt. således:
»Dækningsafgift af de ejendomme, der er nævnt i stk. 1, 1. punktum,  

 svares af forskelsværdien med en promille, der fastsættes af  

 kommunalbestyrelsen.« § 2 Loven træder i kraft dagen efter bekendtgørelsen i Lovtidende og har  

 virkning fra og med skatteåret 1991.
Bemærkninger til lovforslaget Almindelige bemærkninger I § 23 og § 23 A er der vedrørende dækningsafgifter lagt loft over, hvor  

 stor en promille kommunalbestyrelserne kan fastsætte.
Dette lovforslag  

 fjerner dette loft og overlader det til det kommunale selvstyre at fastlægge  

 promillen i den udstrækning, man i kommunalbestyrelsen overhovedet beslutter  

 at ville opkræve dækningsafgift.
Kommunerne har de seneste år mistet meget store indtægter bl.a. ved  

 nedsættelse af bloktilskuddene og ved indførelse af strafafgiften.
Samtidig  

 er kommunernes opgaver vokset.
Flere opgaver er blevet overladt til  

 kommunerne, og deres mulighed for at løse disse opgaver er følgelig  

 forringet.
Kommunerne har fået ringere mulighed for at planlægge, fordi de  

 ikke kan vide sig sikre på, hvilke nye indgreb statsmagten foretager, ligesom  

 kommunernes muligheder for at finansiere opgaverne er blevet beskåret.
 Dækningsafgiften er en af kommunernes indtægtsmuligheder, og lovforslaget  

 tilsigter, at kommunerne uden statens indblanding selv fastsætter  

 dækningsafgiftens størrelse.
 Muligheden for at hæve dækningsafgiftspromillen giver kommunerne en større  

 indtægt og åbner mulighed for at nedsætte personskatterne tilsvarende til  

 fordel for personer med de laveste indkomster.
Erhvervslivets skat til kommunerne er en meget lille del af kommunens  

 indtægter.
SF ønsker, at erhvervslivet betaler for de udgifter, kommunen må  

 afholde for at have et aktivt erhvervsliv.
Selskabsskatterne kommer ofte ikke  

 kommunerne direkte til gode.
Dækningsafgift er kommunernes mulighed for at  

 sende en lille del af »regningen« for udgifterne i forbindelse med  

 erhvervsejendomme, f.eks. sådanne udgifter som gaders, vejes og  

 parkeringspladsers vedligeholdelse, renholdning, belysning etc., tilbage til  

 erhvervslivet.
 De ejendomme, der kan pålignes dækningsafgift efter § 23, er offentlige  

 ejendomme, der er fritaget for kommunal grundskyld.
De ejendomme, der kan pålignes dækningsafgift efter § 23 A, er ejendomme,  

 der anvendes til kontor, forretning, hotel, fabrik, værksted og lignende  

 formål.
Som eksempler på ejendomme, der ikke falder ind under  

 bestemmelsen, kan nævnes garageanlæg, busstationer, private godsterminaler,  

 private plejehjem, private museer og kursusejendomme.
Heller ikke  

 landbrugsejendomme er omfattet.
 Dækningsafgiften beregnes for disse ejendomme af forskelsværdien, som er  

 ejendomsværdien fratrukket grundværdien.
 Hvis en ejendom kun delvis anvendes til et af de i loven opregnede formål,  

 er det en betingelse, at mere end halvdelen af forskelværdien kan henføres  

 til disse formål.
 For hele landet er provenuet af dækningsafgiften på erhvervsejendomme  

 budgetteret i 1989 til ca. 732 mio. kr.
 Af bilaget ses, at dækningsafgiften for erhvervsejendomme oftest anvendes  

 i bykommuner og oftest med maksimum på 10 promille.
Bemærkninger til forslagets enkelte punkter Til § 1 Til nr. 1 Med ændringen i § 23 fjernes de lofter, der findes i den nugældende lov  

 vedrørende dækningsafgiften for offentlige ejendomme.
Til nr. 2 Med ændringen i § 23 A fjernes de lofter, der findes i den nugældende lov  

 vedrørende dækningsafgiften på andre afgiftspligtige ejendomme.
