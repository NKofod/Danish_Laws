Frankrig, bygge/anlægsvirksomhed Reference: DBO mellem Danmark og Frankrig, artikel 4.
 LV 1995 D.E.
 Begrebet fast driftssted finder i henhold til artikel 4, stk. 1 og 3, i  

 den dansk-franske DBO alene anvendelse for så vidt angår  

 "fortjeneste, indvundet af foretagender, der driver industri-, mine-,  

 handels- eller finansvirksomhed".
 I LV 1995, afsnit D.E, Frankrig, er det derfor s. 138 under "Særlige  

 bemærkninger" ad artikel 4 anført, at hverken bygge- og  

 anlægsvirksomhed eller tilsynsopgaver i forbindelse med sådan  

 virksomhed er omfattet af bestemmelsen.
 På given foranledning skal Told- og Skattestyrelsen præcisere,  

 at det anførte indebærer, at Danmark for så vidt  

 angår franske foretagender, der her i landet alene udfører  

 bygge- og anlægsvirksomhed, eller tilsynsopgaver i forbindelse med  

 sådan virksomhed, er afskåret fra at gennemføre en  

 eventuel begrænset skattepligt efter KSL § 2, stk. 1, litra d, eller  

 SEL § 2, stk. 1, litra a.
 Dette er imidlertid efter styrelsens opfattelse uden selvstændig  

 betydning for spørgsmålet om skattepligt for de af sådanne  

 franske foretagender her i landet udstationerede medarbejdere.
 Det gælder også i relation til KSL § 44 b), hvorefter en  

 arbejdsgiver, der ikke har hjemting her i landet, kun skal indeholde A-skat i  

 løn m.v. for arbejde her i landet, såfremt arbejdsgiveren er  

 begrænset skattepligtig efter KSL § 2, stk. 1, litra d, eller SEL § 2,  

 stk. 1, litra a, hvorimod pligten til at indeholde A-skat ikke er betinget  

 af, at Danmark efter vedkommende DBO kan gennemføre en sådan  

 begrænset skattepligt.
 For så vidt angår beskatningsretten til løn til  

 udstationerede franske medarbejdere må der derimod henses til artikel  

 14 i den dansk-franske DBO, hvorefter Frankrigs beskatningsret opretholdes,  

 såfremt de pågældende er ansat i og får udbetalt  

 løn af et foretagende eller en befuldmægtiget i Frankrig, og de  

 under udførelse af et midlertidigt arbejde i Danmark kun opholder sig  

 her i mindre end 12 måneder.
