(Til uddannelsesinstitutioner under  

 Universitetsafdelingen) Den gældende aftale om optagelser mv. af Danmarks Radios og TV-2's radio-  

 og fjernsynsudsendelser til brug inden for undervisning ved  

 uddannelsesinstitutioner under DVU er - efter aftale med COPY-DAN - ændret  

 med virkning fra den 1. januar 1992 at regne.
 Den tidlige tillægsaftale for seminarier er samtidig bortfaldet, således  

 at den nye aftale nu omfatter alle uddannelsesinstitutioner under  

 Universitetsafdelingen.
Aftalen omfatter herefter - foruden udsendelser fra Danmarks Radio og TV-2  

 (og dennes regionale stationer) - også alle radio- og TV-udsendelser fra de  

 private stationer, såfremt disse er tilsluttet »Fællesrådet for de  

 Elektroniske Medier«.
Institutionerne må derfor inden optagelse og brug  

 af bånd fra en sådan station sikre sig, at den er tilsluttet denne  

 organisation (fx ved telefonisk forespørgsel til den pågældende private  

 station).
 De gældende betalingssatser i § 6, stk. 2 er samtidig forhøjet en smule og  

 fra den 1. januar 1993 pristalsreguleres satserne.
 Opmærksomheden henledes på, at aftalen kun omfatter optagelser af radio-  

 og fjernsynsudsendelser (undtagen spillefilm, jf. aftalens § 1, stk. 5) og  

 ikke anvendelse af videoprogrammer, der lejes i detailhandelen.
 P.m.v.
 e.b.
Erik Metz eksp.sekr.
BILAG Aftale om optagelser mv. af radio- og fjernsynsudsendelser fra  

 Danmarks Radio, TV-2 (og dennes regionale stationer) samt lokale radio- og  

 TV-stationer tilsluttet »Fællesrådet for de Elektroniske Medier«  

 til brug inden for undervisning ved uddannelsesinstitutioner under  

 Universitetsafdelingen.
 Aftalen indgås mellem Undervisningsministeriet (i det følgende betegnet  

 som brugerne) på den ene side og de forvaltningssektoren »§  

 17-kopier« tilsluttede organisationer (i det følgende betegnet som  

 COPY-DAN) på den anden side.
 § 1.  Aftalen omfatter optagelse samt benyttelse og  

 opbevaring af radio- og fjernsynsudsendelser til brug ved undervisning på  

 uddannelsesinstitutioner under Universitetsafdelingen.
 Stk. 2. Aftalen omfatter det i ophavsretslovens § 17, stk. 2, nævnte  

 vederlag for optagelse, benyttelse og opbevaring af de af ovennævnte  

 stationer udsendte værker og præstationer, der gengives i andre udsendelser  

 end undervisningsudsendelser, til brug inden for undervisningsvirksomhed, jf.  

 dog stk. 5.
 Stk. 3. Aftalen omfatter tillige den fortsatte benyttelse og opbevaring  

 af de ovennævnte stationers undervisningsudsendelser udover den i § 8 i  

 Kulturministeriets bekendtgørelse nr. 152 af 6. april 1979 (som ændret ved  

 Kulturministeriets bekendtgørelse nr. 687 af 11. oktober 1990) fastsatte frie  

 benyttelses- og opbevaringsfrist på 4 år.
Stk. 4. Ved »undervisningsudsendelser« forstås Stk. 5. Aftalen omfatter ikke optagelser af fjernsynsudsendte filmværker,  

 som indgår i biografernes almindelige repertoire af spillefilm, medmindre der  

 ved udsendelsen i fjernsynet kun er benyttet mindre dele af værket.
 § 2.  Udvælgelse, optagelse og opbevaring af disse  

 udsendelser i medfør af § 1, stk. 1, 2 og 3, foretages af den enkelte  

 institution eller af centraler, der som led i den pædagogiske virksomhed  

 foretager optagelse og distribution af radio- og fjernsynsudsendelser.
 § 3.  Optagelserne skal foretages direkte fra radio-  

 og fjernsynsudsendelsen.
 § 4.  Optagelserne eller senere kopier heraf skal være  

 af en forsvarlig teknisk kvalitet, og der må ikke foretages ændringer,  

 tilføjelser eller forkortelser i optagelserne.
 § 5.  Efter nærmere aftale mellem aftaleparterne  

 udvælges for hvert kalenderår et mindre antal repræsentative institutioner,  

 der skal rapportere om den båndkopiering, der finder sted på institutionen.
 Stk. 2. Rapporteringen skal indeholde de programoplysninger, der er  

 nødvendige for COPY-DANs administration af aftalen i forhold til  

 rettighedshaverne.
§ 6.  Betaling sker centralt fra  

 Undervisningsministeriet til COPY-DAN een gang årligt i januar måned,  

 dækkende det pågældende kalenderår.
Betalingen fastsættes til et fast beløb  

 årligt pr. aktiv studerende, således som antallet fremgår af Anmærkninger til  

 § 20.6. Videregående uddannelser i de årlige finanslovforslag.
Stk. 2. Der betales 11,70 kr. pr. studerende under »Humaniora«  

 og 4,96 kr. pr. studerende under alle andre fagområder.
For seminariernes  

 vedkommende betales 7,29 kr. pr. studerende.
 Stk. 3. Med virkning fra den 1. januar 1993 reguleres de ovennævnte  

 satser på grundlag af det af Danmarks Statistik beregnede forbrugerprisindeks  

 (1980 = 100) for november måned 1992 (sammenholdt med november måned 1991).
 Stk. 4. Herefter sker regulering een gang årligt pr. 1. januar på  

 grundlag af novemberindeks for seneste årsperiode (november til november).  

 Satserne afrundes til nærmeste 1/100 (dvs med 2 decimaler).
§ 7.  Fordelingen af vederlaget mellem  

 rettighedshaverne foretages af COPY-DAN i overensstemmelse med denne  

 institutions vedtægter.
Spørgsmål vedrørende denne fordeling er brugerne  

 uvedkommende.
 Stk. 2. COPY-DAN holder Undervisningsministeriet løbende orienteret om  

 ændringer i vedtægterne for forvaltningssektoren.
 § 8.  I tilfælde af, at udenforstående  

 rettighedshavere måtte fremsætte krav over for en bruger eller en institution  

 om vederlag for optagelse, benyttelse og opbevaring af et værk eller en  

 præstation, der indgår i et program, som omfattes af aftalen, er COPY-DAN  

 forpligtet til at yde den pågældende vederlag efter COPY-DANs almindelige  

 regler.
 § 9.  Aftalen træder i kraft den 1. januar 1992.  

 Samtidig bortfalder den tidligere aftale af 4. juli 1990 samt tillægsaftale  

 for seminarierne af 3. januar 1991.
 Stk. 2. Aftalen kan af hver af parterne opsiges med 6 måneders varsel til  

 udløb af en december måned.
 § 10.  Hvis der foretages ændringer af de nugældende  

 bestemmelser i ophavsretslovens § 17, ophører aftalen at gælde fra  

 tidspunktet for ikrafttrædelsen af ændringen i ophavsretslovens § 17.
 Stk. 2. Betalingen efter § 6 beregnes i så fald forholdsmæssigt indtil  

 ikrafttrædelsestidspunktet, og der vil være at optage forhandling mellem  

 parterne om den fremtidig betaling samt eventuelle andre bestemmelser i  

 aftalen, som forudsætter de nugældende bestemmelser i ophavsretslovens § 17.  

 Ifald enighed mellem parterne om betalingen ikke kan opnås, afgøres  

 spørgsmålet i overensstemmelse med reglerne i ophavsretslovens § 54.
