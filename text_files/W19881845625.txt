 Efter 12 års ansættelse i et revisionsfirma var oprettet ny  

 ansættelseskontrakt, og heri påtog klageren sig en konkurrenceklausul om, at  

 han ved eventuel fratræden ikke måtte arbejde for klienter, som  

 arbejdsgiveren havde bistået i de sidste 2 år før hans fratræden.
 Vederlaget herfor blev anset for henhørende under særlig indkomst.
Revisor A klagede over, at de stedlige skattemyndigheder havde forhøjet  

 hans selvangivne almindelige indkomst for 1984 med 6.000 kr.
Klageren havde  

 modtaget dette vederlag for påtagelse af en konkurrenceklausul, og havde  

 anset det for omfattet af særlig indkomstbeskatning, medens  

 skattemyndighederne ikke havde anset konkurrenceklausulen for at påføre  

 klageren nogen nævneværdig begrænsning af hans fri erhvervsudøvelse, og  

 derfor havde overført beløbet til almindelig indkomstbeskatning.
Det var oplyst, at klageren siden 1972 havde arbejdet i et  

 revisionskontor, der udelukkende beskæftigede sig med lægers og tandlægers  

 regnskaber.
Klageren havde i 1984 indgået en ny ansættelseskontrakt, og i  

 kontraktens § 7 udtales følgende:
» Af hensyn til den nære forbindelse mellem klienter, revisorer og  

 medarbejdere, som revisorhvervet medfører, og for at understrege den  

 loyalitet, som medarbejderskabet kræver, er det medarbejderen forbudt i de  

 første to år efter sin fratræden (både som selvstændig og som ansat) at  

 udføre revisionsarbejde, regnskabsmæssig eller skattemæssig bistand for  

 klienter, som arbejdsgiveren har bistået inden for de sidste to år før  

 medarbejderens fratræden.
Endvidere forpligter medarbejderen sig til ikke at  

 etablere bogførings- eller revisionsvirksomhed for læger og tandlæger,  

 gældende for et geografisk område svarende til den del af Danmark, der ligger  

 vest for Storebælt.« Klageren havde for denne bestemmelse modtaget vederlaget på 6.000 kr. som  

 et engangsvederlag.
Klageren påstod beløbet beskattet som vederlag for en konkurrenceklausul  

 efter reglerne i lov om særlig indkomstskat m.v. og gjorde gældende, at han i  

 sit ansættelsesforhold varetog regnskaberne for 90 klienter, hvoraf han havde  

 kendt ca. de 50 i 14 år.
Klageren bemærkede, at klienterne typisk satte stor  

 pris på, at det var den samme revisor, der udarbejdede deres regnskaber år  

 efter år, hvorfor der var stor fare for en masseafgang af klienter, hvis en  

 revisor forlod firmaet.
Landsskatteretten fandt, at den påtagne konkurrenceklausul måtte antages  

 at medføre en reel begrænsning i klagerens fri erhvervsudøvelse, hvorfor  

 retten kunne tiltræde klagerens påstand.
Den påklagede ansættelse af  

 klagerens skattepligtige almindelige indkomst blev herefter nedsat med 6.000  

 kr.
 LV 1987, D 1.10.3.
