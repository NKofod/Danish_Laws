 I henhold til § 2 i lov nr. 431 af 30. juni 1993 om  

 arbejdsmarkedsuddannelsescentre fastsættes:
 § 1.  Det enkelte arbejdsmarkedsuddannelsescenters  

 (AMU-centers) vedtægt skal godkendes af arbejdsministeren.
 § 2.  Det enkelte AMU-centers vedtægt udarbejdes på  

 grundlag af standardvedtægten for et selvejende AMU-center.  

 (Standardvedtægten er bilag til bekendtgørelsen).
 § 3.  Eksisterende selvejende AMU-centres vedtægter  

 skal senest den 1. juli 1994 godkendes af arbejdsministeren.
 § 4.  Bekendtgørelsen træder i kraft den 1. januar  

 1994.
Arbejdsministeriet, den 17. december  

 1993 Jytte Andersen / Lis Gamborg Bilag STANDARDVEDTÆGT FOR ET SELVEJENDE AMU-CENTER § 2.  Centret er en selvejende institution i henhold  

 til lov nr. 431 af 30. juni 1993 om arbejdsmarkedsuddannelsescentre.
 Stk. 2.  Centrets formål er at iværksætte uddannelser i  

 henhold til lov nr. 430 af 30. juni 1993 om arbejdsmarkedsuddannelser eller  

 anden lovgivning, der supplerer denne lov.
 Stk. 3.  Centret kan gennemføre uddannelse godkendt til  

 udbud på AMU-centre i henhold til anden lovgivning.
 Stk. 4.  Centret kan udvikle og gennemføre andre  

 arbejdsmarkedspolitisk begrundede uddannelser.
 Stk. 5.  Centret gennemfører aktiviteter med relation  

 til uddannelsesindsatsen, f.eks. systemeksport og medvirken ved  

 uddannelsesplanlægning i virksomheder.
§ 3.  Arbejdsmarkedsstyrelsen fører tilsyn med og  

 vejleder centret.
Arbejdsmarkedstyrelsen kan hos centret indhente  

 oplysninger, der belyser centrets virksomhed.
Tegningsret § 4.  Centret forpligtes ved underskrift af  

 bestyrelsens formand eller næstformand, i begge tilfælde i forening med et  

 andet medlem af bestyrelsen.
 Stk. 2.  For så vidt angår køb, salg eller pantsætning  

 af fast ejendom forpligtes centret ved underskrift af bestyrelsens formand  

 eller i dennes forfald af næstformanden, i begge tilfælde sammen med to  

 medlemmer af bestyrelsen.
 Stk. 3.  Bestyrelsen kan bemyndige centrets leder til at  

 forpligte centret indenfor en af bestyrelsen nærmere fastsat beløbsgrænse.
 Stk. 4.  Til væsentlig ombygning, køb af ejendom,  

 indgåelse af større lejemål, pantsætning og lignende eller afhændelse af  

 centrets ejendom, kræves arbejdsmarkedsstyrelsens samtykke.
 Stk. 5.  Til afhændelse af udstyr, hvortil der er ydet  

 særligt statstilskud, kræves samtykke fra Arbejdsmarkedsstyrelsen.
Bestyrelsens sammensætning § 5.  Centret ledes af en bestyrelse på 12-16  

 stemmeberettigede medlemmer.
Arbejdstager- og arbejdsgiverorganisationerne skal være ligeligt  

 repræsenteret og have tilknytning til det arbejdsmarked, som centret dækker,  

 og så vidt muligt dække centrets samlede virkefelt.
Amtsråd repræsenteret i  

 fællesskab ved 1 medlem.
Kommunalbestyrelserne i centrets geografiske område  

 repræsenteres i fællesskab ved 1 medlem.
 De tilforordnede repræsenterer lokale institutioner og  

 interesseorganisationer med tilknytning til centret og deltager i møderne  

 uden stemmeret.
 Repræsentanten for centrets lærere og repræsentanten for centrets tekniske  

 administrative personale deltager i møderne uden stemmeret.
 Kursister kan ikke være medlemmer eller tilforordnede i centrets  

 bestyrelse.
 Stk. 2.  Bestyrelsens medlemmer udpeges for en periode  

 af 4 år løbende fra den førstkommende 1. april efter at valg til amtsråd og  

 kommunalbestyrelser har været afholdt, idet medlemmerne og de tilforordnede  

 fortsætter efter valgperiodens udløb indtil ny udpegning har fundet sted.
 Stk. 3.  Genvalg kan finde sted.
 Stk. 4.  Ingen kan vælges eller udpeges til bestyrelsen  

 efter det fyldte 67. år.
 Stk. 5.  Såfremt et medlem eller en tilforordnet i  

 periodens løb fratræder den stilling eller det hverv, der var en forudsætning  

 for dennes udpegning, herunder udtræder af et kommunalt råd, udtræder den  

 pågældende tillige af bestyrelsen, og udpegning af nyt medlem finder sted for  

 den resterende del af perioden.
 Stk. 6.  Bestyrelsen vælger blandt de stemmeberettigede  

 medlemmer en formand og en næstformand.
 Stk. 7.  Bestyrelsens sammensætning og ændringer heri  

 skal meddeles Arbejdsmarkedsstyrelsen.
 Stk. 8.  Centrets leder varetager bestyrelsens  

 sekretariatsfunktion og deltager i bestyrelsens møder uden stemmeret.
Bestyrelsens opgaver § 6.  Bestyrelsen har den overordnede ledelse af  

 centrets virksomhed.
 Stk. 2.  Hvert år vedtager bestyrelsen efter indstilling  

 fra centrets leder budget for det følgende regnskabsår og godkender regnskab  

 for centrets samlede aktiviteter.
 Stk. 3.  Bestyrelsen træffer efter indstilling fra  

 centrets leder en gang årligt beslutning om ansøgning til arbejdsministeren  

 og undervisningsministeren om godkendelse til at udbyde yderligere  

 arbejdsmarkedsuddannelser og erhvervsuddannelser.
 Stk. 4.  Centret kan midlertidigt blive godkendt til at  

 udbyde nyudviklede uddannelser, herunder forsøgsuddannelser og reviderede  

 uddannelser efter § 3, nr. 1 i lov om arbejdsmarkedsuddannelser.
 Stk. 5.  Bestyrelsen træffer efter indstilling fra  

 centrets leder beslutning om, hvilke af de arbejdsmarkedsuddannelser og  

 erhvervsuddannelser, som centret er godkendt til at gennemføre, som centret  

 skal udbyde.
 Stk. 6.  Arbejdsministeren kan dog i særlige tilfælde  

 pålægge centret at udbyde og gennemføre uddannelser, jfr. lov om  

 arbejdsmarkedsuddannelser § 30, stk. 5.
 Stk. 7.  Bestyrelsen ansætter og afskediger centrets  

 leder.
 Stk. 8.  Bestyrelsen godkender efter indstilling fra  

 lederen ansættelse og afskedigelse af centrets øvrige personale.
 Stk. 9.  Bestyrelsen skal følge de bestemmelser om løn -  

 og ansættelsesvilkår, som er fastsat af finansministeren, eller som er aftalt  

 for det personale, som er ansat ved centret.
 Stk. 10.  Bestyrelsen ansætter og afskediger centrets  

 revisor.
Stk. 11.  Bestyrelsen kan fastsætte nærmere  

 retningslinier for lederens virksomhed og kan bemyndige lederen til at udøve  

 beføjelser, der er tillagt bestyrelsen.
Bemyndigelsen kan ikke udstrækkes til  

 at gælde godkendelse af budget og regnskab, jfr. § 10, stk. 1 i lov om  

 arbejdsmarkedsuddannelsescentre.
 Stk. 12.  Bestyrelsen træffer beslutning om nedsættelse  

 af lokale uddannelsesudvalg, jfr. lov om arbejdsmarkedsuddannelsescentre §§  

 25 og 26.
 Stk. 13.  Bestyrelsen virker for et samarbejde mellem  

 erhvervsskoler og andre uddannelsesinstitutioner m.v., og kan beslutte  

 oprettelse af lokale fællesudvalg, jf. lov om arbejdsmarkedsuddannelsescentre  

 § 27.
 Regler for bestyrelsens arbejde m.v.
 § 7.  Bestyrelsen fastsætter i en forretningsorden de  

 nærmere bestemmelser om udførelsen af sit hverv.
Stk. 2.  Formanden sammenkalder og leder bestyrelsens  

 møder.
Der afholdes mindst 6 møder årligt.
Møde skal holdes, når mindst 2  

 stemmeberettigede bestyrelsesmedlemmer fremsætter krav herom.
Stk. 3.  Bestyrelsen er beslutningsdygtig, når mindst  

 halvdelen af medlemmerne er tilstede.
Afgørelser træffes ved simpel  

 stemmeflerhed.
I tilfælde af stemmelighed er formandens - og i dennes fravær  

 næstformandens - stemme afgørende.
Stk. 4.  Indkaldelse til bestyrelsesmøde skal normalt  

 ske med et varsel på mindst 6 søgnedage og med angivelse af dagsorden.  

 Såfremt bestyrelsen ikke er beslutningsdygtig, jfr. stk. 3, skal der ske  

 indkaldelse til et nyt bestyrelsesmøde med det ovenfor angivne varsel.
En  

 således indkaldt bestyrelse er beslutningsdygtig uanset antallet af mødte  

 medlemmer, såfremt formanden eller næstformanden er tilstede.
 Stk. 5.  Til beslutning om ændring af vedtægterne, køb,  

 salg, ombygning eller pantsætning af fast ejendom, indgåelse af større  

 lejemål, ansættelse og afskedigelse af centrets leder samt om centrets  

 nedlæggelse kræves, at mindst 2/3 af bestyrelsesmedlemmerne stemmer herfor.
Stk. 6.  Bestyrelsens beslutninger noteres i en protokol  

 med angivelse af det enkelte medlems stillingtagen ved stemmeafgivelse og  

 underskrives af de tilstedeværende medlemmer.
Referat af bestyrelsesmøder  

 sendes til de i § 5, stk. 1 nævnte medlemmer og tilforordnede.
Medlemmer, der  

 ikke har deltaget i mødet underskriver en udskrift af protokollen senest på  

 det følgende bestyrelsesmøde som tilkendegivelse af, at de har gjort sig  

 bekendt med beslutningerne på bestyrelsesmødet.
Udskriften afleveres til  

 formanden for bestyrelsen.
 § 8.  Bestyrelsesmedlemmer og tilforordnede har  

 tavshedspligt i sager, hvor det efter sagens natur er påkrævet, f.eks. i  

 forbindelse med køb og salg af ejendom, større økonomiske dispositioner og  

 personsager.
 § 9.  Ved indgåelse af aftaler skal centret påse, at  

 dets interesser varetages behørigt, og centret kan ikke uden samtykke fra  

 Arbejdsmarkedsstyrelsen indgå aftale med et medlem af bestyrelsen eller en  

 ved centret ansat, hvorved den pågældende - på egne vegne eller som  

 befuldmægtiget for en anden - optræder som sælger, køber, entreprenør,  

 advokat, arkitekt eller lignende.
§ 10.  Bestyrelseshvervet er ulønnet, men medlemmerne  

 kan af centret få dækket indenlandske rejseudgifter og øvrige udgifter i  

 forbindelse med hvervet efter samme regler som for statens tjenestemænd.
I  

 særlige tilfælde kan udgifter til udenlandske rejser godkendes efter  

 forelæggelse for Arbejdsmarkedsstyrelsen.
Bestyrelsens ansvar § 11.  Bestyrelsen er over for arbejdsministeren  

 ansvarlig for centrets drift, herunder for forvaltning af de statslige  

 tilskud og forvaltning af centrets formue.
 Stk. 2.  Arbejdsmarkedsstyrelsen er berettiget til hos  

 centret at kræve at få adgang til at se centrets forhandlingsprotokoller.
Stk. 3.  Hvis bestyrelsen ikke efterkommer påbud eller  

 forbud fra Arbejdsmarkedsstyrelsen om berigtigelse af nærmere angivne  

 forhold, jf. lov om arbejdsmarkedsuddannelsescentre § 2, stk. 1 og 2, kan  

 Arbejdsmarkedsstyrelsen beslutte, § 12.  For bestyrelsens medlemmer gælder dansk rets  

 almindelige erstatsningsregler, men medlemmerne hæfter i øvrigt ikke  

 personligt for centrets økonomiske forpligtelser.
Den daglige ledelse § 13.  Centrets daglige ledelse varetages af den af  

 bestyrelsen ansatte leder.
Stk. 2.  Lederen skal påse, Stk. 3.  Centrets leder udarbejder en forretningsorden,  

 der skal godkendes af bestyrelsen, med nærmere bestemmelser om udførelsen af  

 sit hverv.
Regnskab og revision § 14.  Centrets regnskabsår er finansåret.
Stk. 2.  Centrets leder forelægger bestyrelsen det  

 revisorpåtegnede regnskab omfattende driftsregnskab og status.
Det vedtagne  

 regnskab underskrives af centrets leder og bestyrelsen.
 Stk. 3.  Genpart af revisionsprotokollatet indsendes af  

 centret til Arbejdsmarkedsstyrelsen sammen med det af bestyrelsen godkendte,  

 og af revisor reviderede regnskab, bilagt bestyrelsens bemærkninger til  

 årsregnskab og revisionsprotokollat.
 § 15.  Centrets regnskab revideres af en  

 statsautoriseret eller en registreret revisor.
 Stk. 2.  Revisionen skal ske efter bekendtgørelse om  

 revision m.m. ved arbejdsmarkedsuddannelsescentret.
 Stk. 3.  Det påvhiler formanden for bestyrelsen at  

 sikre, at revisionsinstruksen og øvrigt materiale til sikring af revisionen  

 altid er ajourført.
 Stk. 4.  Formanden skal med sin underskrift bekræfte, at  

 bestyrelsen er blevet gjort bekendt med revisionsbemærkninger i protokollen.
 Stk. 5.  Det påhviler bestyrelsen at drage omsorg for,  

 at de nødvendige skridt affødt af revisionens bemærkninger bliver iværksat.
 Stk. 6.  Rigsrevisor kan til brug for gennemgangen af  

 centrets regnskaber indhente oplysninger direkte fra bestyrelsen.
Nedlæggelse (likvidation) § 16.  Ved nedlæggelse forstås likvidation af centret  

 af et likvidationsudvalg.
Stk. 2.  Beslutning om centrets nedlæggelse træffes af  

 bestyrelsen på 2 på hinanden følgende bestyrelsesmøder.
På første møde skal  

 mindst 2/3 af samtlige medlemmer af bestyrelsen stemme for beslutningen om  

 likvidation.
På andet møde, der tidligst må afholdes 10 søgnedage efter det  

 første møde, skal mindst 3/4 af de mødte medlemmer af bestyrelsen stemme for  

 beslutningen.
 Stk. 3.  Beslutningen kan dog ikke gennemføres, før der  

 fra arbejdsministeren er indhentet en erklæring om, hvorvidt  

 Arbejdsministeriet vil modsætte sig centrets nedlæggelse efter § 2 stk. 3 i  

 lov om arbejdsmarkedsuddannelsescentre.
 Stk. 4.  Såfremt den i henhold til lovgivningen givne  

 godkendelse af centrets oprettelse tilbagekaldes, betragtes centret samtidig  

 som nedlagt.
 Stk. 5.  Centrets bestyrelse fungerer, indtil  

 likvidationsudvalget er nedsat.
Stk. 6.  Likvidationsudvalget består af 3 medlemmer,  

 udpeget af henholdsvis arbejdsministeren efter indstilling fra  

 Arbejdsmarkedsstyrelsen, den kommunalbestyrelse, der er repræsenteret i  

 centrets bestyrelse, jfr. § 1, stk. 1, og bestyrelsen.
Et eventuelt vederlag  

 til likvidatorerne fastsættes af Arbejdsministeriet og betales af boet.
Stk. 7.  Formuen i nye institutioner oprettet efter lov  

 nr. 431 af 30. juni 1993 skal, bortset fra gaver i form af løsøre, fast  

 ejendom og anlægstilskud til fast ejendom i tilfælde af centrets ophør,  

 anvendes til uddannelsesformål efter arbejdsministerens bestemmelse med  

 tilslutning fra Folketingets finansudvalg.
Formue stammende fra gaver skal  

 dog respekteres efter de til gaven knyttede formål.
 Stk. 8.  Nettoformuen i eksisterende selvejende centre,  

 der videreføres efter lov nr. 431 af 30. juni 1993, skal opgøres pr. 31.  

 december 1993 og foreligge ved godkendelse af centrets nye vedtægt senest den  

 1. juli 1994.
Stk. 9.  Centret foretager løbende en særskilt  

 registrering af gaver, der gives i form af løsøre, fast ejendom og  

 anlægstilskud til fast ejendom.
Ved løsøre forstås inventar, udstyr,  

 kunstgenstande og lignende.
 Stk. 10.  Hvis den selvejende institution ophører,  

 opgøres nettoformuen på nedlæggelsestidspunktet.
Nettoformuen opgjort pr. 31. december 1993 samt gaver i form af løsøre,  

 fast ejendom og anlægstilskud til fast ejendom givet efter 31. december 1993  

 anvendes på den måde og til det formål, der fremgår af den tidligere vedtægt.  

 Den del af formuen, der er skænket som gaver, opgøres til den aktuelle  

 handelsværdi med fradrag af værditilvækst som følge af offentligt  

 finansierede forbedringer i form af ombygning, tilbygning eller lignende.
Er  

 der stillet særlige vilkår af gavegiver vedrørende gaver i form af løsøre og  

 fast ejendom, skal disse respekteres.
 Den resterende del af formuen anvendes herefter til undervisnings- og  

 uddannelsesformål efter arbejdsministerens bestemmelse med tilslutning af  

 Folketingets finansudvalg.
 § 17.  Vedtægterne kan ikke ændres uden  

 Arbejdsministeriets samtykke.
Således vedtaget på bestyrelsemøde den Foranstående vedtægter godkendes herved i medfør af § 2, stk. 1 i lov nr.  

 431 om arbejdsmarkedsuddannelsescentre af 30. juni 1993.
