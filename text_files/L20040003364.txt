Bekendtgørelse  

  

 om  

  

 Danmarks godkendelse af  

  

 rammeaftale af 21. maj 2003 om et multilateralt nukleart  

  

 miljøprogram i Den Russiske Føderation med tilhørende  

  

 protokol om erstatningskrav, sagsanlæg og erstatning  

  

 (MNEPR) Den 21. maj 2003 undertegnedes i Stockholm af en række  

 lande og internationale organisationer (Amerikas Forenede Stater, Belgien,  

 Danmark, Finland, Frankrig, Nederlandene, Norge, Rusland, Sverige,  

 Storbritannien, Tyskland, Det Europæiske Fællesskab og Det Europæiske  

 Atomenergi-fællesskab (Euratom)) en rammeaftale om et multilateralt nukleart  

 miljøprogram i Den Russiske Føderation med tilhørende protokol om  

 erstatningskrav, sagsanlæg og erstatning (MNEPR).
Danmark deponerede sin godkendelsesskrivelse hos  

 depositarerne det russiske udenrigsministerium og OECD den 8. januar 2004.  

 Endvidere har Sverige og Norge henholdsvis den 11. juli og 16. oktober 2003  

 ratificeret eller godkendt aftalen.
Efter at Rusland den 15. marts 2004 har  

 deponeret sit ratifikationsinstrument hos depositarerne, er aftalen i henhold  

 til artikel 18, stk. 1, og den tilhørende protokol i henhold til artikel  

 4, stk. 1, trådt i kraft den 14. april 2004.
Aftalen og den tilhørende protokol er på engelsk  

 offentliggjort i Den Europæiske Unions Tidende, nr.
L 155 af 24. juni 2003,  

 side 35 ff. og kan ses på adressen:  


  

 http://europa.eu.int/eur-lex/.
 Oplysninger om andre landes tiltrædelse m.v. kan fås hos De  

 Forenede Nationer på adressen:  


  

 http://untreaty.un.org.
