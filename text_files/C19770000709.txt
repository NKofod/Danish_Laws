Cirkulære om ændringer i lov om udstykning og sammenlægning m.m. af faste ejendomme.
 (Til samtlige landinspektører).
Ved lov nr. 288 af 26. juni 1975 om ændring af forskellige lovbestemmelser  

 i anledning af lov om kommuneplanlægning og byggelov er der foretaget  

 ændringer i udstykningsloven. Ændringerne er sammen med den ændring, der blev  

 gennemført ved lov nr. 300 af 6. juni 1973 om ændring af lov om  

 landbrugsejendomme og lov om udstykning og sammenlægning m.m. af faste  

 ejendomme, indarbejdet i vedlagte lovbekendtgørelse.
Lovændringerne træder i  

 kraft den 1. februar 1977, jf. dog pkt. 1 og 3 nedenfor.
I det følgende  

 omtales de enkelte ændringer af loven.
 1. Bestemmelsen i § 1, stk. 4, der blev gennemført ved  

 lov nr. 300 af 6. juni 1973, er en konsekvens af bestemmelsen i  

 landbrugslovens § 12, stk. 3, om, at tilladelse til bortforpagtning eller  

 udleje af en del af en landbrugsejendom for et længere tidsrum end 10 år kan  

 meddeles, når arealet skal indgå som led i en udviklingsplan, jf.  

 landbrugslovens § 9, stk. 4. Bestemmelsen i udstykningslovens § 11, C, stk.  

 4, er en følge af bestemmelsen i § 1, stk. 4. Ændringerne trådte i kraft den  

 15. august 1973.
2. Den hidtidige bestemmelse i lovens § 4, stk. 1, om,  

 at ingen lod ved udstykning må udlægges med en for dens benyttelse uheldig  

 figur, ophæves.
Hjemmel for kommunalbestyrelsen til at modsætte sig  

 udstykning af en parcel med uheldig figur er nu i nogen grad indeholdt i  

 kommuneplanlovens § 40, stk. 3.
3. De ændrede bestemmelser i lovens § 16 og § 17, stk.  

 1, c, betyder, at værdigrænserne for henholdsvis arealer, der kan overføres  

 ved skelforandring, og arealer, der kan afstås til offentlig vej på grundlag  

 af landinspektørattest, nu kan ændres administrativt i takt med den  

 almindelige prisudvikling.
Bestemmelserne trådte i kraft den 1. juli 1975.  

 Beløbsgrænserne er senest fastsat ved bekendtgørelse nr. 443 af 30. august  

 1976.
 4. De hidtidige bestemmelser i § 28, stk. 2 og 4,  

 ophæves, jf. punkt 5.
 5. Bestemmelserne i § 42 b og § 42 c træder i stedet  

 for tilsvarende bestemmelser i udstykningslovens § 28, byggelovens § 69 og §  

 17 i administrationsvedtægt for Københavns bygningsvæsen.
Den hidtidige bestemmelse i udstykningslovens § 28, stk. 2, har kun i  

 begrænset omfang givet hjemmel for landinspektørerne til at færdes på privat  

 ejendom.
Efter den nye bestemmelse i § 42 b har praktiserende landinspektører  

 og landinspektørassistenter med beskikkelse nu ret til adgang til private  

 grunde og til andre ejendomme for at udføre opmålinger i forbindelse med  

 matrikulære arbejder m.v.
De markarbejder, der falder ind under begrebet matrikulære arbejder, er de  

 nødvendige arbejder med fastsættelse, afmærkning og indmåling af  

 ejendomsgrænser i forbindelse med udstykning og anden forandring af  

 ejendomsgrænser samt skelsætningsforretninger.
Adgangsretten gælder  

 imidlertid også, når landinspektørerne udfører andre arbejder, der har  

 sammenhæng med skels beliggenhed, f.eks. bygningsafsætninger og  

 servitutundersøgelser med henblik på afgivelse af servituterklæringer og  

 servitutattester m.v.
Bestemmelsen giver desuden landinspektørerne ret til at  

 færdes på enhver ejendom, når dette er nødvendigt af hensyn til undersøgelser  

 og opmålinger, herunder nivellementer, i forbindelse med udarbejdelse af  

 kort, som offentlige myndigheder har rekvireret.
 Adgangen til at foretage opmåling omfatter også ret til midlertidigt at  

 anbringe de instrumenter, signaler, stokke og mærker m.v., som er nødvendige  

 for opmålingen, og ret til at foretage nødvendige undersøgelser forud for den  

 egentlige opmåling.
Bestemmelsen i § 42 b, stk. 2, indeholder foruden retten til anbringelse  

 af de forskellige skelmærker også ret til at anbringe varige mærker for  

 planfikspunkter og nivellementfikspunkter.
Det er en forudsætning, at  

 mærkerne ikke vil være til væsentlig ulempe for ejendommenes ejere eller  

 brugere.
 Til adgangsretten er knyttet bestemmelse om, at der så vidt muligt forud  

 skal gives underretning til ejendommenes ejere eller brugere, og bestemmelse  

 om, at landinspektøren skal forevise legitimation, hvis det forlanges.
Matrikeldirektoratet har i samarbejde med Den danske Landinspektørforening  

 udarbejdet et legitimationskort, der gælder i områder, hvor der er fri  

 praksisret.
Når der foreligger et trykt oplag af legitimationskortene, vil  

 direktoratet sende kortene til de landinspektører med beskikkelse  

 (bestalling), der i øjeblikket er praktiserende landinspektører eller  

 assistenter hos praktiserende landinspektører.
I fremtiden vil  

 legitimationskort kunne rekvireres af praktiserende landinspektører og deres  

 assistenter med beskikkelse ved henvendelse til matrikeldirektoratet.  

 Praktiserende landinspektører vil kunne få et legitimationskort til brug ved  

 udførelse af ikke-matrikulære arbejder i Sønderjylland.
6. Der er i lovens § 43 optaget bestemmelser om  

 matrikelvæsenet i Københavns og Frederiksberg kommuner.
Disse bestemmelser  

 svarer i det væsentlige til de hidtil gældende bestemmelser i § 13 i  

 Københavns byggelov og i den almindelige byggelovs § 68 og § 69, stk. 1.
 Stadskonduktøren og stadslandinspektøren er hver for sit område  

 eneberettigede til at udføre matrikulære arbejder og andre arbejder, der  

 ifølge lovgivningen eller bestemmelser fastsat i medfør af lovgivningen skal  

 udføres af en landinspektør.
 Bestemmelserne i lovens §§ 2, 42 b og 42 c gælder også i Københavns og  

 Frederiksberg kommuner, medens lovens øvrige bestemmelser ikke gælder i de to  

 kommuner.
 Landbrugsministeriet, matrikeldirektoratet, den 7. januar 1977.
O.
Schmølker /Tove Lense-Møller.
