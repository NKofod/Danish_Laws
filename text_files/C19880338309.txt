Et AF-kontor tilsendte Arbejdsdirektoratet kopi af henholdsvis en  

 uddannelsesaftale og en konkurrenceklausul, som var indgået mellem en  

 frisørvirksomhed og en elev, idet kontoret forespurgte, om virksomheden  

 lovligt kunne betinge sig, at eleven tiltrådte en konkurrenceklausul i  

 forbindelse med etablering af et uddannelsesforhold i henhold til efg-loven? Direktoratet, fandt, at den af eleven tiltrådte konkurrenceklausul måtte  

 sidestilles med punktet 07 i uddannelsesaftalen.
Det skal i denne forbindelse  

 bemærkes, at virksomheden ikke i aftalen under punkt 07 havde oplyst om  

 konkurrenceklausulen.
 Direktoratet oversendte derfor kopi af såvel uddannelsesaftalen som  

 konkurrenceklausulen, idet man forespurgte om det faglige udvalgs  

 stillingtagen til de i forbindelse med den indgåede aftale stilles  

 konkurrenceklausulbetingelser.
Konkurrenceklausulen indebar bl.a., at pågældende elev i et tidsrum af 2  

 år fra sin fratræden i virksomheden forpligtede sig til, at hun under ingen  

 form, hverken direkte eller indirekte - påtog sig frisørarbejde eller lignende for nogen, der er eller har været  

 klient hos arbejdsgiveren inden for de sidste 2 år før fratræden, - var økonomisk eller på anden måde interesseret i nogen frisørsalon eller  

 lignende for de ovennævnte klienter eller blev tilknyttet eller ansat i den  

 salon, der udførte sådant arbejde, - anbefalede eller henviste de ovenfor nævnte klienter til en frisør, som  

 var økonomisk (f.eks. gennem aktiekapitalbesiddelse, fællesaktionærer eller  

 lignende) eller på anden måde tilknyttet den frisørsalon, hvor medarbejderen  

 blev ansat, eller som pågældende blev medejer af.
 Overtrædelse af konkurrenceklausulen kunne indbære ifaldelse af  

 erstatningsansvar og fogedforbud.
 Det faglige udvalg tilskrev herefter virksomheden og meddelte, at en  

 uddannelsesaftale indeholdende en konkurrenceklausul, som ved nærværende  

 tilfælde, under ingen omstændigheder kunne godkendes, hvorfor det faglige  

 udvalg pålagde virksomheden at annullere konkurrenceklausulen.
 P.D.V.
 E.B.
