Meddelelse nr. 16/98  

 om kursistvilkår under  

 arbejdsmarkedsuddannelse Til orientering vedlægges lovforslag om  

 ændring af lov om arbejdsmarkedsuddannelser, som er vedtaget af  

 Folketinget den 10. december 1998. Ændringerne træder i kraft 1.  

 januar 1999.
 De væsentligste ændringer i loven er  

 følgende:
§ 3a, stk. 4 Ledige i dagpengeperioden og  

 som er berettiget til dagpenge, har adgang til 6 ugers  

 arbejdsmarkedsuddannelse.
I denne 6-ugers periode kan den ledige modtage  

 AMU-godtgørelse.
 Hvis den ledige optjener en ny dagpengeperiode, har  

 personen igen ret til 6 ugers selvvalgt uddannelse.
 § 3a, stk. 5  Ledige i dagpengeperioden, som  

 har opbrugt sin ret til 6 ugers selvvalgt uddannelse eller som  

 befinder sig i aktivperioden, har kun adgang til AMU-uddannelse som et  

 tilbud, der er givet som led i en individuel handlingsplan.
 § 3a, stk. 6 Ledige i dagpengeperioden  har  

 uanset ovenstående regler adgang til AMU-uddannelser, såfremt der  

 er indgået aftale herom mellem uddannelsesinstitutionen og  

 arbejdsformidlingen.
 De regionale arbejdsmarkedsråd(RAR) kan  

 afsætte en ramme til forsørgelse af ledige, som uden en  

 individuel handlingsplan deltager i erhvervsrettede uddannelsesforløb,  

 der retter sig mod RAR-udpegede potentielle flaskehalsområder eller  

 områder med gode beskæftigelsesmuligheder.
 § 38, stk. 2  Ledige, som deltager i AMU-uddannelse  

 efter § 3a, stk. 5 og 6 og kontanthjælpsmodtagere, der enten deltager i  

 AMU-uddannelse som led i aktivering efter lov om aktiv socialpolitik eller  

 som deltager i AMU-uddannelse på eget initiativ, har ikke ret til  

 godtgørelse for tab af arbejdsindtægt eller arbejdsmulighed som  

 følge af kursusdeltagelsen.
 Kontanthjælpsmodtagere har adgang til AMU som  

 hidtil, men de har ikke ret til godtgørelse.
 § 40 b For ledige, som deltager i AMU efter § 3a,  

 stk. 4, fradrages perioder, der er anvendt til orlov til uddannelse efter  

 orlov § 2, stk. 4, i den 6-ugers periode, hvori der er mulighed for at  

 deltage i uddannelse.
 § 42, stk. 1  betyder, at  

 kontanthjælpsmodtagere fra 1. januar 1999 ved deltagelse i AMU ikke kan  

 modtage tilskud til befordring.
 § 43, stk. 1 betyder at  

 kontanthjælpsmodtagere fra 1. januar 1999 ved deltagelse i AMU ikke kan  

 modtage tilskud til kost og logi ved indkvartering.
 De ændrede regler om adgang for ledige betyder, at  

 uddannelsesstederne skal sikre sig en række yderligere oplysninger  

 inden ledige får adgang:
Styrelsen er ved at udarbejde et nyt  

 ansøgningsskema om adgang, hvor de disse oplysninger skal gives af  

 personens a-kasse.
Det betyder, at adgangsskemaet skal omkring a-kassen inden  

 uddannelsesstedet kan give adgang til en ledig.
 Adgangsskemaet forventes at være klar i starten af  

 januar 1999.
 Styrelsen vil snarest udsende korrekturtryk af  

 bekendtgørelsen om adgang og deltagerstøtte ved deltagelse i  

 arbejdsmarkedsuddannelse.
 Når finansloven er vedtaget vil styrelsens 11.kontor  

 udsende særskilt skrivelse om § 3c, stk. 2 og § 35b.
