Bekendtgørelse om  

 indtægtsdækket virksomhed ved produktionsskoler I henhold til § 16 i lov om produktionsskoler, jf.  

 lovbekendtgørelse nr. 764 af 8. august 2000, fastsættes:
§ 1. Produktionsskoler kan udbyde undervisning og  

 anden aktivitet som indtægtsdækket virksomhed, jf. lovens  

 § 16. Den indtægtsdækkede virksomhed skal være en  

 naturlig udløber af produktionsskolens ordinære virksomhed.
Som  

 indtægtsdækket virksomhed anses blandt andet undervisning for  

 deltagere, der ikke hører til produktionsskolernes målgruppe,  

 herunder elever fra folkeskolen, der deltager i undervisningsforløb i  

 henhold til folkeskolelovens § 9, stk. 5, jf. lovens § 1,  

 stk. 1. Undervisning for deltagere, der er optaget som aktiverede i  

 henhold til lov om en aktiv arbejdsmarkedspolitik eller lov om aktiv  

 socialpolitik, og som udløser statstilskud, anses ikke for  

 indtægtsdækket virksomhed, jf. § 7 i  

 Undervisningsministeriets bekendtgørelse nr. 179 af 16. marts 2000 om  

 statstilskud, skoleydelse m.v. ved produktionsskoler og refusion af tilskud  

 for aktiverede deltagere.
 § 2. For indtægtsdækket virksomhed  

 opkræves en betaling, der inden for en periode på 2 år  

 dækker de gennemsnitlige omkostninger ved virksomheden.
 Stk. 2. Til omkostningerne efter stk. 1  

 medregnes:
 1)	Direkte omkostninger, der umiddelbart kan henføres til den  

 pågældende virksomhed.
 2)	Indirekte omkostninger, der ikke umiddelbart kan henføres til  

 den pågældende virksomhed, men som kan beregnes på grundlag  

 af udgifter, som fremgår af skolens budget for det  

 pågældende eller et andet år, herunder udgifter til  

 lokaleleje, administration, ledelse, revision, afskrivning og  

 forrentning.
 § 3. Den indtægtsdækkede virksomhed  

 skal kunne adskilles fra skolens øvrige virksomhed, og den må  

 ikke være konkurrenceforvridende over for private eller offentlige  

 udbydere af undervisning.
