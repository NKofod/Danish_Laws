B.L.1 Andre skatte- og afgiftslove B.L.1 Andre skatte- og afgiftslove Ændringer mv. i andre skatte- og afgiftslove som følge af DBSL og DSL.
B.L.1.1 Proklamareglerne Obligatorisk proklama i egentligt skiftede boer Efter §§ 81-83 i DSL gøres udstedelse af proklama obligatorisk i alle  

 egentligt skiftede boer, dvs. privatskiftede boer og bobestyrerbehandlede  

 boer.
Anmeldelse af eventuelle krav skal foretages af de enkelte kreditorer.
 I alle andre boer gøres det muligt at udstede proklama, herunder også i  

 boer, der er udleveret til uskiftet bo.
Der skabes således sikkerhed for, om boet er solvent eller ej, at afdødes  

 kreditorer får dækning i boets aktiver, inden de deles mellem arvingerne, og  

 at arvingerne ikke bliver mødt med ubekendte krav efter boets afslutning.  

  

 8 ugers præklusionsfrist Som hovedregel vil der skulle udstedes proklama umiddelbart efter, at der  

 er truffet afgørelse om et bos behandlingsmåde.
Fra proklamaets udstedelse  

 løber der en frist på 8 uger, hvorefter et krav prækluderes, hvis det ikke er  

 opgjort og anmeldt.
Kan et krav ikke opgøres endeligt inden for denne frist,  

 kan en skønsmæssig angivelse af kravet anmeldes.
Det endeligt opgjorte krav  

 skal da anmeldes inden for en yderligere frist på 8 uger.
Krav der ikke prækluderes Proklamaet vedrører alle krav mod afdøde indtil dødstidspunktet.
Visse  

 nærmere opregnede krav prækluderes dog ikke.
Det gælder bl.a. skatter og  

 afgifter i det omfang, det er bestemt i anden lovgivning.
Skattekrav under påklage omfattes af proklama Efter DBSL § 87, stk. 5, finder reglerne i DSL om udstedelse af proklama i  

 dødsboer således ikke anvendelse over for skattekrav, medmindre kravet er  

 opgjort på tidspunktet for proklamaets udstedelse.
Dette gælder, uanset om  

 skattekravet vedrører indkomstår forud for dødsåret, mellemperioden eller der  

 er tale om tillægsskattekrav.
Skattekrav, der er under påklage, anses for  

 opgjort forud for proklamaets udstedelse, uanset at opgørelsen ikke er  

 endelig.
Sådanne krav er således omfattet af et proklama.
Angivelsesperioder og -frist i forskellige afgiftslove Gevinstafgift Som følge af de nye præklusionsregler er der bl.a. sket en ændring af de  

 tidligere gældende angivelsesperioder i lov om afgift af affald og råstoffer,  

 lov om afgift af visse chlorfluorcarboner og haloner, lov om afgift af  

 lønsum, lov om merværdiafgift og lov om afgift af ledningsført vand.
Efter de  

 nye regler skal arvingerne inden 30 dage efter proklamaets udstedelse angive  

 afgiften fra begyndelsen af den afgiftsperiode, hvori virksomhedsindehaveren  

 er død, og indtil dødsfaldet, jf. nærmere herom nedenfor.
Herudover er der  

 ikke indført en bestemmelse i gevinstafgiftsloven hvorefter krav på  

 gevinstafgift ikke prækluderes.
Kontrol af angivelserne Gevinstafgift Det vil sige, at arvingerne for så vidt angår de ovennævnte afgifter skal  

 indgive en anmeldelse for den afgiftsperiode, hvori virksomhedsindehaveren  

 dør, på et tidligere tidspunkt end afdøde selv ville have skullet gøre.  

 Anmeldelsen skal indgives senest en måned efter proklamaets udstedelse og  

 skal omfatte perioden fra afgiftsperiodens begyndelse og indtil dødsfaldet.  

 Finder told- og skatteregionen, at anmeldelsen er korrekt, anmeldes kravet i  

 henhold hertil.
Er told- og skatteregionen derimod i tvivl om, hvorvidt  

 anmeldelsen er korrekt, og foretager den derfor kontrol i virksomheden, inden  

 et krav kan anmeldes, skal dette ske inden for fristerne på to gange 8 uger.
Særlig afgiftslovgivning Efter lov om afgift af affald og råstoffer er afgiftsperioden for  

 virksomheder registreret efter loven kvartalet med senest frist for angivelse  

 den 15. i måneden efter afgiftsperioden.
 Ved lov nr. 1223 af 27. december 1996 er der som § 19, stk. 2, i lov om  

 afgift af affald og råstoffer fastsat, at arvinger eller bobestyreren senest  

 30 dage efter udstedelse af proklama skal angive afgiften for perioden fra  

 begyndelsen af den afgiftsperiode, hvori virksomhedsindehaveren er død, og  

 indtil dødsfaldet.
 En overtrædelse af bestemmelsen straffes med bøde ved forsæt eller grov  

 uagtsomhed.
 Efter lov om afgift af visse chlorfluorcarboner og haloner (CFC-afgift) er  

 afgiftsperioden for virksomheder registreret efter loven kvartalet med  

 seneste frist for angivelse den 15. i måneden efter afgiftsperioden.
 Som følge heraf er det ved lov nr. 1223 af 27. december 1996 i § 11 i lov  

 om afgift af visse chlorfluorcarboner og haloner (CFC-afgift) fastsat, at  

 arvingerne eller bobestyreren senest 30 dage efter udstedelse af proklama  

 efter § 81 i DBSL skal angive afgiften for perioden fra begyndelsen af den  

 afgiftsperiode, hvori virksomhedsindehaveren er død, og indtil dødsfaldet.
 En overtrædelse af bestemmelsen straffes med bøde ved forsæt eller grov  

 uagtsomhed .
Lønsumsafgiftsloven Virksomheder, der efter lønsumsafgiftslovens § 6 a først skal foretage en  

 foreløbig opgørelse af afgiften alene på grundlag af lønsummen, skal efter  

 udløbet af virksomhedens indkomstår foretage en endelig opgørelse reguleret i  

 forhold til virksomhedens samlede afgiftsgrundlag, dvs. korrigeret for  

 overskud/underskud af selvstændig erhvervsvirksomhed.
Ved den endelige  

 opgørelse og indbetaling af afgiften er opgørelsesperioden virksomhedens  

 indkomstår.
Har virksomheden i indkomståret haft overskud af selvstændig  

 erhvervsvirksomhed opgjort efter reglerne i IFL § 4, stk. 1, skal  

 virksomheden indbetale yderligere afgift af dette overskud.
Har der været  

 underskud i indkomståret, skal virksomheden tilsvarende have tilbagebetalt  

 afgift.
 Efter DBSL skal der som udgangspunkt ikke det år, virksomhedens indehaver  

 afgår ved døden, foretages en skatteansættelse for mellemperioden, dvs,  

 perioden fra udløbet af det seneste indkomstår og indtil dødsdagen.  

 Virksomhedens foreløbige angivelser og indbetalinger for dødsåret er således  

 endelige, og der skal ikke udarbejdes en selvangivelse for mellemperioden  

 alene for at kunne opgøre den endelige lønsumsafgift.
Virksomheden afskæres dog ikke fra tilbagebetaling af afgift i de  

 tilfælde, hvor virksomheden har haft underskud i mellemperioden.
Boet kan  

 selv vælge at opgøre den skattepligtige indkomst for mellemperioden og på  

 grundlag heraf foretage en endelig opgørelse af lønsumsafgiften.
Opgørelsen  

 af mellemperiodeindkomsten skal ske efter reglerne i DBSL.
Hvis opgørelsen  

 ikke samtidig tjener indkomstskatteformål, omfattes den ikke af SSL's regler.
Vælger boet at foretage endelig opgørelse og angivelse, vil  

 tilbagebetaling ske efter lovens almindelig regler.
Efter lønsumsafgiftslovens § 6 er opgørelsesperioden kvartalet med seneste  

 frist for angivelse 3 måneder og 15 dage efter opgørelsesperiodens udløb.  

 Efter de nye dødsboskifteregler skal krav anmeldes inden 8 uger efter  

 bekendtgørelse af proklama.
Proklamaet vil også prækludere uforfaldne krav  

 efter lønsumsafgiftsloven.
Proklama særlig angivelse Det er ved lov nr. 1223 af 27. december 1996 som § 10, stk. 2, i  

 lønsumsafgiftsloven fastsat, at dør indehaveren af en registreret virksomhed,  

 og udstedes der proklama i boet efter DSL § 81, skal arvingerne eller  

 bobestyreren foretage angivelse efter § 6, stk. 2, eller § 6 a, stk. 2, for  

 perioden fra afgiftsperiodens begyndelse og indtil dødsfaldet.
Den særlige  

 angivelse skal ske senest 30 dage efter bekendtgørelsen af proklama.
I visse  

 tilfælde vil angivelsesfristen efter lovens § 6 og § 6 a for det forudgående  

 kvartal ikke være udløbet, når boet skal angive for den løbende  

 opgørelsesperiode efter 30-dages fristen.
Afgiften for den tidligere periode  

 skal i disse tilfælde angives samtidig med angivelsen for den løbende  

 periode.
 Boets angivelsesfrister kan illustreres med følgende eksempel:
Eksempel - lønsumsafgift Dør virksomhedens indehaver den 1. februar 1997, og bekendtgøres proklama  

 i boet den 17. februar, skal boet senest den 19. marts angive lønsumsafgiften  

 for perioden 1. januar - 1. februar 1997. Har virksomhedens indehaver ikke  

 inden sin død angivet afgiften for 4. kvartal 1996, hvor angivelsesfristen  

 først udløber den 15. april 1997, skal boet angive afgiften sammen med  

 angivelsen for den løbende periode, dvs. den 19. marts.
Det fremgår af § 10, stk. 3, som affattet ved lov nr. 1223 af 27. december  

 1996, at indbetaling af endelig afgift efter lovens § 6 b for et tidligere  

 afsluttet indkomstår - når virksomhedens indehaver er afgået ved døden efter  

 ind-komstårets udløb, men angivelsesfristen for den endelige afgift ikke er  

 udløb-et, og angivelsen ikke er sket ved dødsfaldet - ikke omfattes af et i  

 dødsboet udstedt proklama.
Efter § 83, stk. 2, nr. 4, i DSL undtages krav på  

 skatter og afgifter i det omfang, det er bestemt i anden lovgivning, fra et i  

 dødsboet udstedt proklama.
Når der her undtages et krav på endelig  

 lønsumsafgift fra proklamaet, skyldes det, at opgørelsen af den endelige  

 afgift forudsætter en forudgående opgørelse af den skattepligtige indkomst.
I  

 § 87, stk. 5, i DBSL er det fastsat, at skattekrav ikke prækluderes,  

 medmindre skattekravet er opgjort ved proklamaets udstedelse.
Efter lov om afgift af ledningsført vand er afgiftsperioden for  

 virksomheder registreret efter loven kvartalet med seneste frist for  

 angivelse den 15. i måneden efter afgiftsperioden.
Ved lov nr. 1223 af 27.  

 december 1996 blev det som § 15 a i lov om afgift af ledningsført vand  

 fastslås det, at arvingerne og bobestyreren senest 30 dage efter udstedelse  

 af proklama skal angive afgiften for perioden fra begyndelsen af den  

 afgiftsperiode, hvori virksomhedsindehaveren er død, og indtil dødsfaldet.
En  

 overtrædelse af bestemmelsen straffes med bøde ved forsæt eller grov  

 uagtsomhed.
 Bestemmelsen vil antagelig kun være relevant i et meget begrænset antal  

 tilfælde, da de fleste private vandværker er andelsselskaber og lign.
Momsloven Efter momslovens § 57 er afgiftsperioden som udgangspunkt kvartalet med  

 seneste frist for angivelse 1 måned og 10 dage efter afgiftsperiodens udløb.
For virksomheder, der er momsregistreret som landbrug og fiskeri m.v., er  

 afgiftsperioderne efter lovens § 68 første og anden halvdel af kalenderåret /  

 regnskabsåret med seneste frist for angivelse den 20. i den tredje  

 kalendermåned efter udløbet af afgiftsperioden.
Efter de nye  

 dødsboskifteregler skal krav anmeldes inden 8 uger efter bekendtgørelse af  

 proklama.
Proklamaet vil også prækludere uforfaldne krav efter momsloven.
Det er i § 62, stk. 13, i momsloven som affattet ved lov nr. 1223 af 27.  

 december 1996 fastsat en kort angivelsesfrist, når virksomhedens indehaver  

 afgår ved døden, og der udstedes proklama i boet.
Den særlige angivelse skal  

 ske senest 30 dage efter bekendtgørelsen af proklama.
Angivelsen skal omfatte perioden fra afgiftsperiodens start og indtil  

 dødsdagen.
I visse tilfælde vil angivelsesfristen for en tidligere afsluttet  

 afgiftsperiode ikke være udløbet, når boet skal angive for den løbende  

 afgiftsperiode efter den foreslåede 30-dages frist.
Det vil kunne ske, når  

 virksomheden er registreret som landbrug og fiskeri m.v., hvor der er en  

 forholdsvis lang angivelsesfrist på 2 måneder og 20 dage.
Afgiften for den  

 tidligere periode skal i disse tilfælde skal angives samtidig med angivelsen  

 for den løbende periode.
Eksempel - moms Boets angivelsesfrister kan illustreres med følgende eksempel, hvor  

 virksomheden er registreret som landbrug med første og anden halvdel af  

 kalenderåret som afgiftsperioder:
 Dør virksomhedens indehaver den 15. januar 1997, og bekendtgøres proklama  

 i boet den 28. januar, skal boet senest den 27. februar angive momsen for  

 perioden 1. - 15. januar 1997. Har virksomhedens indehaver ikke inden sin død  

 angivet afgiften for 2. halvår 1996, hvor angivelsesfristen først udløber den  

 20. marts 1997, skal boet angive afgiften sammen med angivelsen for den  

 løbende periode, dvs. den 27. februar.
Efter gevinstafgiftsloven som ændret ved lov nr. 1223 af 27. december 1996  

 skal afgiften ikke angives inden for faste terminer, men senest 14 dage  

 efter, at resultatet af bortlodningen eller konkurrencen foreligger.
Da  

 bortlodninger og konkurrencer kan finde sted over flere måneder, er det i  

 lovens § 6 A bestemt, at krav på gevinstafgift ikke prækluderes.
B.L.1.2 Insolvente dødsboer - DBSL og KKSL Insolvensbehandling af dødsboer Efter DSL § 69 træffer skifteretten afgørelse om insolvensbehandling af  

 insolvente dødsboer og udpeger en bobestyrer, jf. dog DSL § 70, stk. 2,  

 hvorefter der kan træffes afgørelse om udvidet bostyre efter konkurslovens  

 bestemmelser.
Når skifteretten efter DSL § 69 har truffet beslutning om  

 insolvensbehandling af et insolvent, fuldt skattepligtigt dødsbo, omfattes  

 dødsboet efter DBSL § 52, stk. 2, af KKSL's regler.
Af dødsboskattereglerne  

 er det herefter i disse tilfælde kun DBSL § 52, der finder anvendelse, jf.
 DSL § 2, stk. 3. Således finder blandt andet de regler, der gælder for  

 afdødes efterlevende ægtefælle efter DBSL's kapitel 7 ikke anvendelse, hvis  

 afdødes bo er taget under konkursbehandling.
Afdøde gift og insolvent ved dødsfaldet Hvis afdøde var gift ved dødsfaldet, og hvis kun afdøde selv var  

 insolvent, omfatter insolvensbehandlingen kun afdødes formue.
Den anden  

 ægtefælles formue opgøres i overensstemmelse med de almindelige regler i  

 DSL's kapitel 16 separat med henblik på boslodsveksling (det vil her sige  

 overførsel af halvdelen af nettoværdierne i den solvente ægtefælles andel af  

 det hidtidige fælleseje samt skilsmissesæreje uden modydelse). I tilfælde,  

 hvor skifteretten træffer afgørelse om insolvensbehandling af boet, jf.
DSL §  

 69, indebærer KKSL kapitel 3 A, at afdødes ægtefælle beskattes efter de samme  

 regler som gælder for beskatning af andre fallenters ægtefæller.
De særlige  

 regler, der gælder for afdødes ægtefælle efter DBSL, finder således ikke  

 anvendelse, hvor afdødes bo er taget under insolvensbehandling.
Efterlevende ægtefælle insolvent Hvis kun den efterlevende ægtefælle er insolvent, sker en eventuel  

 beskatning af dødsboet, hvad enten den efterlevende ægtefælle er under  

 konkurs eller ej, uafhængigt heraf efter de øvrige bestemmelser i DBSL.
Afdøde og efterlevende ægtefælle insolvente Hvis både afdøde og den efterlevende ægtefælle er insolvente, bliver der  

 tale om to adskilte insolvente/konkursboer med hver sin kreditorkreds.
Ophævelse af evt. mellemperiodebeskatning Hvis der er iværksat afsluttende skatteansættelse af afdødes indkomst ud  

 fra den urigtige forudsætning, at dødsboet er solvent, men fritaget for  

 beskatning efter DBSL § 6, og skifteretten på et senere tidspunkt træffer  

 bestemmelse om insolvensbehandling af dødsboet, ophæves  

 mellemperiodebeskatningen, og eventuelle beløb, som boet har indbetalt,  

 modregnes i skatten af konkursindkomsten, jf.
DBSL § 52, stk. 3. I det  

 omfang, dette ikke kan ske, skal beløbet udbetales til boet.
Overskydende skat Har mellemperiodeskatteansættelsen i stedet resulteret i, at boet har fået  

 et beløb udbetalt efter § 30, stk. 3, er tilbagebetalingskravet omfattet af  

 konkurslovens § 93, nr. 3, idet der er tale om en gældspost, der opstår som  

 umiddelbar følge af beslutningen om insolvensbehandling.
Genoptagelse til insolvensbehandling - ophævelse af sket dødsbobeskatning Hvis et dødsbo i sin helhed genoptages og undergives insolvensbehandling,  

 ophæves en eventuel dødsbobeskatning eller mellemperiodebeskatning af afdøde,  

 jf.
DBSL § 52, stk. 4. Det bemærkes herved, at dette efter indførelsen af de  

 nye dødsboskifteregler må antages at ville forekomme noget hyppigere i  

 praksis end hidtil, jf. herved bl.a.
DSL § 29.
Insolvensbehandling af genoptaget uskiftet bo DBSL § 52, stk. 4, omfatter tillige tilfælde, hvor et bo, der er udleveret  

 til ægtefællen efter § 58, i sin helhed genoptages og undergives  

 insolvensbehandling, jf. herved bl.a.
DSL § 23, § 34, jf. § 29, og arvelovens  

 § 16, stk. 2. I disse tilfælde ophæves beskatningen af den efterlevende  

 ægtefælle efter §§ 58-65. Det betyder navnlig, at den efterlevende ægtefælles  

 skatteansættelse for dødsåret må genoptages.
Om de skattemæssige forhold ved  

 insolvensbehandling af dødsboer i øvrigt henvises til E.L. om KKSL.
B.L.1.3 Arbejdsmarkedsbidrag - AMFL Efter de hidtil gældende regler var der ikke særskilte bestemmelser i lov  

 om arbejdsmarkedsfonde for den bidragsmæssige behandling af dødsboer.
Der  

 skulle derfor altid foretages en slutbidragsopgørelse for afdøde med  

 eventuelle efterreguleringer af arbejdsmarkedsbidraget.
 Ved lov nr. 1223 af 27. december 1996 er der som § 13, stk. 12, indsat en  

 endelighedsbestemmelse i AMFL, lovbekendtgørelse nr. 744 af 21/9-1997.
I henhold til § 7, stk. 1, i AMFL påhviler bidragspligten a) personer, der har lønindkomst m.v. fra beskæftigelse udført her i  

 landet eller fra beskæftigelse udført i udlandet for en arbejdsgiver her i  

 landet,og som er skattepligtige efter KSL §§ 1 eller 2, stk. 1, litra a, c,  

 eller j, b) personer, der modtager fratrædelsesgodtgørelser, efterbetalinger,  

 efterløns- og pensionslignende ydelser, når disse har sammenhæng med et  

 tidligere tjenesteforhold, lønnet tillidshverv eller erhvervsforhold her i  

 landet, c) personer, der er skattepligtige efter KSL § 1 af vederlag, honorarer  

 eller anden indkomst for personligt arbejde her i landet uden for  

 tjenesteforhold, som ikke kan henføres tll selvstændig erhvervsvirksomhed, og d) personer omfattet af §§ 2a og 2b i lov om Arbejdsmarkedets  

 tillægspension, for så vidt angår indbetalinger til Arbejdsmarkedets Tillægspension, jf. § 8, stk. 1, litra c og f.
For bidraget for selvstændige erhvervsdrivende påhviler bidragspligten  

 personer, som er hjemmehørende og driver selvstændig erhvervsvirksomhed her i  

 landet, samt personer, der er hjemmehørende i udlandet og driver selvstændig  

 erhvervsvirksomhed med fast driftssted her i landet, jf.
AMFL § 7, stk. 3.
Betaling af indeholdte og foreløbige forfaldne arbejdsmarkedsbidrag i  

 dødsåret anses endelige for afdøde Det gælder efter AMFL § 13, stk. 12, at afgår en person, omfattet af AMFL  

 § 7, stk. 1, ved døden, anses betalingen af indeholdte bidrag for endelige  

 for afdøde for det indkomstår, hvori dødsfaldet har fundet sted.
 Det samme gælder betalingen af foreløbige bidrag efter AMFL § 12  

 (selvstændige erhvervsdrivende), som forfaldt før dødsfaldet.
Eftergivelse Med hensyn til de indkomstarter, hvor der efter AMFL § 11, stk. 4, jf.  

 stk. 3, og § 11, stk. 8, opkræves bidrag efterfølgende på grundlag af  

 selvangivelsesoplysninger og skatteansættelsen ved de statslige told- og  

 skattemyndigheders foranstaltning, eftergives betalingen for afdøde for det  

 indkomstår, hvori dødsfaldet har fundet sted.
§ 11, stk. 4, henviser til personer, der er omfattet af § 7, stk. 1, litra  

 a, for hvilke, der efter stk. 3 er fastsat regler om, at arbejdsgiverne ikke  

 skal opgøre et bidragsgrundlag for personer, der i medfør af KSL § 45, stk.  

 1, er gjort til B-indkomst.
Reglerne herom er fastsat i bek. nr. 1250 af 16.  

 december 1996. Efter § 11, stk. 8, opgør de statslige told- og  

 skattemyndigheder for personer omfattet af § 7, stk. 1, litra c, på grund af  

 de oplysninger, der er lagt til grund ved skatteansættelsen,  

 bidragsgrundlaget og beregner bidragets størrelse.
Arbejdsmarkedsbidrag af pensionsindbetalinger Eventuelle pensionsindbetalinger efter AMFL § 8, stk. 1, litra c og f, er  

 ikke omfattet af endelighedsbestemmelsen i AMFL § 13, stk. 12. Dette skyldes,  

 at arbejdsmarkedsbidraget af de omhandlede pensionsindbetalinger som  

 udgangspunkt opkræves og reguleres uafhængigt af afdøde som et mellemværende  

 mellem arbejdsgiveren henholdsvis de kommunale dagpengemyndigheder eller en  

 A-kasse, pensionsinstituttet m.fl. og de statslige told- og  

 skattemyndigheder, jf.
AMFL § 11, stk. 5, og § 13, stk. 2. Eventuelle krav om  

 efterbetaling af for lidt indeholdt arbejdsmarkedsbidrag eller udbetaling af  

 for meget indeholdt arbejdsmarkedsbidrag, jf. lovens § 15, stk. 1, fordrer  

 ikke en slutbidragsopgørelse for den bidragspligtige og vil i disse -  

 formentlig fåtallige - situationer vedrøre dødsboet uafhængigt af  

 bestemmelsen i § 13, stk. 12.
Hæftelse for bidrag forfaldne før dødsfaldet Er der for en selvstændig erhvervsdrivende ikke sket betaling af  

 foreløbige bidrag, der er forfaldne før dødsfaldet, hæftes der er for disse  

 bidrag efter DBSL regler om hæftelse, jf.
DBSL § 88. Er der for lønmodtagere,  

 for hvem arbejdsgiveren indeholder arbejdsmarkedsbidrag, ikke indeholdt  

 arbejdsmarkedsbidrag eller indeholdt med et for lille beløb, finder AMFL's  

 regler om hæftelse og inddrivelse m.v. anvendelse over for arbejdsgiveren,  

 jf.
DBSL §§ 87-88.
 Hvis det konstateres, at afdøde har betalt for lidt i arbejdsmarkedsbidrag  

 i indkomstår, der ligger forud for det indkomstår, hvori dødsfaldet har  

 fundet sted, sker efterbetaling og hæftelse i disse tilfælde efter reglerne  

 herom i DBSL §§ 87-88.
 Dette betyder, at såfremt dødsfaldet finder sted, inden der er foretaget  

 en ansættelse af arbejdsmarkedsbidraget, eller inden en eventuel  

 efterfølgende ændret ansættelse heraf, og fremsat eventuelt krav om  

 efterbetaling, opgøres efterbetalingskravet efter de almindelige regler for  

 fremsættelse af krav vedrørende personlige skatter i DBSL § 87.
Frist for fremsættelse af efterbetalingskrav Efterbetalingskravet skal være fremsat over for den eller dem, der hæfter  

 for krav mod afdøde senest 3 måneder efter, at skattemyndighederne har  

 modtaget en opgørelse over afdødes aktiver og passiver på dødsdagen.
I boer,  

 der er udleveret til den efterlevende ægtefælle efter DSL § 22 ("150.000  

 kr.s-reglen"), og hvor der derfor ikke foreligger en opgørelse over  

 afdødes aktiver og passiver ved dødsfaldet, regnes fristen på tre måneder dog  

 fra meddelelsen herom.
Skattemyndighederne kan anmode om yderligere oplysninger vedrørende  

 afdødes aktiver og passiver, og såfremt boet m.v. ikke er fremkommet med  

 oplysningerne inden for en nærmere fastsat frist, udskydes 3-månedersfristen  

 således, at den først udløber 2 måneder efter, at skattemyndighederne har  

 modtaget oplysningerne.
Reglerne i SKL § 6 C hvorefter skattemyndighederne  

 kan anmode om yderligere oplysninger, gælder.
Proklama Reglerne om udstedelse af proklama i dødsboer i DSL finder ikke anvendelse  

 over for skattekrav, medmindre kravet er opgjort på tidspunktet for  

 proklamaets udstedelse, jf.
DBSL § 87, stk. 5. Denne bestemmelse finder  

 tilsvarende anvendelse på arbejdsmarkedsbidrag.
Hvem hæfter For skyldige arbejdsmarkedsbidrag hæftes der efter reglerne i DBSL § 88 om  

 hæftelse for personlige skatter.
Dette betyder, at såfremt boet er undergivet skifte, hæfter boet for de  

 skyldige arbejdsmarkedsbidrag.
Såfremt arvingerne har delt boet uden at sikre  

 sig, at boets gældsposter er afviklet, hæfter arvingerne personligt og  

 solidarisk for gælden.
Er boet uskiftet, påhviler betalingen af afdødes arbejdsmarkedsbidrag den  

 efterlevende ægtefælle.
Hvis afdøde ud over fællesboet også efterlod sig et  

 særbo, som er skiftet, hæfter særboet og den efterlevende ægtefælle  

 solidarisk for afdødes arbejdsmarkedsbidrag.
 Hvis et uskiftet bo skiftes i den efterlevende ægtefælles levende live,  

 hæfter boet og den efterlevende ægtefælle solidarisk for eventuelle krav på  

 arbejdsmarkedsbidrag mod afdøde.
 Hvis boet er under insolvensbehandling fritages afdødes efterlevende  

 ægtefælle og arvinger for hæftelsen for skyldige arbejdsmarkedsbidrag.
B.L.1.4 Værdiansættelsesspørgsmål - BAL Handelsværdien pr. skæringsdagen/dagen for a contoudlodning Efter § 12 i BAL, som ændret ved lov nr. 1222 af 27. december 1996,  

 lovbekendtgørelse nr. 642 af 2/8-1997 gælder, at boet selv foretager  

 værdiansættelsen af et aktiv eller passiv.
Værdien ansættes i boopgørelsen  

 til aktivernes handelsværdi på den i boopgørelsen fastsatte opgørelsesdag.
 Med hensyn til aktiver, der er aconto-udloddet, fastsættes værdien til  

 handelsværdien på udlodningsdagen.
Sagkyndig vurdering Efter de nye regler i DSL's kapitel 26 kan skifteretten efter anmodning  

 bestemme, at handelsværdien af boets aktiver og passiver skal fastsættes ved  

 en sagkyndig vurdering.
Skifteretten vil således efter anmodning kunne træffe  

 bestemmelse om omvurdering, hvis der er begået fejl ved vurderingens  

 udførelse, som kan have påvirket vurderingsresultatet, hvis vurderingen i  

 øvrigt ikke er foretaget på betryggende måde, eller hvis aktivets eller  

 passivets handelsværdi må antages at afvige væsentlig fra  

 vurderingsresultatet.
Den kommunale skattemyndighed kan ikke ændre resultatet af en sagkyndig  

 vurdering.
Det er skifterettens afgørelse, om der har foreligget en sagkyndig  

 vurdering.
Skatteforvaltningens muligheder for ændringer af værdiansættelsen Hvis en værdiansættelse i en boopgørelse ikke er fastsat ved en sagkyndig  

 vurdering, er skattemyndigheden ikke bundet heraf.
Skattemyndigheden har to  

 muligheder for at få ændret værdiansættelsen.
Skattemyndigheden kan enten  

 anmode skifteretten om at udmelde en eller flere sagkyndige til at foretage  

 en vurdering, eller skattemyndigheden kan ændre den af boet foretagne  

 værdiansættelse.
Frister Hvis skattemyndigheden vil ændre ansættelsen uden sagkyndig vurdering,  

 skal den give boet og skifteretten meddelelse om ændringen inden 3 måneder  

 efter boopgørelsens modtagelse. Ønsker den kommunale skattemyndighed  

 sagkyndig vurdering, skal den inden samme frist rette henvendelse til  

 skifteretten herom.
Hvis den kommunale skattemyndighed vil ændre ansættelsen uden sagkyndig  

 vurdering, kan boet inden 4 uger efter at have modtaget meddelelse om Boets reaktionsmulighed mod ændring i værdiansættelsen   

 ændringen forlange sagkyndig vurdering.
Skattemyndigheden har således  

 mulighed for at korrigere værdiansættelsen for åbenbare fejl uden udmelding  

 af sagkyndig vurdering.
Hvis skattemyndighedens ændrede værdiansættelse  

 bygger på andet end retning af fejl, kan den også lægges til grund, hvis boet  

 ikke inden 4 uger anmoder skifteretten om at udmelde en sagkyndig vurdering.  

 Skattemyndigheden kan således ikke mod boets ønske gennemføre en ændret  

 værdiansættelse, idet boet så kan anmode om sagkyndig vurdering.
Skattemyndigheden er bundet af en sagkyndig vurdering, der er udmeldt af  

 skifteretten, medmindre betingelserne for omvurdering er til stede, jf.
DSL §  

 94.
Ingen mulighed for påklage af værdiansættelsen i det ligningsmæssige  

 klagesystem Det forhold, at skifterettens afgørelser er judicielle, medfører, at der  

 ikke kan klages over værdiansættelse efter det ligningsmæssige klagesystem.  

 Som følge heraf er værdiansættelserne udgået af opregningen af den kommunale  

 skattemyndigheds ligningsmæssige kompetencer i SSL § 2, nr. 2, ligesom der er  

 foretaget en konsekvensændring af SSL § 21, stk. 4, jf. § 30 i lov nr. 1223  

 af 27. december 1996 om ændring af forskellige skatte- og afgiftslove og  

 konkursloven (Ændringer som følge af DSL og DBSL m.v.).
Passivposter Reglerne om beregning af passivposter i dødsboerne er overført til BAL som  

 § 13 a ved lov nr. 1222 af 27. december 1996 om ændring af lov om afgift af  

 dødsboer og gaver (Ændringer som følge af DSL og DBSL m.v.). Herudover er der  

 gennemført den ændring, at boerne fremover selv skal angive passivposterne i  

 boopgørelsen, således at den kommunale skattemyndighed fremover skal  

 efterprøve beregningen af passivposterne.
Passivposterne anvendes ved beregningen af bo- og tillægsboafgift, idet de  

 fratrækkes i den afgiftspligtige arvebeholdning.
Passivposterne anses for  

 udlagt sammen med aktivet, og kan desuden - afhængig af de involverede  

 parters aftale - anvendes ved den interne fordeling af boets beholdning  

 mellem arvingerne.
I relation til dødsbobeskatningen har passivposterne  

 derimod kun betydning i ganske specielle situationer, jf. bl.a.
DBSL § 37,  

 stk. 2, om begrænsninger i adgangen til succession.
 I det omfang en efterlevende ægtefælle, arving eller legatar indtræder i  

 et dødsbos skattemæssige stilling efter DBSL § 36 med hensyn til et aktiv,  

 hvortil der er knyttet et eventuelt fremtidigt skattetilsvar, skal der i  

 boopgørelsen beregnes en passivpost til udligning af skattetilsvaret.
Passivposten fratrækkes ved opgørelsen af den afgiftspligtige  

 arvebeholdning.
I tilfælde af delvis succession skal der ske en  

 forholdsmæssig reduktion af passivposten.
Passivposterne beregnes på grundlag af den skattepligtige fortjeneste, som  

 ville være fremkommet, hvis aktivet var blevet solgt på skæringsdagen i  

 boopgørelsen.
Er aktivet acontoudloddet, og er der givet den kommunale  

 skattemyndighed meddelelse herom i henhold til DBSL § 5, stk. 2, træder  

 udlodningsdagen dog i stedet for skæringsdagen.
Som salgssum anses den værdi,  

 hvortil aktivet skal medtages i boopgørelsen.
Ved opgørelsen af fortjeneste,  

 der ville være aktieindkomst, skal der ikke ske nedsættelse efter DBSL § 32,  

 stk. 2 og 4.
Passivposten udgør 30 pct. af den beregnede fortjeneste, der ikke ville  

 være aktieindkomst.
Passivposten af den beregnede fortjeneste, der ville være  

 aktieindkomst, udgør 20 pct., hvis fortjenesten vedrører unoterede aktier, og  

 12,5 pct., hvis fortjenesten vedrører børsnoterede aktier.
I det omfang konto for opsparet overskud overtages efter DBSL § 39, stk.  

 2, beregnes der af indestående med tillæg af den hertil svarende  

 virksomhedsskat en passivpost.
Der beregnes dog ikke passivpost for overskud  

 opsparet i indkomstårene 1987-90. I øvrigt udgør passivposten følgende andel  

 af beregningsgrundlaget: For overskud opsparet i indkomståret 1991 udgør  

 passivposten 9 pct., og for overskud opsparet i indkomståret 1992 og senere  

 indkomstår udgør passivposten 12 pct.
 I det omfang konjunkturudligningskonto overtages efter DBSL § 39, stk. 3,  

 beregnes der af indeståendet med tillæg af den hertil svarende  

 konkunkturudligningsskat en passivpost på 12 pct.
 Den pågældende efterlevende ægtefælle, arving eller legatar og boet kan  

 aftale at fastsætte en passivpost til en lavere procentdel.
Passivpostberegningen kan påklages til skatteankenævnet For så vidt angår passivpostberegningen kan den kommunale skattemyndigheds  

 afgørelser som hidtil påklages inden for det ligningsmæssige klagesystem.  

 Dette gælder dog ikke, hvis der bag uenigheden om passivpostberegningen  

 ligger en uenighed om værdiansættelsen af det pågældende aktiv.
I så fald  

 skal uenigheden løses i det skiftemæssige vurderingssystem, jf. ovenfor.
De gennemførte regler betyder, at passivpostberegningerne fortsat omfattes  

 af det ligningsmæssige klagesystem, men med den indskrænkning, at dette ikke  

 gælder værdiansættelsen af de bagved liggende aktiver.
For så vidt angår  

 klagesager ved Landskatteretten er det ved en ændring af SSL § 30, stk. 1, 2.  

 pkt., præciseret, at der ikke kan iværksættes syn og skøn af  

 værdiansættelsen.
B.L.1.5 Oplysningspligt - SKL Skattemyndighederne har til opgave at ansætte skattepligtige i skat.
Til  

 det formål er den enkelte skattepligtige pålagt en selvangivelsespligt.
 Selvangivelsespligten indebærer ikke kun en pligt til at selvangive  

 skatterelevante oplysninger, men også en pligt til efter anmodning at  

 redegøre for grundlaget for de selvangivne oplysninger til brug for  

 skattemyndighedernes bedømmelse af kvaliteten af disse oplysninger.
Oplysningspligtige vedr. afdødes skattemæssige forhold I de tilfælde, hvor den skattepligtige er afgået ved døden, er  

 oplysningerne om afdødes økonomiske forhold overgået fra afdøde til  

 skifteretten, dødsboet, arvingerne eller en efterlevende ægtefælle.
Som følge  

 heraf er der ved § 29 i lov nr. 1223 af 27. december 1996 om ændring af  

 forskellige skatte- og afgiftslove og konkursloven (Ændringer som følge af  

 DSL og DBSL m.v.) indsat en bestemmelse i SKL som § 6 C, hvorefter de ovenfor  

 nævnte pålægges en oplysningspligt overfor skattemyndighederne vedrørende  

 afdødes skattemæssige forhold.
Oplysningspligten omfatter enhver oplysning af  

 betydning for opgørelsen af skattekrav, der udspringer af afdødes  

 skattepligt.
Oplysningspligten omfatter også oplysninger om, hvem der er  

 arvinger i boet, og hvorledes boet skiftebehandles.
Udskydelse af anmeldelsesfrist Oplysningspligtens overholdelse er sanktioneret således, at fristen i §  

 87, stk. 2, i DBSL for skattemyndighedernes anmeldelse af skattekrav i boet  

 udskydes, hvis en anmodning om oplysninger efter SKL § 6 C, stk. 1, ikke  

 efterkommes indenfor en nærmere angiven rimelig frist, jf. § 87, stk. 3, i  

 DBSL.
Automatisk indberetning Efter SKL § 6 C, stk. 2, vil skifteretterne blive pålagt at foretage  

 automatiske indberetninger om dødsboer til skattemyndighederne efter regler,  

 der fastsættes af skatteministeren.
Skatteministeren er bemyndiget til at  

 foreskrive, hvilke booplysninger, der skal indberettes, samt hvornår, i  

 hvilken form og hvortil oplysningerne skal indberettes.
