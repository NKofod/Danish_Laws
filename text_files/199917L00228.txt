Ændringsforslag stillet den 9. december  

 1999 uden for betænkningen Ændringsforslag til 2. behandling af Forslag til lov om ændring af forskellige  

 skattelove (Justering af pinsepakken m.m.) Af	skatteministeren:
Til § 4 18) Nr. 25 udgår.
Til § 21 19) I stk. 14 udgår »og  

 25«.
Bemærkninger Til nr. 18 og 19 Den foreslåede tilføjelse til  

 ejendomsavancebeskatningslovens § 10, stk. 9, har til formål at  

 imødegå situationer, hvor en skattepligtig fortjeneste, der  

 konstateres som følge af modtagelse af en erstatnings- eller  

 forsikringssum, konverteres til en skattefri fortjeneste.
En udlejet bolig  

 kan således komme ind under reglen om skattefrihed for den del af  

 fortjenesten, der vedrører boligen, såfremt ejeren eller dennes  

 husstand flytter ind i den pågældende bolig før et  

 eventuelt salg af ejendommen.
Problemet med udlejede ejendomme og efterfølgende  

 skattefrihed er imidlertid ikke kun et problem i relation til erstatnings- og  

 forsikringssummer og landbrugs- og skovbrugsejendomme.
Der er tale om et  

 problem af langt større rækkevidde, hvorfor vurderingen er, at  

 det vil være mere hensigtsmæssigt at behandle hele  

 problemstillingen samlet med henblik på tilvejebringelse af en  

 fælles løsning.
På den baggrund foreslås det, at den  

 foreslåede stramning i relation til erstatnings- og forsikringssummer  

 og landbrugs- og skovbrugsejendomme udgår af nærværende  

 forslag.
 Der var ved fremsættelsen af L 85 ikke taget  

 højde for det øgede omfang af udbetalinger af erstatninger og  

 forsikringssummer som følge af stormskader m.v. i forbindelse med  

 stormen den 3. december 1999. Ændringsforslagene indebærer  

 dermed, at der gives afkald på et utilsigtet merprovenu.
