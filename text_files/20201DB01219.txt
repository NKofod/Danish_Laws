Betænkning afgivet af Forsvarsudvalget den 20. maj 2021 Betænkning over Forslag til folketingsbeslutning om danske militære bidrag til Operation Barkhane i Sahelregionen [af udenrigsministeren (Jeppe Kofod)]:
1. Ændringsforslag Enhedslistens medlemmer af udvalget har stillet 1 ændringsforslag til beslutingsforslaget.
2. Indstillinger Et flertal i udvalget (S, V, DF, KF, RV, LA og SIU) indstiller beslutningsforslaget til vedtagelse uændret.
 Et mindretal i udvalget (SF) indstiller beslutningsforslaget til vedtagelse med det stillede ændringsforslag.
Et andet mindretal i udvalget (EL) indstiller beslutningsforslaget til forkastelse.
Mindretallet stemmer for det stillede ændringsforslag.
Et tredje mindretal i udvalget (NB) indstiller beslutningsforslaget til forkastelse.
Mindretallet stemmer imod det stillede ændringsforslag.
 Et fjerde mindretal i udvalget (IA) vil stemme hverken for eller imod beslutningsforslaget og det stillede ændringsforslag.
 Alternativet, Kristendemokraterne, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Socialdemokratiet, Venstre, Dansk Folkeparti, Det Konservative Folkeparti, Socialistisk Folkeparti, Radikale Venstre, Enhedslisten, Liberal Alliance og Siumut Socialdemokratiets, Venstres, Dansk Folkepartis, Det Konservative Folkepartis, Socialistisk Folkepartis, Radikale Venstres, Enhedslistens, Liberal Alliances og Siumuts medlemmer af udvalget finder, at det var uhensigtsmæssigt at sambehandle B295 og B297 ved førstebehandlingen, da missionen i Guineabugten og missionen i Sahel er to helt forskellige sager, og det er vigtigt at sikre en grundig og gennemskuelig demokratisk debat, når det handler om Danmarks deltagelse i militære missioner.
Enhedslisten Enhedslisten kan ikke støtte et militært bidrag til den franske Operation Barkhane i Sahelområdet.
Der er i langt højere grad brug for at fokusere på de politiske løsninger og bekæmpelsen af årsagerne til terrorisme.
Det er en meget kompleks situation, og gennem de seneste 8 år, hvor franskmændene har kørt den militære operation, er problemerne med terrorisme og uro blot blevet spredt ud over et større område.
Tilstedeværelsen af internationale styrker og lokale sikkerhedsstyrkers overgreb på civile kan dokumenteres at være en medvirkende årsag til opbakning til terrorbevægelser.
Og endelig er der for stor risiko for, at danske soldater vil komme til at træne lokale sikkerhedsstyrker, som kan være involveret i drab på civile, plyndringer og andre overgreb.
EL savner også en mere seriøs læring fra bl.a.
Afghanistankrigen og et perspektiv på mulige exitstrategier for missionen.
Derudover mener Enhedslisten, at det er vigtigt, at de reelle udgifter i forbindelse med krig allerede fra starten kommer frem i lyset  både for at sikre, at der kan gives en ordentlig hjælp til dem, der kommer til skade, og for at sikre en mere åben demokratisk debat af omkostninger og konsekvenser.
Enhedslisten har derfor stillet et ændringsforslag om, at udgifter til behandling og hjælp til danske soldater, der kommer fysisk eller psykisk til skade under missionen, samt udgifter til de lokalt ansatte, der skal hjælpe de danske soldater, og eventuelle erstatninger til civile skal medregnes i de omkostninger, der er forbundet med udsendelsen af de danske militære bidrag.
Den type udgifter burde altid indgå i beslutningsforslag om udsendelse til militære operationer, og ændringsforslaget er et naturligt og ansvarligt skridt på vejen.
4 Ændringsforslag med bemærkninger Ændringsforslag Til teksten Af et mindretal (EL), tiltrådt af et mindretal (SF):
 1) Efter 1. pkt. indsættes som nyt punktum:
»I de omkostninger, der er forbundet med indsættelse af de danske militære bidrag, skal medregnes udgifter til hjælp til de danske soldater, der måtte komme fysisk eller psykisk til skade under eller som følge af deres indsættelse i Operation Barkhane i Sahelregionen, samt udgifter til støtte til de lokalt ansatte, som bistår de udsendte danske militære bidrag til Operation Barkhane i Sahelregionen, og eventuelle erstatninger til civile ofre og lign.« [Medregning af en række udgifter i udsendelsens omkostninger] Bemærkninger Til nr. 1 Det foreslås, at udgifter til hjælp til de soldater, der kommer fysisk eller psykisk til skade under eller som følge af deres deltagelse i udsendelsen til Sahelregionen, samt udgifter til støtte til de lokalt ansatte, som hjælper de udsendte danske militære bidrag til Operation Barkhane og eventuelle erstatninger til civile ofre i forbindelse med indsættelsen af danske militære bidrag skal medregnes i de omkostninger, som er forbundet med udsendelsen af de danske militære bidrag.
For Enhedslisten er det vigtigt, at de reelle udgifter i forbindelse med krig allerede fra starten kommer frem i lyset  både for at sikre, at der kan gives en ordentlig hjælp til dem, der kommer til skade, og for at sikre en mere åben demokratisk debat af omkostninger og konsekvenser.
Dette ændringsforslag vil være et naturligt og ansvarligt skridt på vejen, som altid burde indgå ved udsendelse til militære operationer.
Derudover er der naturligvis en lang række yderligere omkostninger forbundet med krig og krigsførelse, som også i højere grad burde indgå i debatten, herunder støtte til genopbygning og mennesker, der drives på flugt.
Dette ændringsforslag er et forsøg på i hvert fald at komme i gang med at inddrage de direkte menneskelige og økonomiske konsekvenser af de militære operationer.
5. Udvalgsarbejdet Beslutningsforslaget blev fremsat den 23. april 2021 og var til 1. behandling den 7. maj 2021. Beslutningsforslaget blev efter 1. behandling henvist til behandling i Forsvarsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 2 bilag på beslutningsforslaget.
Spørgsmål Udvalget har under udvalgsarbejdet stillet 7 spørgsmål til udenrigsministeren, 7 spørgsmål til både udenrigsministeren og forsvarsministeren og 1 spørgsmål til forsvarsministeren til skriftlig besvarelse, som ministrene har besvaret.
Karin Gaardsted (S) Annette Lind (S) Tanja Larsson (S) Thomas Jensen (S) Jan Johansen (S) nfmd.
Jesper Petersen (S) Kasper Roug (S) Rasmus Horn Langhoff (S) Martin Lidegaard (RV) Kristian Hegaard (RV) Anne Valentina Berthelsen (SF) Karsten Hønge (SF) Eva Flyvholm (EL) Søren Søndergaard (EL) Aaja Chemnitz Larsen (IA) Aki-Matilda Høegh-Dam (SIU) Peter Juel-Jensen (V) Mads Fuglede (V) Christoffer Aagaard Melson (V) Hans Christian Schmidt (V) Lars Christian Lilleholt (V) Søren Espersen (DF) Bent Bøgsted (DF) Lise Bech (DF) Marcus Knuth (KF) Niels Flemming Hansen (KF) fmd.
Rasmus Jarlov (KF) Peter Seier Christensen (NB) Henrik Dahl (LA) Alternativet, Kristendemokraterne, Sambandsflokkurin og Javnaðarflokkurin havde ikke medlemmer i udvalget.
