 Ved gaveoverdragelse af en parcel på ca. 3,7 ha af en landbrugsejendom  

 skulle der i værdiansættelsen indgå en værdi for adgangen til at opføre et  

 parcelhus på arealet, der var en ubebygget grund, beliggende i landzone.
 A klagede over, at amtsskatteinspektoratet ved beregningen af gaveafgift i  

 forbindelse med overdragelse i 1986 af en ubebygget landbrugslod havde ansat  

 værdien af denne ejendom til 280.500 kr.
Ved værdiansættelsen var den landbrugsmæssige grundværdi ansat til 3,7321  

 ha a 24.000 kr. eller til 91.800 kr., grundens yderligere værdi  

 (tillægsparcelværdi) til 137.700 kr., hvortil kom 101.000 kr. for adgang til  

 opførelse af nyt stuehus, som ikke allerede indgik i den landbrugsmæssige  

 grundværdi.
Den samlede værdi var således 330.500 kr., afrundet til 330.000  

 kr., hvoraf der var indrømmet et nedslag på 15% eller 49.500 kr.
 Rettens afdeling for vurdering af fast ejendom besigtigede den pågældende  

 ejendom.
Det fremgik af de bl.a. ved denne lejlighed tilvejebragte oplysninger, at  

 klageren ved gaveskøde i februar 1986 - betinget af Landbrugsministeriets  

 godkendelse af udstykning af ejendommen - af sin moder flk overdraget en  

 parcel af ejendommen for 90.000 kr., svarende til den landbrugsmæssige  

 grundværdi pr. 1. januar 1986. Ejendommen var en ubebygget grund på ca. 3,7  

 ha beliggende i landzone.
Under forudsætning af udstykningsgodkendelse var  

 der af X Kommune i oktober 1985 givet klageren tilladelse til opførelse af et  

 helårshus på 159 m2 med 23 m2 udestue.
Da det for anvendelse af de landbrugsmæssige grundværdier forudsættes, at  

 der heri er indeholdt værdi af boligmomentet for den middelstore bondegård,  

 og da ejendommen alene udgjorde ca. 3,7 ha, var retten enig i, at der med  

 rette i ansættelsen - udover den samlede handelsværdi for jorden som  

 ubebygget landbrugslod - burde indgå den manglende værdi af boligmomentet,  

 svarende til adgangen til opførelse af det af byggetilladelsen omfattende  

 parcelhus m.v.
Denne værdi indgik i ansættelsen med 120.000 kr., hvoraf  

 19.000 kr. allerede var indeholdt i den landbrugsmæssige grundværdi.
 Efter de foreliggende oplysninger fandt retten ikke tilstrækkeligt  

 grundlag for at tilsidesætte den af amtsskatteinspektoratet foretagne  

 skønsmæssige værdiansættelse af ejendommens skatte- og afgiftsmæssige værdi  

 på overdragelsestidspunktet til 280.500 kr.
 Den påklagede værdiansættelse blev derfor stadfæstet.
