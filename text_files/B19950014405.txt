I medfør af § 53, § 67, § 80, § 87, § 88, § 92 og § 110 i lov om miljøbeskyttelse jf. lovbekendtgørelse nr. 590 af 27. juni 1994 fastsættes følgende:
 Det gebyrpligtige område m.v.
 § 1.  Den, der erhvervsmæssigt fremstiller eller fra  

 udlandet modtager dæk, fremstillet til anvendelse på motorcykler,  

 personbiler, vare- og lastbiler, busser, samt påhængskøretøjer og  

 påhængsredskaber til nævnte køretøjer skal betale et gebyr til  

 Miljøstyrelsen.
 Stk. 2.  Den der erhvervsmæssigt udleverer brugte dæk  

 til fortsat anvendelse på de i stk. 1 nævnte køretøjer m.v. skal betale et  

 gebyr til Miljøstyrelsen.
 § 2.  Gebyret for nye og brugte dæk til motorcykler og  

 personbiler, af alle dimensioner udgør kr. 8.00 pr. stk.
 Stk. 2.  Gebyret for nye og brugte dæk til vare- og  

 lastbiler, busser samt til påhængskøretøjer og påhængsredskaber, med  

 dimensioner mindre end eller lig med 7.00"-16" eller 255  

 mm/-16" jf. bilag 1 udgør kr. 8.00 pr. stk.
 Stk. 3.  For regummierede dæk med dimensioner som  

 angivet i stk. 1 og 2 udgør gebyret kr. 4.00 pr. stk.
 Stk. 4.  Fritaget for gebyr er dæk monteret på  

 køretøjer, der modtages fra udlandet samt dæk, der anvendes til montering ved  

 fremstilling af nye køretøjer, incl. reservedæk.
 § 3.  Virksomheder, der skal betale gebyr af de i § 1  

 nævnte dæk, skal anmelde sig til registrering hos de statslige told- og  

 skattemyndigheder.
 Stk. 2.  Virksomheder, der alene udleverer de i § 1,  

 stk. 2, nævnte dæk i et antal på under 400 per kalenderår, skal ikke  

 registreres eller betale gebyr.
 Stk. 3.  Til de registrerede virksomheder udsteder de  

 statslige told- og skattemyndigheder et bevis for registreringen.
 § 4.  Registrerede virksomheder er berettiget til,  

 uden at gebyret er berigtiget, fra udlandet eller fra anden registreret  

 virksomhed, at modtage dæk, der er gebyrpligtige efter § 1.
 § 5.  Gebyrperioden er kvartalet.
 Stk. 2.  Registrerede virksomheder skal opgøre det  

 gebyrpligtige antal af henholdsvis nye, brugte og regummierede dæk for en  

 gebyrperiode som summen af antallet af gebyrpligtige dæk, der i perioden er  

 udleveret fra virksomheden.
 Stk. 3.  Registrerede virksomheder, der udtager  

 gebyrpligtige dæk til montering (udskiftning) på motordrevne køretøjer,  

 påhængskøretøjer samt påhængsredskaber, skal medregne forbruget til  

 udleveringen efter stk. 2. Til forbruget medregnes også dæk, der monteres på  

 køretøjer, som benyttes i den registrerede virksomhed.
§ 6.  I det gebyrpligtige antal dæk, opgjort efter §  

 5, stk. 2, fradrages Stk. 2.  Registrerede virksomheder kan endvidere af de  

 statslige told- og skattemyndigheder meddeles bevilling til at fradrage  

 brugte dæk leveret til fortsat anvendelse i udlandet.
 § 7.  Virksomheder, der ikke er omfattet af  

 registreringspligten, jf. § 3, stk. 2 og som til udlandet leverer nye eller  

 regummierede gebyrpligtige dæk, kan meddeles bevilling af de statslige told-  

 og skattemyndigheder til godtgørelse af gebyret.
 Stk. 2.  Virksomheder, der fremstiller nye køretøjer,  

 hvortil der er anvendt gebyrberigtigede dæk, kan endvidere meddeles bevilling  

 til godtgørelse af det erlagte gebyr.
 § 8.  Registrerede virksomheder skal føre et regnskab  

 over modtagelse, fremstilling samt udlevering af gebyrpligtige dæk, der kan  

 danne grundlag for opgørelse af det i hver gebyrperiode opkrævede gebyr og  

 for kontrollen med gebyrets rigtige erlæggelse.
 Stk. 2.  De statslige told- og skattemyndigheder  

 fastsætter nærmere regler for de registrerede virksomheders regnskabsførelse.
 Stk. 3.  Registrerede virksomheder skal opbevare  

 regnskabsmateriale i 5 år efter regnskabsårets udløb.
 § 9.  Registrerede virksomheder skal, efter udløbet af  

 hver gebyrperiode og senest ved udgangen af den følgende måned til de  

 statslige told- og skattemyndigheder, angive antallet af dæk, hvoraf  

 virksomheden skal betale gebyr, jf. §§ 5 og 6. Angivelsen skal ske på en  

 særlig blanket og underskrives af virksomhedens ansvarlige ledelse.
§ 10.  Gebyret for en gebyrperiode skal indbetales til  

 de statslige told- og skattemyndigheder senest ved udgangen af den måned, der  

 følger efter gebyrperioden.
Udgør gebyret under 50 kr. kan indbetaling af  

 beløbet undlades.
Stk. 2.  Betales gebyret ikke rettidigt, skal der  

 betales rente herfor.
Forrentningen sker fra forfaldsdagen for gebyret, jf.  

 stk. 1. Gebyret forrentes med en årlig rente, der beregnes som den pr. 1.  

 januar fastsatte diskonto med tillæg på 5%, dog mindst 50 kr.
 § 11.  De statslige told- og skattemyndigheder kan  

 pålægge en virksomhed, der ikke betaler gebyret rettidigt, at afgive  

 angivelse for en kortere periode end kvartalet.
 Stk. 2.  De statslige told- og skattemyndigheder kan  

 endvidere pålægge en virksomhed, der ikke betaler gebyret rettidigt, en  

 kortere betalingsfrist end den i § 10 angivne og kræve, at der stilles fuld  

 sikkerhed for gebyrets betaling.
 § 12.  Såfremt det konstateres, at en virksomhed har  

 afgivet urigtige angivelser efter § 9, således at virksomheden har betalt for  

 lidt i gebyr, afkræves det skyldige beløb til betaling senest 14 dage efter  

 påkrav.
 Stk. 2.  Kan størrelsen af det gebyrbeløb, der påhviler  

 virksomheden, ikke opgøres på grundlag af virksomhedens regnskaber m.v., kan  

 de statslige told- og skattemyndigheder foretage skønsmæssig ansættelse af  

 gebyrtilsvaret.
Stk. 3.  Betales gebyret ikke rettidigt, skal der  

 betales rente herfor.
Forrentningen sker fra forfaldsdagen for gebyret, jf.  

 stk. 1. Gebyret forrentes med en årlig rente, der beregnes som den pr. 1.  

 januar fastsatte diskonto med tillæg på 5%, dog mindst 50 kr.
 § 13.  Der skal betales et særskilt gebyr på kr. 65  

 for erindringsskrivelser vedrørende betaling af gebyr.
 § 14.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation, uden  

 retskendelse, adgang til at foretage eftersyn i den registreringspligtige  

 virksomhed og til at efterse virksomhedens forretningsbøger og øvrige  

 regnskabsmateriale samt korrespondance m.v.
 Stk. 2.  Den, der er ansvarlig for en  

 registreringspligtig virksomhed samt de personer, der er beskæftiget i  

 virksomheden, skal yde de statslige told- og skattemyndigheder fornøden  

 vejledning og hjælp ved foretagelse af de i stk. 1 nævnte eftersyn.
 Stk. 3.  Det i stk. 1 nævnte materiale skal på de  

 statslige told- og skattemyndigheders anmodning udleveres eller indsendes til  

 de statslige told- og skattemyndigheder.
 § 15.  For betaling af gebyr efter denne  

 bekendtgørelse hæfter den, der som ejer, forpagter eller lignende, driver  

 virksomheden for egen regning.
Tilskud til indsamling af dæk § 16.  Der kan ydes tilskud til en miljømæssig,  

 forsvarlig indsamling af dæk omfattet af § 1, jf. § 2.
 Stk. 2.  Tilskud kan ydes til virksomheder, der  

 erhvervsmæssigt foretager indsamlinger af dæk og leverer dæk til  

 virksomheder, der erhvervsmæssigt oparbejder dæk til gummipulver.
Stk. 3.  Ved virksomheder, der erhvervsmæssigt foretager  

 indsamling af dæk, forstås i denne bekendtgørelse § 17.  Det er en betingelse, for at der kan ydes  

 tilskud, at der ikke er afkrævet særskilt vederlag for bortskaffelsen fra  

 ejeren, lejeren eller brugeren af motorkøretøjet, til dækning af udgifter ved  

 bortskaffelse af dækkene.
Stk. 2.  Det er videre en betingelse, for at der kan  

 ydes tilskud, at indsamlingsvirksomheden har fremsendt de i bilag 2 angivne  

 oplysninger og på baggrund heraf er registreret hos Miljøstyrelsen, samt at  

 virksomheden har leveret de indsamlede dæk til en oparbejdningsvirksomhed,  

 der er anerkendt af Miljøstyrelsen som modtager og oparbejder af indsamlede  

 dæk.
Stk. 3. Virksomheder kan anerkendes af Miljøstyrelsen som  

 modtagere og oparbejdere af dæk, hvis det kan dokumenteres, at virksomheden  

 har miljøgodkendelse til at foretage oparbejdning af dæk og virksomheden er i  

 drift, samt at der fra virksomheden foreligger en erklæring om, at de  

 modtagne dæk oparbejdes til gummipulver, jf. bilag 3.
 Stk. 4.  Der ydes ikke tilskud til erhvervsmæssig  

 indsamling af dæk, der modtages fra udlandet, medmindre det kan godtgøres, at  

 dækkene er gebyrberigtigede, jf. § 1 og § 2.
 § 18.  Ansøgning om udbetaling af tilskud skal sendes  

 til Miljøstyrelsen eller en af miljø- og energiministeren godkendt  

 administrator, der træffer afgørelse om udbetaling af tilskud.
Stk. 2.  Ansøgning om udbetaling af tilskud til  

 indsamling af dæk skal indeholde oplysninger om Stk. 3.  Ansøgningen skal underskrives af den ansvarlige  

 ledelse hos ansøgeren og være påtegnet af en statsautoriseret eller  

 registreret revisor, der skal bekræfte rigtigheden af de afgivne oplysninger.
 Stk. 4.  Miljøstyrelsen kan bestemme, at ansøgningen  

 skal indeholde andre oplysninger, der skønnes nødvendige for at kunne afgøre,  

 om betingelserne for udbetaling af tilskud er til stede.
 Stk. 5.  Ansøgninger, der ikke indeholder de i denne  

 bestemmelse omhandlede oplysninger eller dokumentation, eller som modtages  

 senere end de i § 20 og § 24, stk. 5 og 7 nævnte frister, afvises.
 § 19.  Tilskuddet kan højst udgøre 0,90 kr/kg  

 indsamlede dæk leveret til produktion af gummipulver.
 § 20.  Tilskud ydes månedligt.
 Stk. 2.  Ansøgning om udbetaling af tilskud skal være  

 Miljøstyrelsen eller den jf. § 18 godkendte administrator i hænde senest 4  

 uger efter udløbet af den måned, hvor levering til oparbejdningsvirksomheden  

 har fundet sted, jf. dog § 24, stk. 5 og 7.
Stk. 3.  Er en indsamlingsvirksomhed registreret hos  

 Miljøstyrelsen, kan der efter bestemmelserne i dette kapitel udbetales denne  

 tilskud på baggrund af en opgørelse fra en oparbejdningsvirksomhed, jf. § 18,  

 stk. 2, om mængden, typen, oprindelsen og tidspunktet for levering af  

 indsamlede dæk til oparbejdningsvirksomheden.
Opgørelsen skal være  

 underskrevet af den ansvarlige ledelse hos oparbejdningsvirksomheden og være  

 påtegnet af en statsautoriseret eller registreret revisor, der skal bekræfte  

 rigtigheden af de afgivne oplysninger.
Administrative bestemmelser § 21.  Administrationen og kontrollen i henhold til  

 kapitel 1, herunder opkrævning af gebyr, udøves af de statslige told- og  

 skattemyndigheder.
Stk. 2.  Administrationen i henhold til kapitel 2 udøves  

 af Miljøstyrelsen eller en af miljø- og energiministeren godkendt  

 administrator.
Stk. 3. Afgørelser om ydelse af tilskud, der er truffet  

 af Miljøstyrelsen eller den af miljø- og energiministeren udpegede  

 administrator, efter denne bekendtgørelse, kan ikke indbringes for anden  

 administrativ myndighed.
Stk. 4.  Told- og skatteregionernes afgørelser kan  

 indbringes for Told- og Skattestyrelsen.
Afgørelser truffet af Told- og  

 Skattestyrelsen kan ikke indbringes for anden administrativ myndighed.
 Stk. 5.  Miljø- og energiministeren kan på eget  

 initiativ tage en afgørelse truffet efter stk. 3 og 4 op til nærmere  

 undersøgelse og afgørelse.
 § 22.  De statslige told- og skattemyndigheder har  

 udpantningsret for gebyrer efter denne bekendtgørelse med påløbende renter og  

 omkostninger samt det i § 13 nævnte gebyr.
Straffe- og ikrafttrædelsesbestemmelser § 23.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er opnået eller tilsigtet en  

 økonomisk fordel for den pågældende selv eller andre, herunder ved  

 besparelser.
Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet  

 bødeansvar.
Er overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 efter samme bestemmelse pålægges staten, kommunen eller det kommunale  

 fællesskab bødeansvar.
 § 24.  Bekendtgørelsen træder i kraft den 15. marts  

 1995.
 Stk. 2.  § 1 og § 2 træder dog først i kraft den 1.  

 april 1995.
 Stk. 3.  Virksomheder, der driver gebyrpligtig  

 virksomhed, skal anmelde sig til registrering hos de statslige told- og  

 skattemyndigheder senest den 1. april 1995.
 Stk. 4.  Virksomheder, der registreres fra  

 bekendtgørelsens ikrafttræden, skal opgøre lagerbeholdningen af gebyrpligtige  

 varer pr. 1. april 1995. De statslige told- og skattemyndigheder fastsætter  

 nærmere regler herfor.
 Stk. 5.  Bestemmelserne i kapitel 2 om tilskud finder  

 anvendelse for dæk, der kasseres den 1. juli 1995 eller senere.
Stk. 6.  Uanset bestemmelsen i stk. 5 kan der ydes  

 tilskud til i alt 1600 tons dæk, omfattet af § 1, jf. § 2, som er indsamlet  

 før den 1. juli 1995 og leveret til oparbejdning efter bestemmelserne i denne  

 bekendtgørelse, idet der dog skal søges forhåndsgodkendelse hertil hos  

 Miljøstyrelsen senest 30 dage efter offentliggørelse af bekendtgørelsen.  

 Anmodningen om forhåndsgodkendelse skal indeholde oplysninger om  

 virksomhedens lager af brugte dæk og hvordan disse agtes bortskaffet.  

 Ansøgning om udbetaling af tilskud kan ske samtidig med indsendelse af  

 ansøgning efter § 18 eller den i § 20 nævnte opgørelse ved angivelse af  

 mængden, typen og oprindelsen af dæk, der er indsamlet før 1. juli 1995.  

 Ansøgningen eller den i § 20 nævnte opgørelse skal indeholde en opgørelse  

 over indsamlingsvirksomhedens lagerbeholdning af brugte dæk pr. 1. juli 1995  

 angivet som mængden og typen af dæk.
Lageropgørelsen skal være Miljøstyrelsen  

 i hænde senest den 1. september 1995.
Stk. 7.  Indsamlingsvirksomheder, der søger  

 forhåndsgodkendelse efter stk. 6, kan opnå tilskud til en kvote fastlagt af  

 Miljøstyrelsen.
Kvoten fastsættes på grundlag af den fra samtlige ansøgere  

 indberettede mængde.
Tilskuddet udbetales under forudsætning af, at der  

 samtidig med anmodning om udbetaling af tilskud fremlægges dokumentation for,  

 at den ikke tilskudsberettigede andel er bortskaffet til en  

 oparbejdningsvirksomhed uden tilskud eller til registrerede  

 affaldsbehandlingsanlæg.
 Stk. 8.  Ansøgning om udbetaling af tilskud til  

 indsamling og oparbejdning af dæk, der er indsamlet før 1. juli 1995, skal  

 være Miljøstyrelsen i hænde senest 1. september 1995.
Miljø- og Energiministeriet, den 3.  

 marts 1995 Svend Auken / Niels Juul Jensen Bilag 1 Der kan som vejledning til definitionen af dæktyper og dækdimensioner  

 henvises til STRO databog 1994 udgivet af Scandinavian Tire & Rim  

 Organization.
 Dæk deklareres/mærkes med følgende dimensionsangivelser:
Volumen i mm eller i tommer, højde-bredde forhold, fælgdiameter i tommer eller mm.
For dæk fremstillet til anvendelse på vare- og lastbiler, busser samt  

 påhængskøretøjer og påhængsredskaber er afgrænsningen for gebyrpligtige dæk  

 volumenmålet og fælgdiameteren.
Volumenmålet er afhængig af dæktypen angivet  

 enten i mm eller i tommer.
Fælgdiameteren er normalt angivet i tommer og for  

 nogle få dæktyper i mm.
 Dæk til vare- og lastbiler, busser samt påhængskøretøjer og  

 påhængsredskaber med volumenmål større end 255 mm eller større end 7.00  

 tommer eller med fælgdiameter større end 16 tommer eller 400 mm er fritaget  

 for gebyr.
 Dæk med dimensioner over de anførte størrelser er indtil videre ikke  

 gebyrbelagte og vil tilsvarende ikke kunne indsamles og leveres til  

 gummipulverfabrikker med tilskud.
Bilag 2 Anmodning om registrering som indsamlingsvirksomhed skal indeholde  

 følgende oplysninger:
 1. virksomhedens navn, adresse og SE-nummer.
 2. en opgørelse over virksomhedens lagerbeholdning af  

 kasserede dæk pr. 1 juli 1995 eller datoen for anmodningens fremsendelse,  

 samt oplysning om hvordan disse dæk agtes bortskaffet.
 3. en fortegnelse over kommuner hvor virksomheden  

 foretager indsamling af kasserede bil-dæk.
 Bilag 3.
 Oparbejdningsvirksomheder (gummipulverfabrikker) kan anerkendes som  

 modtagere af dæk, såfremt der overfor Miljøstyrelsen fremlægges dokumentation  

 for at dækkene på virksomheden kan neddeles til gummipulver (mindst 75 % til  

 kornstørrelse under 1 mm), og at samtlige dæk, der modtages fra  

 indsamlingsvirksomheder, som opnår tilskud til indsamlingen, neddeles og  

 afsættes som gummipulver eller granulat med en kornstørrelse på max 5 mm.
