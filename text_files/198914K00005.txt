Nr BTL 5 Betænkning over Forslag til lov om ændring af forskellige skatte- og  

 afgiftslove m.v. (Eftergivelse og henstand)   

 Nr L 5 1989-90, 1. samling Afgivet af Skatteudvalget Afgivet: 19891208 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Centrum-Demokraternes medlemmer) lovforslaget til  

vedtagelse med de af skatteministeren stillede ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget ved dettes 2. behandling.
 Et andet mindretal (Centrum-Demokraternes medlem af udvalget) vil  

 ligeledes redegøre for sin stilling til lovforslaget ved dettes 2.  

 behandling.
Ændringsforslag Af skatteministeren, tiltrådt af et flertal (udvalget med  

 undtagelse af SF og CD):
Til § 1 1) Den foreslåede § 73 D affattes således:
» § 73 D.
De i § 73 B, stk. 7, nævnte myndigheder kan i  

 øvrigt, når forholdene i ganske særlig grad taler derfor, eftergive eller  

 meddele henstand med skatter, som personer, selskaber, foreninger m.v. er  

 pålignet eller har skullet indeholde eller opkræve. § 73 C, 2. pkt., og § 73  

 B, stk. 8, finder tilsvarende anvendelse i disse situationer.« 2) Efter den foreslåede § 73 D indsættes:
» § 73 E.
Skatteministeren kan fastsætte nærmere regler om  

 henstand i forbindelse med klage over skatteansættelser.« Til § 4 3) I den under nr. 7 foreslåede § 39 d, stk. 4, indsættes  

 efter ordet »personer«: », jf. dog stk. 8«.
 4) I den under nr. 7 foreslåede § 39 d indsættes efter stk.  

 7 som nyt stykke:
» Stk. 8. Eftergivelse eller henstand kan i øvrigt, når  

 forholdene i ganske særlig grad taler derfor, meddeles selskaber, foreninger,  

 fonde m.v.« Til § 10 5) Indledningen affattes således:
»I lov om forbrugsbegrænsende foranstaltninger, jf. lovbekendtgørelse  

 nr. 576 af 23. august 1989, foretages følgende ændringer:» Til § 11 6) Indledningen affattes således:
»I lov om forskellige forbrugsafgifte,r jf. lovbekendtgørelse nr. 577  

 af 23. august 1989, foretages følgende ændringer:» Bemærkninger Til nr. 1 Den foreslåede § 73 D i den oprindelige udformning (dvs. ved  

 fremsættelsen) indeholder hjemmel til, når forholdene i ganske særlig grad  

 taler derfor, at eftergive skatter, som er pålignet personer, selskaber,  

 foreninger m.v.
Ved den foreslåede § 73 D i nærværende ændringsforslag udvides  

 bestemmelsen til også at omfatte skatter, som personer, selskaber, foreninger  

 m.v. har skullet indeholde, f.eks.
A-skatter, udbytteskatter og  

 royaltyskatter.
 Eftergivelse vil således efter § 73 D i modsætning til efter § 73 B og §  

 73 C som udgangspunkt kunne meddeles såvel fysiske som juridiske personer.
Der har imidlertid i praksis ikke vist sig noget større behov for at kunne  

 eftergive selskabsskatter.
Dog har man i visse situationer tiltrådt  

 akkordordninger for juridiske personer.
Sådanne ordninger vil som oftest  

 indebære en eftergivelse.
 Den nye formulering af § 73 D foreslås gennemført med henblik på at få  

 indført udtrykkelig hjemmel for skattemyndighedernes tiltrædelse af akkorder  

 for juridiske personer, hvor en del af kravene består af ikkeafregnede  

 indeholdte skatter.
Udvidelsen medfører endvidere, at § 73 D kommer til at indeholde hjemmel  

 til eftergivelse af skatter, som fysiske personer har skullet indeholde.  

 Dette er dog af mindre betydning, da fysiske personer også er omfattet af den  

 foreslåede § 73 B om eftergivelse af indeholdte skatter.
Der er ved  

 udformningen af denne regel og den foreslåede § 39 D i momsloven taget  

 udgangspunkt i konkurslovens bestemmelser om gældssanering.
Dette betyder dog  

 ikke, at skatte- og toldvæsenet er udelukket fra at indrømme eftergivelse,  

 selv om der er tale om mindre beløb, hvis skyldnerens forhold i øvrigt taler  

 herfor.
Den foreslåede § 73 D er mere generelt formuleret end § 73 B, og  

 bestemmelsen kan derfor anvendes i andre situationer end de i § 73 B  

 omhandlede.
Eftergivelse efter § 73 D kan eksempelvis meddeles, uanset at der  

 ikke foreligger en økonomisk trangssituation.
Til nr. 2 I 1986 er der udstedt en bekendtgørelse om henstand med skattebetalingen  

 ved klage over skatteansættelser (bekendtgørelse nr. 189 af 17. marts 1986).  

 Bekendtgørelsen er udstedt med hjemmel i statsskattelovens § 37, som foreslås  

 ophævet, jf. lovforslagets § 2. Hermed bortfalder hjemmelen for  

 bekendtgørelsen.
Der foreslås derfor indsat en ny hjemmel i kildeskatteloven  

 som § 73 E.
Til nr. 3 og 4 Den foreslåede § 39 d omhandler eftergivelse af afgifter, renter, gebyrer  

 og administrative bøder efter momsloven.
Af § 39 d, stk. 4, fremgår, at eftergivelse kun kan meddeles fysiske  

 personer.
Med henblik på at få indført udtrykkelig hjemmel for toldvæsenets  

 tiltrædelse af akkorder for juridiske personer foreslås der indsat en  

 bestemmelse i § 39 d som stk. 8, hvorefter eftergivelse også kan meddeles  

 selskaber, foreninger, fonde m.v., når forholdene i ganske særlig grad taler  

 derfor.
