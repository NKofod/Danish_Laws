 En virksomhed har rejst spørgsmål om den afgiftsmæssige stilling for  

 blodfraktioneringsprodukter.
 Det var oplyst, at der skelnes mellem følgende grupper af donorblod og  

 produkter heraf:
1. Fuldblod og blodkomponenter.
Ved blodkomponenter forstås dele af  

 donorblod fremstillet ud fra fuldblod ved simple blodbanksprocesser, som f  

 eks centrifugering og frysning, og beregnet til transfusioner.  

 Blodkomponenter fremstilles i hospitalernes blodbanker og altid efter konkret  

 rekvisition til brug for en enkelt person.
 Blod og blodkomponenter er fritaget for merværdiafgift.
2. Blodderivater.
Herved forstås specialiserede præparater til  

 patientbehandling, fremstillet ud fra blod eller blodkomponenter ved  

 komplicerede, ofte industrielle fysisk-kemiske eller biokemiske  

 oprensningsprocesser.
Deres markedsføring er betinget af sundhedsstyrelsens  

 godkendelse.
Indtil nu er godkendt ca 20 præparater, herunder humant immunglobulin,  

 Faktor VIII, Albumin og Interferon.
Af disse præparater er alene humant  

 immunglobulin (tidligere benævnt humant gammaglobulin) omfattet af  

 afgiftspligten.
 3. Faktor VIII indtager imidlertid en mellemstilling, idet dette stof kan  

 udskilles fra blodplasma ved simple blodbanksprocesser, men tillige  

 fremstilles industrielt i en renere udgave.
Det var endvidere oplyst, at blodfraktioneringsprodukterne nu afsættes af  

 såvel indenlandske som udenlandske virksomheder.
En fastholdelse af hidtidig  

 praksis syntes derfor at medføre konkurrenceforvridning både på  

 hjemmemarkedet og på eksportmarkederne.
Nævnet besluttede efter indstilling fra sundhedsstyrelsen at ændre sin  

 tidligere afgørelse således, at blodderivater, herunder Faktor VIII (uanset  

 fremstillingsmetoden), omfattes af afgiftspligten.
Nævnet fandt derimod, at  

 der fortsat ikke skal svares afgift af afsætningen af fuldblod og  

 blodkomponenter.
