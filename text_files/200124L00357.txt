Betænkning afgivet af Forskningsudvalget  

 den 2. maj 2002 Betænkning over Forslag til lov om teknologi og  

 innovation [af videnskabsministeren (Helge Sander)] 1. Ændringsforslag Der er stillet 3 ændringsforslag til lovforslaget.  

 Videnskabsministeren har stillet ændringsforslag nr. 3, og  

 Socialdemokratiets medlemmer af udvalget har stillet ændringsforslag  

 nr. 1 og 2.
2. Udvalgsarbejdet Lovforslaget blev fremsat den 13. marts 2002 og var til 1.  

 behandling den 4. april 2002. Lovfor-slaget blev efter 1. behandling henvist  

 til behandling i Forskningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og videnskabsministeren sendte den 5.  

 februar 2002 dette udkast til udvalget, jf. alm. del   bilag 99. Den 13.  

 marts 2002 sendte videnskabsministeren de indkomne høringssvar samt et  

 notat herom til udvalget.
Spørgsmål Udvalget har stillet 2 spørgsmål til  

 videnskabsministeren til skriftlig besvarelse, som denne har besvaret.  

 Udvalgets spørgsmål og videnskabsministerens svar herpå er  

 optrykt som bilag 2 til betænkningen.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med det af videnskabsministeren under nr.  

 3 stillede ændringsforslag.
Mindretallet vil stemme imod de af et  

 mindretal under nr. 1 og 2 stillede ændringsforslag.
 Et andet mindretal i udvalget (S, SF, RV og  

 KRF) indstiller lovforslaget til vedtagelse med de af mindretallet  

 under nr. 1 og 2 stillede ændringsforslag og med det af  

 videnskabsministeren under nr. 3 stillede ændringsforslag.
Socialdemokratiet mener, at det er vigtigt, at Rådet  

 for Teknologi og Innovation udarbejder en eller flere strategier.  

 Socialdemokratiet er tilfreds med, at det også er videnskabsministerens  

 holdning, som det fremgår af ministerens svar på  

 spørgsmål 2, jf.
L 162   bilag 5. Socialdemokratiet havde dog  

 helst set en sådan naturlig forpligtelse gennemført som et  

 lovkrav.
Ministeren lovede under 1. behandling af lovforslaget at sikre  

 så stor en bredde i sammensætningen af rådet som  

 overhovedet muligt og at tage hensyn til de brede erhvervsinteresser,  

 rådet bør varetage.
Socialdemokratiet tager det som et  

 løfte om ikke alene at sammensætte rådet af  

 repræsentanter for de store virksomheder, men også at tage  

 behørigt hensyn til eksisterende virksomheders og deres medarbejderes  

 behov for innovation og teknologiudvikling ved sammensætningen af  

 rådet.
 Socialistisk Folkeparti og Det Radikale Venstre kan  

 tilslutte sig formålet med loven som beskrevet i § 1 og finder i det  

 hele taget, at der er et behov for at videreudvikle et konstruktivt  

 samarbejde mellem universiteter, andre forskningsmiljøer,  

 innovationsmiljøer og såvel nye som gamle virksomheder.  

 Socialistisk Folkeparti og Det Radikale Venstre vil i denne sammenhæng  

 især pege på, at der eksisterer et stort potentiale til udvikling  

 af nye produktioner baseret på renere teknologier, analyse- og  

 diagnosticeringsteknologier inden for sundhedssektoren m.v., ligesom der  

 ligger et stort potentiale i udviklingen af f.eks. industrielt design, som er  

 et område, der har været talt meget om gennem de seneste  

 år, men hvor der ikke rigtig er sat ind for at videreudvikle begrebet  

 Danish Design.
Socialistisk Folkeparti og Det Radikale Venstre kan  

 tilslutte sig, at der etableres et råd for teknologi og innovation.  

 Ifølge lovforslaget får rådet en meget stor kompetence.  

 Disse partier finder det derfor særdeles vigtigt, at der udpeges  

 medlemmer, der ud over deres faglige indsigt også kan forventes at  

 tænke visionært og tænke hele vejen rundt, jf.  

 ovenstående.
Disse partier vil endvidere opfordre ministeren til at  

 sikre, at der bliver stor åbenhed om rådets arbejde.
Det kan  

 f.eks. ske ved, at rådet med passende mellemrum arrangerer  

 høringer eller lignende, hvor der bliver adgang til at drøfte  

 rådets arbejde og visioner i en bredere kreds.
 Et tredje mindretal i udvalget (EL)  

 indstiller lovforslaget til forkastelse ved 3. behandling.  

 Mindretallet vil dog stemme for de af et mindretal under nr. 1 og nr. 2  

 stillede ændringsforslag og for det af videnskabsministeren under nr. 3  

 stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i salen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (SF,  

 RV, EL og KRF):
Til § 4 1) I stk. 2 ændres »kan« til: »skal«.
[Forpligtelse for Rådet for Teknologi og Innovation  

 til at udarbejde strategier, analyser m.v.] 2) Efter stk. 5 indsættes som nyt stykke:
»Stk. 6. Rådet afholder en gang årligt møde med  

 Danmarks Erhvervsråd.« Stk. 6 og 7 bliver herefter stk. 7 og 8.
[Årligt fælles møde mellem Rådet  

 for Teknologi og Innovation og Danmarks Erhvervsråd] Ny paragraf Af	videnskabsministeren, tiltrådt af  

udvalget:
 3) Efter § 17 indsættes som ny paragraf:
»§ 01. Rådet for Teknologi og Innovation overtager  

 Rådet for Teknologisk Services rettigheder og pligter vedrørende  

 udtalelser om dansk og international forskning og  

 Erhvervsudviklingsrådets rettigheder og pligter, som ved  

 regeringsdannelsen blev overført til Ministeriet for Videnskab,  

 Teknologi og Udvikling, og som vedrører indstilling af medlemmer til  

 råd m.v. og udtalelser om dansk og international forskning.« [Overgangsbestemmelse] Bemærkninger Til nr. 1 Det er foreslået, at Rådet for Teknologi og  

 Innovation kan udarbejde strategier og gennemføre analyser og  

 evalueringer af udviklingen og konkrete initiativer inden for rådets  

 arbejdsområde.
Den foreslåede ændring vil direkte forpligte  

 rådet hertil.
Til nr. 2 Ved regeringsdannelsen i november 2001 blev en række  

 erhvervsfremmeopgaver overflyttet fra det daværende Erhvervsministerium  

 til Ministeriet for Videnskab, Teknologi og Udvikling.
Rådet for  

 Teknologi og Innovation skal rådgive videnskabsministeren om  

 tilrettelæggelsen og udviklingen af indsatsen for at styrke den  

 fremtidige vækst og innovation i erhvervslivet.
Danmarks  

 Erhvervsråd hører under Økonomi- og Erhvervsministeriet  

 og har bl.a. til at opgave at rådgive om erhvervsfremmende tiltag og  

 danske erhvervspolitiske interesser i forbindelse med forhandlinger om og  

 implementering af internationale vilkår for erhvervslivet.
 For at formalisere koordineringen mellem de to råd  

 foreslås det, at der en gang årligt afholdes et fælles  

 møde mellem de to råd.
Til nr. 3 De lovpligtige opgaver, Rådet for Teknologi og  

 Innovation overtager, er indstilling af et medlem til Teknologirådet,  

 udpegning af et medlem til repræsentantskabet for Teknologirådet  

 og afgivelse af udtalelser til Danmarks Forskningsråd.
 Erhvervsudviklingsrådet har hidtil indstillet et  

 medlem til Teknologirådet og et medlem til Teknologirådets  

 repræsentantskab og udtalt sig til Danmarks Forskningsråd.  

 Rådet for Teknologisk Service har hidtil afgivet udtalelser til  

 Danmarks Forskningsråd.
Gitte Lillelund Bech (V)  

  Flemming Damgaard Larsen (V)  Pia Larsen (V)  

  Hanne Severinsen (V) fmd.  

  Mikkel Dencker (DF)  Jette Jespersen (DF)  

 Pia Christmas-Møller (KF)  Carina Christensen (KF)  

  Bodil Kornbek (KRF)  Carsten Hansen (S)  

  Lene Jensen (S)  Pernille Blach Hansen (S)  

  Thomas Adelskov (S) nfmd.   Torben Hansen (S)  

  Anne Grete Holmsgaard (SF)  Margrethe Vestager (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 162 Bilagsnr.
Titel 1 Høringssvar og høringsnotat, fra videnskabsministeren 2 Tidsplan for udvalgets behandling af lovforslaget 3 Spm. 1, om ministeren vil stille ændringsforslag om koordinationen  

 mellem Danmarks Erhvervsråd og Rådet for Teknologi og Innovation,  

 til videnskabsministeren Spm. 2 om ændringsforslag, der forpligter Rådet for Teknologi  

 og Innovation til at udarbejde en strategi for rådets videre arbejde,  

 til videnskabsministeren 4 1. udkast til betænkning 5 Svar på spm. 1, om ministeren vil stille ændringsforslag om  

 koordinationen mellem Danmarks Erhvervsråd og Rådet for Teknologi  

 og Innovation, fra videnskabsministeren Svar på spm. 2 om ændringsforslag, der forpligter Rådet  

 for Tekno-logi og Innovation til at udarbejde en strategi for rådets  

 videre arbejde, fra videnskabsministeren 6 Ændringsforslag fra videnskabsministeren 7 2. udkast til betænkning Bilag 2 Udvalgets spørgsmål og videnskabsministerens  

 svar herpå Spørgsmålene og svarene er optrykt efter ønske fra  

 S.
 Spørgsmål 1:
Økonomi- og erhvervsministeren sagde under 1.  

 behandling af L 155, at regeringen ville sikre den nødvendige  

 koordination mellem Danmarks Erhvervsråd og Rådet for Teknologi  

 og Innovation.
Agter ministeren for videnskab, teknologi og udvikling at  

 stille de nødvendige ændringsforslag, således at den  

 nødvendige koordination sikres, subsidiært levere teknisk  

 bistand til udarbejdelse af ændringsforslag herom? Svar:
Rådet for Teknologi og Innovation og Danmarks  

 Erhvervsråd vil, inden for de respektive loves område, komme til  

 at beskæftige sig med rådgivning og konkrete  

 erhvervsfremmeinitiativer.
Der vil naturligt være  

 berøringsflader mellem de to råd, som begge vil blive sammensat  

 af kompetente personer med bredt kendskab til dansk erhvervsliv.
Jeg har fuld  

 tillid til, at disse personer vil forstå at samarbejde på en  

 måde, som de mener er hensigtsmæssig, og som giver mulighed for  

 tilpasning til de aktuelle emner, som har en fælles interesse for de to  

 råd.
Der er mange måder, hvorpå et samarbejde kan  

 foregå, f.eks. ved møder mellem formændene, møder  

 mellem rådene eller forskellige fælles arrangementer.
Endvidere  

 er det også en løbende opgave for Ministeriet for Videnskab,  

 Teknologi og Udvikling og Økonomi- og Erhvervsministeriet at  

 sørge for en sammenhæng i rådenes indsats.
 Jeg agter ikke at fremsætte ændringsforslag,  

 der formaliserer, hvordan samarbejdet skal foregå, men ønsker at  

 lade det være op til rådene selv at afgøre, hvordan det er  

 hensigtsmæssigt at samarbejde.
Udvalget har subsidiært anmodet om teknisk bistand  

 til et ændringsforslag, som sikrer koordineringen mellem de to  

 råd.
I den anledning har jeg udarbejdet nedenstående forslag, som  

 jeg ikke kan anbefale vedtaget:
» Efter stk. 5 indsættes som nyt stykke:
» Bemærkninger:
Ved regeringsdannelsen i november 2001 blev en række  

 erhvervsfremmeopgaver overflyttet fra det daværende Erhvervsministerium  

 til Ministeriet for Videnskab, Teknologi og Udvikling.
Rådet for  

 Teknologi og Innovation skal rådgive ministeren for videnskab,  

 teknologi og udvikling om tilrettelæggelsen og udviklingen af indsatsen  

 for at styrke den fremtidige vækst og innovation i erhvervslivet.  

 Danmarks Erhvervsråd hører under Økonomi- og  

 Erhvervsministeriet og har bl.a. til at opgave at rådgive om  

 erhvervsfremmende tiltag og danske erhvervspolitiske interesser i forbindelse  

 med forhandlinger om og implementering af internationale vilkår for  

 erhvervslivet.
For at formalisere koordineringen mellem de to råd  

 foreslås, at der en gang årligt afholdes et fælles  

 møde mellem de to råd.« Spørgsmål 2:
Vil ministeren stille ændringsforslag, der sikrer,  

 at Rådet for Teknologi og Innovation forpligter sig til at udarbejde en  

 strategi for rådets videre arbejde, subsidiært levere teknisk  

 bistand til udarbejdelse af ændringsforslag herom? Svar:
 I høringen fremsatte Arbejderbevægelsens  

 Erhvervsråd, Håndværksrådet, LO og  

 Specialarbejderforbundet i Danmark forslag om, at rådet skal udarbejde  

 en strategi for sit arbejde.
På baggrund af disse høringssvar er det nu  

 direkte i lovtekstens § 4, stk. 2, medtaget, at rådet kan udarbejde  

 strategier for rådets arbejdsområde.
Det fremgår af  

 bemærkningerne, at der ikke er noget krav herom på samme  

 måde, som der tidligere har været for Rådet for Teknologisk  

 Service.
Begrundelsen for ikke at kræve, at rådet  

 udarbejder en strategi, er først og fremmest, at rådet får  

 et større arbejdsområde, end Rådet for Teknologisk Service  

 havde tidligere, hvorfor det ikke nødvendigvis er  

 hensigtsmæssigt at udarbejde en strategi for hele området.
Det  

 kan f.eks. være hensigtsmæssigt at udarbejde strategier for  

 delområder, ligesom det på nogle områder kan være  

 hensigtsmæssigt at udarbejde en strategi for f.eks. 3 år, mens  

 det på andre områder er hensigtsmæssigt at udarbejde en  

 strategi for 5 år.
Der er også muligt, at rådet vil finde det  

 hensigtsmæssigt at udarbejde strategier for tværgående  

 delaspekter vedrørende alle de initiativer, der hører under  

 rådet.
Et sådant delaspekt kunne f.eks. være internationalt  

 samarbejde.
På denne baggrund mener jeg ikke, at der skal  

 være et lovkrav om, at rådet udarbejder strategier.
Jeg vil finde  

 det naturligt, at rådet udarbejder strategier, men jeg ønsker  

 ikke at diktere, hvornår og hvordan rådet skal gøre det.
Udvalget har subsidiært anmodet om teknisk bistand  

 til et ændringsforslag, som forpligter rådet til at udarbejde en  

 strategi for rådets videre arbejde.
I den anledning har jeg udarbejdet  

 nedenstående forslag, som jeg ikke kan anbefale vedtaget:
» 1) I stk. 2 ændres: »kan« til: »skal«.
 Bemærkninger:
