 I tilslutning til Udenrigsministeriets bekendtgørelse nr. 112 af 29.
 september 1975 og efterfølgende bekendtgørelser senest nr. 27 af 3.
april 1984, Lovtidende C, meddeles det, at der ved noteveksling i Nairobi den 15. august og den 21. november 1986 er indgået en overenskomst mellem Danmark og Kenya om fortsat dansk støtte til en fond til udvikling af de landlige områder i Kenya.
 Ifølge overenskomsten vil den danske regering i årene 1986 til 1991 yde et  

 beløb på 108 millioner kroner til fonden, hvis midler vil blive anvendt til  

 finansiering af mindre projekter i Kenyas landdistrikter.
