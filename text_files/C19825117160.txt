 Direktoratet har den 15. marts 1982 tilskrevet samtlige af  

 industriministeriet anerkendte klasifikationsselskaber som følger:
 »I skrivelse af 1. juli 1981 har direktoratet i medfør af §§ 19, stk.  

 2, og 20, stk. 2, i bekendtgørelse nr. 351 af 26. juni 1981 om syn og  

 certifikater bemyndiget selskabet til på skibstilsynets vegne og med ansvar  

 over for dette bl.a. at foretage det for udstedelse af  

 udrustnings-sikkerhedscertifikat nødvendige syn på danske lastskibe, der er  

 optaget i selskabets klasse, og til efter endt syn at udstede det nævnte  

 certifikat.
 I fortsættelse af denne bemyndigelse skal man herved bemyndige selskabet  

 til på vegne af skibstilsynet og med ansvar over for dette efter afholdt  

 udrustningssyn tillige at forny gyldigheden af et til et  

 udrustnings-sikkerhedscertifikat knyttet undtagelsescertifikat udstedt til  

 danske lastskibe, der er optaget i selskabets klasse.
 Det understreges, at bemyndigelsen alene omfatter genudstedelse af  

 undtagelsescertifikater, idet skibstilsynet fortsat i forbindelse med det  

 første syn på et af Den Internationale Konvention om Sikkerhed for  

 Menneskeliv på Søen, 1974, omfattet dansk lastskib, såfremt der til dette af  

 direktoratet er givet undtagelser fra gældende bestemmelser, udsteder den  

 nødvendige dokumentation herfor i form af et undtagelsescertifikat.
 Det er en forudsætning for bemyndigelsen, at der for de enkelte skibe  

 gives direktoratet oplysning om fornyelse af undtagelsescertifikater, der  

 foretages af selskabet.
