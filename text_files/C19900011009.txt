 Ligebehandlingslovens og dagpengelovens regler om ret til fravær og  

 dagpenge i forbindelse med barsel og adoption er på visse punkter blevet  

 ændret med virkning fra 2. april 199o.
 Der henvises til lov nr. 268 af 2. maj 199o om ligebehandling af mænd og  

 kvinder med hensyn til beskæftigelse og barselorlov m.v. samt lov nr. 852 af  

 20. december 1989 om dagpenge ved sygdom og fødsel.
 I medfør af sidstnævnte lov har Socialministeriet endvidere udstedt  

 bekendtgørelse nr. 153 af 5. marts l99o samt Vejledning af 22. marts 199o.
 Ændringerne, der får  tilsvarende virkning for retten til fravær og løn  

 for ansatte omfattet af aftalen af 5. september 1989 om fravær fra arbejdet  

 på grund af graviditet, barsel og adoption  (jf. cirkulære af 7.  

 september l989), vedrører følgende forhold:
A.
De 14 dages  »faderorlov«,  der hidtil kun har kunnet  

 placeres i umiddelbar tilknytning til fødslen eller barnets modtagelse i  

 hjemmet, kan for fremtiden lægges samlet på et hvilket som helst tidspunkt  

 inden for de første l4 uger efter fødslen efter aftale mellem faderen og  

 dennes arbejdsgiver.
Tilsvarende gælder for de 2 ugers  

 »forældreorlov« i forbindelse med adoption.
B.
Retten til  forlængelse  af den dagpengeberettigende  

 barselsorlov med indtil 3 måneder, hvis  barnet indlægges på sygehus,  

  er udvidet, således at reglen fremover gælder i alle tilfælde, hvor barnet  

 indlægges inden for de 24 ugers orlov efter fødslen.
Det er således ikke  

 længere en betingelse, at indlæggelsen sker i umiddelbar forbindelse med  

 fødslen.
 En tilsvarende ret gælder nu også i forbindelse med adoptionsorlov.
 Der er som hidtil kun ret til  løn  i højst 24 uger, og den ansatte  

 har således alene ret til dagpenge i den resterende del af den forlængede  

 orlov.
 Faderens ret til 2 ugers orlov inden for de første 14 uger efter fødslen  

 og adoptanternes tilsvarende ret til 2 ugers samtidigt fravær kan  ikke  

 forlænges , men orloven kan derimod  udskydes  i tilfælde af  

 barnets hospitalsindlæggelse.
C.
Reglerne om  underretning  af arbejdsgiveren i tilfælde af, at  

 orloven forlænges på grund af barnets hospitalsindlæggelse, er justeret under  

 hensyn til de under pkt.
B nævnte ændringer.
Hvis orloven ønskes forlænget, skal forældrene uden ugrundet ophold  

 orientere deres respektive arbejdsgivere såvel om indlæggelsen som om  

 udskrivelsen.
Hvis barnet udskrives, inden den ansatte har afgivet de øvrige  

 varsler, der er foreskrevet i ligebehandlingsloven, forlænges  

 varslingsfristerne med den tid, barnet har været indlagt.
Allerede afgivne  

 varsler bortfalder, og nye varsler skal afgives inden 2 uger efter, at barnet  

 er blevet udskrevet.
D.
Efter de hidtil gældende regler bortfaldt dagpengeretten og dermed  

 retten til løn for den resterende del af orlovsperioden, hvis den ansatte  

 efter fødslen/barnets modtagelse deltog i  undervisning  - uanset art  

 og omfang.
 Disse regler er lempet i den nye dagpengelov.
 I disse tilfælde  bortfalder  dagpengeretten - og dermed retten til  

 løn i henhold til barselsaftalen - men kun for den/de pågældende dag(e), og  

 den ansatte skal underrette arbejdsgiveren om sådanne afbrydelser af orloven.
E.
De ændrede regler har virkning for barsels- og adoptionsorlov i  

 tilfælde, hvor  fødslen/modtagelsen finder sted den 2. april 199o eller  

 senere.
 De særlige regler om deltagelse i undervisning mv. har dog virkning fra  

 den 2. april 199o, uanset om fødslen/modtagelsen er sket før den 2. april  

 l99o, dvs. også for allerede påbegyndte orlovsperioder.
Finansministeriet Administrations- og Personaledepartementet Den 8. juni 199o P.
M.
V.
E.
B.
Eva Hoff Sonne (* 1) Udsendt som APD. nr. 076190.
 (* 2) Omtalt i Personaleadministrativ Vejledning, kap. 27.
