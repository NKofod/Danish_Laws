 Resumé  


  

 På baggrund af en konkret klage spurgte ombudsmanden Trafikministeriet om  

 det efter ministeriets opfattelse var muligt at få spørgsmålet om  

 berettigelsen  

 af en pålagt parkeringsafgift forelagt for fogedretten i tilfælde hvor  

 afgiftsbeløbet blev modregnet fuldt ud i et krav på refusion af vægtafgift.
Da Trafikministeriet svarede benægtende, fandt ombudsmanden det  

 rigtigst at give Folketingets Retsudvalg og trafikministeren meddelelse om  

 sagen.
Ombudsmandens meddelelse blev givet under henvisning til at  

 Folketinget  

 ved ændring af færdselsloven i 1976 syntes at have forudsat at en borger skal  

 have mulighed for at få prøvet eventuelle indsigelser mod en parkeringsafgift  

 i  

 fogedretten.
Ved en ændring af vægtafgiftsloven i 1986 var der imidlertid  

 indsat en direkte hjemmel til modregning.
I nogle tilfælde kan dette medføre  

 bortfald af muligheden for indbringelse for fogedretten, uden at der - så  

 vidt  

 det fremgik - havde været taget udtrykkelig stilling til denne konsekvens.  

 (J.nr. 1995-2-612).
Indbringelse for fogedretten af parkeringsafgifter.
Modregning A klagede over at  

 Rigspolitichefen havde modregnet en parkeringsafgift i refusion af  

 vægtafgift.  

 A fandt at der ikke var nogen retssikkerhed når han ved den stedfundne  

 modregning blev afskåret fra at gøre indsigelser gældende mod  

 parkeringsafgiften under en inddrivelsessag ved fogedretten.
 I forbindelse med min  

 behandling af henvendelsen rettede jeg bl.a. opmærksomheden mod en ændring af  

 færdselsloven om klageafkortning og en bestemmelse i vægtafgiftsloven om  

 modregning.
Før ændringen af  

 færdselsloven ved lov nr. 287 af 10. juni 1976 kunne politiets afgørelser om  

 parkeringsafgift påklages til Justitsministeriet.
Ved den nævnte lovændring  

 blev klageadgangen afskåret.
Af bemærkningerne til § 120 i lovforslaget til  

 ændring af færdselsloven fremgik følgende (Folketingstidende 1975-76,  

 tillæg A, sp. 420):
"Efter de gældende  

 regler om standsnings- og parkeringsafgifter vil den, der har fået pålagt en  

 sådan afgift, kunne påklage politiets afgørelse til justitsministeriet.
Den  

 pågældende vil endvidere have mulighed for at få sine indsigelser prøvet i  

 fogedretten, såfremt afgiften forsøges inddrevet af politiet.
Da det  

 imidlertid  

 skønnes forsvarligt, at politiets afgørelse alene prøves af fogeden, foreslås  

 der i  

  

 stk. 2, 1. pkt.  

  

 , en ny  

 bestemmelse, hvorefter afgørelser om pålæggelse af afgift ikke kan indbringes  

 for højere administrativ myndighed." Ved lov nr. 252 af 22. maj  

 1986 blev der indsat en bestemmelse om modregning i § 6, stk. 5, i lov om  

 vægtafgift af motorkøretøjer mv.
Af de almindelige bemærkninger til  

 lovforslaget til denne bestemmelse fremgik følgende (Folketingstidende  

 1985-86, tillæg A, sp. 4614):
"Der foreslås i  

 lovforslagets § 1, nr. 1, (vægtafgiftslovens § 6, stk. 5) indført en hjemmel  

 til at foretage modregning med hensyn til eventuel vægtafgiftsrestance eller  

 restance med hensyn til standsning- og parkeringsafgift i forbindelse med  

 refusion af vægtafgift.
Denne ændring tilsigter at opnå en begrænsning af  

 administrationsomkostningerne.
Indførelsen af den foreslåede  

 modregningsadgang  

 er anbefalet af rigsrevisionen." Jeg sendte A's brev til  

 Trafikministeriet for at ministeriet - efter forhandling med  

 Skatteministeriet, herunder om hvorvidt tilkendegivelserne i forbindelse med  

 færdselslovsændringerne i 1976 havde været taget i betragtning ved  

 indførelsen  

 af bestemmelsen i vægtafgiftslovens § 6, stk. 5 - kunne besvare det rejste  

 spørgsmål om retssikkerhed direkte over for ham.
Jeg udbad mig samtidig  

 underretning om ministeriets besvarelse.
Trafikministeriet  

 underrettede mig efterfølgende om at ministeriet i et brev til A havde oplyst  

 at den konkrete modregning efter ministeriets opfattelse ikke havde medført  

 nogen forringelse af hans retssikkerhed i forbindelse med den pålagte afgift.  

 Ministeriet havde henvist til at modregningen i det foreliggende, konkrete  

 tilfælde ikke medførte at hele parkeringsafgiften blev betalt.
Havde A ikke  

 selv betalt et resterende beløb på 96 kr., skulle politiet have indbragt  

 sagen  

 for fogedretten hvor A kunne have gjort sine indsigelser gældende.
 Trafikministeriet  

 underrettede mig endvidere om at Skatteministeriet havde oplyst at  

 modregningsadgangen for standsnings- og parkeringsafgift i vægtafgiftsloven  

 blev indsat på Justitsministeriets foranledning.
Justitsministeriet oplyste  

 over for Trafikministeriet at ministeriet havde gennemgået nogle sager, og at  

 der i den forbindelse ikke var fremkommet oplysninger der ikke allerede  

 fremgik  

 af Trafikministeriets sag.
Justitsministeriet havde derfor ikke yderligere  

 bemærkninger til sagen.
Rigsrevisionen afgav den 11.  

 oktober 1995 en udtalelse over for Trafikministeriet.
Det fremgik heraf  

 bl.a.:
"I ny skrivelse af 6.  

 januar 1986 til Rigspolitichefen gav Rigsrevisionen udtryk for, at man  

 ønskede  

 en orientering om overvejelserne vedrørende muligheden for modregning af  

 skyldig parkeringsafgift i refusion af vægtafgift, og om på hvilket grundlag  

 man baserede antagelsen af, at det kun ville blive aktuelt i få tilfælde.  

 Rigspolitichefen besvarede den fornyede henvendelse ved skrivelse af 25.  

 februar 1986. Rigspolitichefen gav heri udtryk for, at embedet tidligere  

 havde  

 ladet foretage undersøgelser til belysning af gennemførligheden af en sådan  

 modregning.
Endvidere at embedet på ny, efter Rigsrevisionen havde rejst  

 spørgsmålet, havde foretaget en stikprøve af godt 200 sager, hvor  

 tilbagebetaling af vægtafgift var aktuel.
Ved denne undersøgelse blev der  

 ikke  

 fundet en eneste mulighed for modregning.
Når hertil føjedes, at en sådan  

 modregningsadgang kun ville være til stede i et meget kort tidsrum -  

 maksimalt  

 14 dage - fandt rigspolitichefen ikke, at der kunne være basis for at søge  

 gennemført rutiner med henblik på gennemførelse af den blot teoretisk set  

 mulige modregningsadgang.
Rigspolitichefen gav afsluttende udtryk for, at han  

 selvsagt til stadighed ville være opmærksom på problemet.
 Det er formodentlig denne  

 korrespondance, der er årsagen til omtalen i lovbemærkningerne af, at den  

 foreslåede modregningsadgang er anbefalet af Rigsrevisionen.
 De nærmere motiver for  

 Rigsrevisionens holdning til modregningsadgangen fremgår ikke af  

 korrespondancen, men Rigsrevisionens generelle holdning til spørgsmålet er,  

 at  

 der i videst muligt omfang af hensyn til den bedst mulige sikring af statens  

 fordringer bør være adgang til modregning, og at der selvsagt ikke må kunne  

 rejses tvivl om det hjemmelsmæssige grundlag herfor.
Synspunktet bygger på de  

 almindelige betragtninger omkring den statslige virksomheds økonomiske  

 forvaltning, herunder at der skal tages skyldige økonomiske hensyn ved  

 udøvelsen af offentlig virksomhed.
Det gælder også på indtægtssiden, hvor  

 staten skal bestræbe sig på, at sikre sine indtægter bedst muligt.
Det er  

 dette  

 der i den såkaldte gebyrsag, har været udgangspunktet for Rigsrevisionens  

 forslag om tilvejebringelse af en mere tidssvarende udpantningshjemmel,  

 regler  

 om morarenter samt klar hjemmel for opkrævning af gebyr ved udsendelse af  

 erindringsskrivelser, jf. statsrevisorernes beretning nr. 5/1991." Trafikministeriet meddelte  

 mig herefter at ministeriet ikke fandt anledning til at undersøge sagen  

 nærmere  

 medmindre jeg anmodede ministeriet om yderligere undersøgelser.
Trafikministeren havde  

 tillige besvaret et spørgsmål fra Folketingets Retsudvalg på det omhandlede  

 område.
Trafikministeren blev spurgt (spørgsmål 214 - Alm. del - bilag 447)  

 "hvilken retssikkerhed har den borger, der mener, at afgiften er pålagt  

 med urette, og på hvilket tidspunkt i sagsforløbet kan sagen indbringes for  

 fogedretten?" Trafikministeren svarede  

 hertil: "Som det fremgår af besvarelsen af spørgsmål 213, vil det i alle  

 tilfælde - hvadenten parkeringsafgift er pålagt af politiet eller af de  

 kommunale parkeringskontrollører - være fogedretten, der tager stilling til  

 eventuelle indsigelser.
..." Jeg anmodede Trafikministeriet  

 om at oplyse om det efter ministeriets opfattelse var muligt at få  

 spørgsmålet  

 om berettigelsen af en pålagt afgift forelagt for fogedretten, selv om der er  

 modregnet fuldt ud.
Jeg henviste herved til Trafikministeriets besvarelse af  

 spørgsmål 213-214 og til cirkulære nr. 76 af 29. marts 1977, § 12, der synes  

 at  

 åbne mulighed for prøvelse ved fogedretten.
 Trafikministeriet besvarede i  

 skrivelse af 13. februar 1996 spørgsmålet benægtende idet ministeriet  

 anførte:
 "...
Trafikministeriet kan oplyse,  

 at efter færdselslovens § 121, stk. 4, sidste punktum, kan en standsnings- og  

 parkeringsafgift inddrives ved udpantning.
Dette medfører, jf.  

 retsplejelovens  

 § 478, stk. 2, at der kan foretages udlæg efter denne lovs bestemmelser for  

 ikke betalte afgifter.
I forbindelse hermed kan fogedretten tage stilling til  

 indsigelser mod grundlaget for fuldbyrdelsen efter retsplejelovens § 501.
Som bekendt kunne der  

 tidligere klages over en standsnings- og parkeringsafgift til  

 Justitsministeriet.
Denne klageadgang blev afskåret ved lov nr. 287 af 10.  

 juni  

 1976. Af bemærkningerne til lovforslaget (Folketingstidende 1975-76, tillæg  

 A,  

 sp. 420) fremgår bl.a.: 'Den pågældende vil endvidere have mulighed for at få  

 sine indsigelser prøvet af fogedretten, såfremt afgiften forsøges inddrevet  

 af  

 politi.
 Det er på denne baggrund  

 Trafikministeriets opfattelse, at prøvelsen af afgiften alene er knyttet til  

 inddrivelsen af en ikke-betalt afgift, og at der ikke i bestemmelsen eller  

 forarbejderne hertil er grundlag for at antage, at afgiften kan prøves af  

 fogedretten i de tilfælde, hvor der ikke er behov for at inddrive afgiften.
Der ses således ikke at være  

 retsgrundlag for, at en parkant kan få sine indsigelser mod en afgift prøvet  

 af  

 fogedretten, når afgiften er betalt.
Dette må efter Trafikministeriets  

 opfattelse også gælde, når betaling er sket ved fuldstændig modregning.
I  

 disse  

 tilfælde må parkanten søge afgiften tilbagebetalt ved almindeligt  

 civilretligt  

 søgsmål.
 Bestemmelsen i § 12 i  

 cirkulære nr. 76 af 29. marts 1977 om afgift for standsnings- og  

 parkeringsforseelser indeholder efter ministeriets opfattelse alene et påbud  

 til politiet om, at der skal vejledes om muligheden for at få indsigelser mod  

 afgiften prøvet af en domstol (fogedretten), således at parkanten ikke  

 betaler  

 afgiften ud fra den fejlagtige opfattelse, at lovgivningen ikke giver  

 mulighed  

 for at få indsigelser prøvet uden at anlægge almindeligt civilretligt  

 søgsmål.
For så vidt angår  

 ministeriets besvarelse af Retsudvalgets spørgsmål 213-214 bemærkes, at der i  

 besvarelsen af spørgsmål 213 er redegjort for adgangen til at få afgiften  

 pålagt af kommunen prøvet af fogedretten.
Det fremgår af svaret, at denne  

 prøvelse er knyttet til opkrævning/inddrivelse af afgiften.
Hensigten med første afsnit i  

 besvarelsen af spørgsmål 214 er alene at præcisere, at der, uanset om  

 afgiften  

 pålægges af kommunen eller politiet, (i princippet) er den samme mulighed for  

 at fremsætte indsigelser for fogedretten." Jeg skrev herefter således  

 til Folketingets Retsudvalg og trafikministeren:
 "...
Folketinget synes ved  

 ændringen af færdselsloven i 1976 at have forudsat at en borger skulle have  

 mulighed for at få prøvet eventuelle indsigelser mod en parkeringsafgift i  

 fogedretten.
Ved ændringen af vægtafgiftsloven i 1986 er der indsat en  

 direkte  

 hjemmel til modregning der i nogle tilfælde kan  

 bevirke et bortfald af denne mulighed, uden at der - så vidt det  

 fremgår - har været taget udtrykkeligt stilling til denne konsekvens.
På denne baggrund finder jeg  

 det rettest efter bestemmelsen i ombudsmandslovens § 11 at give Folketingets  

 Retsudvalg og trafikministeren meddelelse om sagen." Jeg modtog efterfølgende  

 oplysning om at Folketingets Retsudvalg den 4. marts 1996 havde stillet  

 spørgsmål til trafikministeren på baggrund af min henvendelse.
Efter at have  

 indhentet en udtalelse fra Justitsministeriet i sagen oplyste  

 trafikministeren  

 den 21. august 1996 over for Folketingets Retsudvalg blandt andet at det  

 måtte  

 erkendes "at en parkant ikke i alle tilfælde har mulighed for at få  

 indsigelser mod en standsnings- og parkeringsafgift prøvet af fogedretten.  

 Det  

 gælder bl.a. når afgiften er betalt fuldt ud ved modregning.
Mine  

 overvejelser  

 må derfor omfatte muligheden for at indføre en prøvelsesadgang i denne  

 særlige  

 situation." På baggrund af Rigsrevisionens udtalelse i den konkrete sag  

 fandt trafikministeren ikke grundlag for at foreslå adgangen til modregning  

 ophævet.
Trafikministeren fortsatte:
 "...
 Hvis der som Folketingets  

 Ombudsmand har været inde på, skal tilvejebringes hjemmel til, at fogedretten  

 også kan tage stilling til indsigelser i de tilfælde, hvor der på grund af  

 modregning ikke er grundlag for at inddrive parkeringsafgiften, vil dette  

 kræve  

 en ændring af retsplejeloven.
 Trafikministeriet har derfor  

 anmodet Justitsministeriet om en udtalelse i forbindelse med Retsudvalgets  

 spørgsmål.
 Trafikministeriet har  

 endvidere anmodet Rigspolitichefen om at oplyse, hvor mange modregninger der  

 har været foretaget for forfaldne parkeringsafgifter i refusion af  

 vægtafgift,  

 siden den i sagen omtalte ændring af vægtafgiftsloven i 1986 trådte i kraft  

 1.  

 januar 1987 og om muligt, hvorvidt der er foretaget fuldstændig modregning,  

 således at parkeringsafgiften blev betalt fuldt ud ved modregningen.
 ...
Af Justitsministeriets  

 udtalelse fremgår bl.a.: 'En ordning, hvorefter berettigelsen af et krav mod  

 en  

 privat, der er inddrevet ved modregning, kunne indbringes umiddelbart for  

 fogedretten, ville i øvrigt være en nydannelse i dansk ret, som der efter  

 Justitsministeriets opfattelse ikke er grundlag for at indføre.' På denne baggrund finder jeg  

 ikke grundlag for at overveje, om fogedretten skal kunne prøve berettigelsen  

 af  

 en standsnings- og parkeringsafgift, der er betalt ved modregning.
 Justitsministeriet foreslår  

 samtidig, at det overvejes at indsætte en regel f.eks. i færdselslovens §  

 121,  

 stk. 2, om en administrativ klageordning i tilfælde, hvor en parkeringsafgift  

 inddrives ved modregning.
 Rigspolitichefen har oplyst,  

 at der siden 1992 frem til april 1996 i 2012 tilfælde er foretaget hel eller  

 delvis modregning for forfaldne parkeringsafgifter i refusion af vægtafgift.  

 Det fremgår ikke af statistikken, hvor mange tilfælde, der omfatter  

 modregning  

 for hele parkeringsafgiften.
