Danmark og Spanien har den 3. februar 1972 indgået en traktat om  

 fuldbyrdelse af straffedomme.
De spanske myndigheder har meddelt, at den  

 konstitutionelle procedure, der kræves for at sætte traktaten i kraft, nu er  

 opfyldt.
Traktaten, der herefter er trådt i kraft den 20. april 1973, svarer  

 i alt væsentligt til den europæiske konvention om straffedommes  

 internationale retsvirkninger og vil i løbet af kort tid blive bekendtgjort i  

 Lovtidende C.
Særtryk af traktatteksten vil snarest blive udsendt.
Opmærksomheden henledes på, at den europæiske konvention om straffedommes  

 internationale retsvirkninger endnu ikke er trådt i kraft.
Konventionens  

 tekst er derfor endnu ikke optaget i Lovtidende C, men er optrykt som bilag  

 til lov nr. 522 af 23. december 1970 om fuldbyrdelse af europæiske  

 straffedomme.
 Når den europæiske konvention træder i kraft, vil der af  

 justitsministeriet blive udsendt nærmere regler om den fremgangsmåde, der  

 skal følges, når der over for udlandet skal fremsættes anmodning om  

 fuldbyrdelse af en dansk strafferetlig afgørelse.
 P.M.V.
 E.B.
 T.Bækgård.
 (Ttil anklagemyndigheden og politiet).
