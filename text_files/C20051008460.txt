Arbejde  

 med brandfarlige væsker  

  

 At-vejledning  

  

 C.0.6 August 2005  

  

 Erstatter april 2001 Vejledning om forebyggelse af brandfare ved arbejde med organiske  

 opløsningsmidler og andre brandfarlige væsker At-vejledningen  

 henvender sig især til virksomheder, som arbejder med organiske  

 opløsningsmidler og andre brandfarlige væsker, som ikke er omfattet af  

 Arbejdstilsynets bekendtgørelse om kontrol med arbejdsmiljøet ved risiko for  

 større uheld med farlige stoffer.
Vejledningen omhandler  

 alene arbejde med væsker, der kan føre til brand.
Er der ved arbejde med  

 væsker  

 fare for eksplosion, er der særlige krav til kortlægning, vurdering og  

 forebyggelse (1).
 Ved vurdering af, om  

 der er fare for eksplosion, er det vigtigt at kende vigtige brandtekniske  

 data  

 som fx antændelsestemperatur, flammepunkt, damptryk, relativ massefylde,  

 eksplosionsgrænse og tændenergi.
 Såfremt væskens  

 flammepunkt er over 30o  

 C og væsketemperaturen er mindst 10o  

 C  

 lavere end flammepunktet, anses væsken ikke som eksplosionsfarlig.
 Vejledningen kan bruges  

 af alle virksomheder, der arbejder med organiske opløsningsmidler og andre  

 brandfarlige væsker, fx på følgende virksomhedstyper:
-  

 	  

 Farve- og  

 lakvirksomheder -  

 	  

 Virksomheder med oplag  

 af olie og benzin -  

 	  

 Virksomheder, som  

 oprenser olie og jord -  

 	  

 Glasfibervirksomheder  

 mv., som fx genindvinder acetone -  

 	  

 Autolakerere.
 Vejledningen kan bruges  

 som checkliste i forbindelse med arbejdspladsvurdering på virksomheder, hvor  

 der oplagres og bruges brandfarlige væsker.
 Beredskabsstyrelsen og  

 Sikkerhedsstyrelsen stiller også krav til virksomheder, der bruger og  

 oplagrer  

 brandfarlige væsker.
1. Særlige farer Der er særlig fare ved  

 at arbejde med organiske opløsningsmidler og andre brandfarlige væsker, der  

 er  

 klassificeret som brandfarlige, meget brandfarlige eller yderst brandfarlige.
 For at en brand kan  

 opstå, skal tre betingelser være til stede samtidigt:
-  

 	  

 Brændbart stof -  

 	  

 Ilt -  

 	  

 Tændenergi.
Det brandfarlige stof  

 skal samtidig have en temperatur, hvor dets dampe kan antændes.
Den laveste  

 temperatur, hvor det kan lade sig gøre, kaldes stoffets flammepunkt.
 Der vil næsten altid  

 være tilstrækkelig ilt i den atmosfæriske luft, ca. 21 pct., til at nære en  

 forbrænding, medmindre man bevidst har søgt at nedbringe iltkoncentrationen  

 ved  

 tilførsel af inert gas, fx kvælstof.
 Ved iltkoncentrationer  

 på under 8 pct. vil brandbare dampe normalt ikke kunne antændes.
 Den sidste betingelse,  

 der skal være til stede, før brand opstår, er, at blandingen af brandfarlige  

 dampe og ilt tilføres den nødvendige energi, kaldet tændenergien.
Den kan tilføres på  

 flere måder: Åben flamme eller opvarmning, fx ved kontakt med en varm  

 overflade,  

 selvantændelse eller gnistdannelse.
Almindelige elinstallationer giver altid  

 gnister.
Metal mod metal og brug af vinkelsliber giver fx også gnister.
 Forebyggelse af  

 brandfare sker ved at fjerne mindst én af de tre nødvendige betingelser  

 herfor,  

 se afsnit 3 om forebyggelse.
2. Fareområder -  

 	  

 Arbejdssted,  

 arbejdsplads og arbejdsrum -  

 	  

 Processen, fx blanding  

 og omrøring -  

 	  

 Maskiner og  

 maskinanlæg -  

 	  

 Arbejdsmetoder/procedurer -  

 	  

 Stoffer og materialers  

 egenskaber.
 Nedenfor er listet en  

 række spørgsmål, der kan være en hjælp til at finde mulige farekilder.
2.1. Arbejdssted, arbejdsplads og arbejdsrum Er der afstand mellem  

 anlægsdele eller afskærmning, så faren for varme eller brandpåvirkning er  

 reduceret? Er der mulighed for at  

 komme rundt på arbejdspladsen med nødvendige hjælpemidler, fx gaffeltruck  

 eller  

 kraner? Er der gode  

 pladsforhold og adgangsveje i vandret og lodret plan? Er der områder med stor  

 fare for brand? Er der truffet  

 foranstaltninger mod effekten af lynnedslag eller statisk elektricitet? 2.2. Processen Er processen overvåget,  

 så tilløb til brand bliver opdaget og derefter kan reguleres til sikker  

 tilstand? Kan processen udvikle sig,  

 så der kan opstå fare for brand ved forkert dosering af stoffer og  

 materialer? Kan processen udvikle  

 sig, så der kan opstå fare for brand på grund af forureninger eller  

 varierende  

 kvalitet af stoffer og materialer, som indgår i processen? Er opvarmningssystemet  

 sikret, så temperaturen hverken bliver for høj eller for lav? Fjernes afkast fra  

 processen på en sikker måde både under normal drift og ved unormale  

 situationer? Er der fare for  

 dannelse af gnister på grund af statisk elektricitet? 2.3. Maskiner og maskinanlæg Er der fare for brand  

 ved varmløbning af fx lejer og pakdåser på grund af stoffer og materialer i  

 maskinen eller i omgivelserne? Er der fare for gnister  

 fra elektriske installationer eller maskiner under normal drift eller ved  

 havari? Er der fare for gnister  

 på grund af dårlig vedligeholdelse af fx ventilationsanlæg? Er der varme  

 overflader, der kan give en utilsigtet opvarmning af stoffer og materialer? Er der fare for  

 dannelse af gnister på grund af statisk elektricitet? 2.4. Arbejdsmetoder/procedurer Er der håndteringer,  

 hvor de ansatte uforvarende kan øge faren for eller udløse brand? Kan unormale  

 driftsforhold føre til brand? Kan reparation,  

 fyldning, tømning, rengøring og manglende vedligeholdelse føre til brand? Findes der skriftlige  

 instruktioner for arbejdsmetoder og -procedurer? Kan der opstå brand ved  

 svejsning, slibning e.l. arbejde? Kender de ansatte de  

 nødvendige forholdsregler ved brand og brandslukning/førstehjælp? Skal der foreligge  

 arbejdstilladelser til arbejde med tændkilder? Er der fare for  

 dannelse af gnister på grund af statisk elektricitet? 2.5. Stoffer og materialers egenskaber Kender virksomheden og  

 de ansatte brandfaren ved de stoffer og materialer, der arbejdes med? Sikres det ved kontrol,  

 at stoffer og materialer ikke ved en fejl blandes sammen, så der opstår  

 risiko  

 for brand? Findes der skriftlige  

 arbejdspladsbrugsanvisninger for de stoffer og materialer, der bruges? 3. Forebyggelse 3.1. Brand Fare for brand skal  

 forebygges effektivt.
Forebyggelsen kan foregå ved at undgå brandfarlige  

 dampkoncentrationer, ilt eller tændkilder.
 Forebyggelse kan ske  

 ved at installere alarm, som giver advarsel eller automatisk stopper et  

 eventuelt  

 udslip af brandfarlige stoffer.
 Det kan også være  

 nødvendigt at installere automatisk nedlukning.
 Iltindholdet kan  

 nedbringes ved tilførsel af inert gas.
Tændkilder i form af  

 statisk elektricitet kan forebygges ved effektiv potentialudligning og  

 jording  

 af anlægget.
Opladning af personer med statisk elektricitet kan forebygges  

 ved  

 passende ledningsevne af gulv i arbejdslokale.
I visse situationer kan det  

 være  

 nødvendigt at bruge antistatisk arbejdstøj.
Statisk elektricitet kan bl.a.  

 opstå ved forkert valg af materialer.
Fx kan der i rør af visse plasttyper  

 dannes statisk elektricitet ved gennemstrømning af fx benzin.
 Det skal overvejes, om  

 stoffer eller materialer kan erstattes med noget mindre farligt.
 Forebyggende  

 vedligeholdelse er vigtig for at undgå:
 -  

 	  

 Utætte flanger o.l.
-  

 	  

 Varme pakdåser og  

 pumper, der løber varme -  

 	  

 Dannelse af gnister  

 (metal mod metal).
 Der skal være  

 rygeforbud, hvor der er brandfare.
Konsekvensen af en  

 brand kan begrænses, fx ved -  

 	  

 at installere  

 flammespærrere -  

 	  

 at installere  

 flammespjæld eller ventiler -  

 	  

 at installere  

 brandslukningsanlæg -  

 	  

 at etablere  

 spildopsamlingsbakker/bassiner.
3.2. Instruktion for normal drift Arbejdsgiveren skal  

 sørge for, at hver enkelt ansat, uanset ansættelsesforholdets karakter og  

 varighed,  

 får en tilstrækkelig og hensigtsmæssig oplæring og instruktion i at udføre  

 arbejdet på farefri måde.
Der skal gives oplysninger om de ulykkesfarer, der  

 eventuelt er forbundet med arbejdet.
Oplæring og instruktion skal navnlig ske  

 i  

 forbindelse med:
1.  

 	  

 Ansættelsen 2.  

 	  

 Forflyttelse eller  

 ændring af arbejdsopgaverne 3.  

 	  

 Indførelse eller ændring  

 af arbejdsudstyr 4.  

 	  

 Indførelse af ny  

 teknologi.
 Oplæring og instruktion  

 skal tilpasses udviklingen, herunder nye faremomenter, og instruktionen skal  

 om  

 nødvendigt gentages regelmæssigt.
3.3. Rengøring, reparation, vedligeholdelse Der skal udarbejdes  

 forskrifter for rengøring, reparation og vedligeholdelse, hvis der er særlig  

 fare for brand.
Ved reparationer af  

 beholdere/rør, der indeholder et brandfarligt stof eller materiale, er det  

 vigtigt at undgå at svejse, at bruge skærebrænder o.l. arbejde.
Ligeledes er  

 det vigtigt at undgå at bruge gnistdannende værktøj.
 Ved sådant arbejde er  

 det vigtigt, at der udarbejdes en instruktion, der beskriver, hvordan  

 brandfare  

 kan imødegås, fx ved rengøring af rør og beholdere.
 Desuden er det  

 hensigtsmæssigt at udarbejde en instruktion til både ansatte og fremmede  

 håndværkere,  

 herunder procedure for tilladelse til arbejde med tændkilder.
 Der bør være  

 retningslinjer for brug af antistatisk påklædning og sko samt eventuel brug  

 af  

 brandhæmmende arbejdstøj.
3.4. Placering af maskiner og maskinanlæg Tekniske anlæg skal  

 være placeret forsvarligt, så de er til mindst mulig fare i tilfælde af  

 brand.
Anlæggets beliggenhed  

 kan medvirke til at begrænse konsekvenserne af et uheld.
Her tænkes bl.a. på  

 afstand fra:
-  

 	  

 Den øvrige produktion -  

 	  

 Arbejdsområder -  

 	  

 Gang- og kørearealer -  

 	  

 Brandfarlige oplag.
3.5. Førstehjælpsudstyr og beredskabsplaner Hvor der er fare for  

 brand, skal arbejdsstedet være forsynet med passende ildsluknings- og  

 redningsudstyr  

 samt fornødne hjælpemidler til førstehjælp.
Der skal være beredskabsplaner,  

 som  

 beskriver de foranstaltninger, der skal træffes i forbindelse med uheld og  

 brand.
Arbejdstilsynet, den 1. september  

 2005 Jens Jensen Læs også  

 Arbejdstilsynets vejledning om:
(1)  

 	  

 Arbejde i forbindelse  

 med eksplosiv atmosfære Læs også branchearbejdsmiljørådenes vejledninger mv.:
Branchearbejdsmiljørådenes vejledninger kan findes på de  

 enkelte branchearbejdsmiljøråds hjemmesider.
Der er link til disse  

 hjemmesider  

 på Arbejdstilsynets hjemmeside www.at.dk.
