 En hjemsendelse af en virksomheds chauffører fandtes begrundet i, at  

 arbejdstagere på virksomheden overenskomststridigt havde nedlagt arbejdet, og  

 fandtes derfor sket med rette.
 Klagerne har nedlagt påstand om, at indklagede Aalborg Stiftstidende har  

 handlet overenskomststridigt ved den 3. april 1985 at have hjemsendt de  

 ansatte, at indklagede til Specialarbejderforbundet i Danmark tilpligtes at  

 betale en efter rettens skøn fastsat bod,og at spørgsmålet om betaling til de  

 ansatte henskydes til afgørelse ad sædvanlig fagretslig vej.
 De indklagede har påstået frifindelse.
 På et fællesmøde den 16. april 1985 bestred man fra arbejdsgiverside, at  

 virksomheden havde etableret en overenskomststridig lockout, idet man  

 oplyste, at baggrunden for, at man ikke havde kunnet beskæftige de pågældende  

 arbejdere, der er ansat som chauffører ved bladhuset, var driftsmæssige  

 forhold, herunder andre arbejdstageres overenskomststridige  

 arbejdsnedlæggelser samt blokade foran virksomheden.
For Arbejdsretten har tillidsrepræsentant Finn Hansen som vidne forklaret,  

 at chaufførerne både den 1. og 2. april 1985 holdt møder og derefter gik  

 hjem, idet man strejkede i protest mod regeringsindgrebet.
Den 3. april mødte  

 chaufførerne imidlertid for at genoptage arbejdet.
Man sad og ventede, fordi  

 andre af bladhusets medarbejdere havde nedlagt arbejdet.
Klokken 15 blev  

 chauførerne så hjemsendt, fordi der ikke var aviser at køre ud med.
De fik  

 samtidig at vide, at de først skulle møde igen efter påske den 9. april.  

 Efter planen skulle chaufførerne have arbejdet med udkørsel af aviser natten  

 til skærtorsdag og om lørdagen, men på grund af arbejdsnedlæggelser i  

 bladhuset udkom bladet slet ikke i påsken 1985. Chaufførerne kunne efter  

 vidnets mening godt have været beskæftiget med rengøring og smøring af  

 køretøjerne.
Teknisk direktør John Christensen har forklaret, at chaufførerne blev  

 hjemsendt den 3. april 1985, fordi der på grund af blokade og  

 arbejdsnedlæggelser blandt en del af personalet ikke blev fremstillet aviser  

 til udkørsel.
Af samme grund var man ikke i stand til at fremstille  

 påskeaviserne, der skulle have været udsendt skærtorsdag og påskelørdag som  

 morgenaviser.
Der var således heller ikke mulighed for at beskæftige  

 chaufførerne i påsken, idet deres primære opgave er at køre ud med aviserne,  

 og bilerne var i orden til udkørsel.
 Arbejdsretten skal udtale:
Efter bevisførelsen lægges det til grund, at hjemsendelsen den 3. april  

 1985 af bladhusets chauffører med besked om først at møde efter påske  

 skyldtes, at der på grund af overenskomststridige arbejdsnedlæggelser i  

 bladhuset ikke blev fremstillet eller kunne forventes fremstillet aviser til  

 udkørsel hverken denne dag eller i påsken.
Hjemsendelsen har herefter været  

 begrundet i andre arbejdstageres overenskomststridige arbejdsnedlæggelser og  

 findes derfor at være sket med rette, således at de indklagedes  

 frifindelsespåstand tages til følge.
 T h i k e n d e s f o r r e t :
 De indklagede,Dansk Arbejdsgiverforening for Danske Dagblades Forenings  

 Forhandlingsorganisation for Aalborg Stiftstidende, frifindes i denne sag.
 I sagsomkostninger betaler Landsorganisationen i Danmark 2.000 kr. til  

 Arbejdsretten.
 (* 1) Henvisninger: Per Jacobsen s.351 (note 241), K 10.702 og de herunder  

 anførte henvisninger.
