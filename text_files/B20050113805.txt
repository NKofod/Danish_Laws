Bekendtgørelse  

 om ændring af bekendtgørelse om uddannelsen til højere teknisk eksamen (Forenkling af udbuddet af studieretninger og  

 studieretning indeholdende matematik A) § 1 I bekendtgørelse nr. 1344 af 15. december 2004 om  

 uddannelsen til højere teknisk eksamen (htx-bekendtgørelsen) foretages  

 følgende  

 ændringer:
 1.  

  

 I  

  

 § 37, stk. 1  

, indsættes efter »oprettes«: », jf.  

 dog stk. 3«.
 2.  

  

 I  

  

 § 37  

  

 indsættes efter stk. 1 som nyt stykke:
»Stk. 2.  

  

 Hver skole skal  

 gruppere sit udbud af studieretninger i følgende hovedkategorier:  

 Kommunikationstekniske,  

 naturvidenskabelige og teknologiske studieretninger.
Skolen afgør ud fra  

 studieretningens  

 to fag på højeste niveau, hvilken hovedkategori en studieretning henhører  

 under.«.
 Stk. 2 bliver herefter stk. 3.
 3.  


  

 § 37, stk. 3  

, affattes således:
»Stk. 3.  

  

 Antallet af  

 forskellige studieretninger, som udbydes på den enkelte skole, skal stå i  

 rimeligt  

 forhold til antallet af elever i skolens htx-uddannelse.
Alle skoler skal dog  

 mindst udbyde to forskellige studieretninger, hvoraf mindst én skal indeholde  

 matematik A.«.
 4.  

  

 I  

  

 § 37  

  

 indsættes som stk. 4:
»Stk. 4.  

  

 Såfremt skolen  

 har valgt at udbyde sine uddannelser på forskellige adresser, gælder stk. 3  

 tilsvarende for hver adresse.« 5.  


  

 § 38  

  

 affattes således:
 »§ 38.  

  

 En studieretning må udelukkende navngives med navnene på de to fag på højeste  

 niveau i studieretningen, jf. dog stk. 2. Såfremt det ikke er entydigt,  

 hvilke  

 fag der i en studieretning skal anses for de to fag på højeste niveau, afgør  

 skolen selv, hvilke to af studieretningens fag, der tilsammen skal udgøre  

 navnet.
Stk. 2.  

  

 Skolen må gerne  

 på sin hjemmeside, på informationsmøder og i informationsbrochurer informere  

 yderligere om indholdet af og sigtet med de enkelte studieretninger, herunder  

 påtænkte niveauer.
Informationen skal fokusere på det centrale indhold i den  

 enkelte studieretning og må ikke stride mod § 43, stk. 2 og 3.«.
 6.  

  

 I  

  

 § 41  

  

 indsættes som stk. 2:
»Stk. 2.  

  

 Hver skole skal  

 som minimum oprette én studieretning, der indeholder matematik A, medmindre  

 dette af økonomiske grunde i helt særlige tilfælde ikke er muligt.
Såfremt  

 denne studieretning ikke oprettes, skal skolen på anden vis sikre, at  

 eleverne  

 tilbydes matematik A.« 7.  


  

 § 43, stk. 2  

, affattes således:
 »Stk. 2.  

  

 Skolens  

 udmelding skal for den enkelte studieretning informere om, hvilke to  

 studieretningsfag,  

 der indgår på højeste niveau, jf. § 38, stk. 1, men ikke fagenes niveau, jf.  

 dog § 38, stk. 2. Skolen skal endvidere for den enkelte studieretning  

 informere  

 om, hvilket eller hvilke fag der påtænkes som muligt eller mulige tredje  

 eller,  

 jf. § 17, stk. 2, fjerde studieretningsfag.«.
§ 2 Bekendtgørelsen træder i kraft den 1. januar 2006.
