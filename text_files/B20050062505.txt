 Bekendtgørelse om udlejning  

 af almene boliger m.v.
 I medfør af § 58 e, § 64 og § 143 t i lov  

 om almene boliger m.v., jf. lovbekendtgørelse nr. 106 af 21. februar 2005,  

 som  

 ændret ved § 1 i lov nr. 328 af 18. maj 2005 og § 1 i lov nr. 330  

 af  

 18. maj 2005, fastsættes:
Kapitel 1 Reglernes anvendelsesområde § 1.  

  

 Bekendtgørelsen anvendes med de undtagelser, der er nævnt i stk. 2-7, på 1)  

 	  

 almene  

 familieboliger, ungdomsboliger og ældreboliger, der tilhører en almen  

 boligorganisation, 2)  

 	  

 almene ældreboliger,  

 der tilhører en kommune, en amtskommune eller en selvejende institution,  

 ustøttede private plejeboliger, 3)  

 	  

 almene  

 ungdomsboliger, der tilhører en selvejende institution og 4)  

 	  

 boliger efter lov om  

 byfornyelse eller den tidligere lov om byfornyelse og boligforbedring, som er  

 særlig indrettet for ældre og personer med handicap.
 Stk. 2.  

  

 Bekendtgørelsen  

 anvendes ikke, når der ved samme aftale er udlejet såvel en almen bolig, jf.  

 § 1, som lokaler til andet end beboelse (blandede lejemål). Uanset  

 bestemmelsen i 1. pkt. anses en almen bolig og en garage udlejet ved samme  

 aftale som et boliglejemål.
 Stk. 3.  

  

 Bekendtgørelsen  

 anvendes ikke på enkeltværelser, der er mærkede som familieboliger, samt på  

 boliger til funktionærer ved afdelingen.
Stk. 4.  

  

 Bekendtgørelsens  

 §§ 2-10 samt §§ 21-23 anvendes ikke, hvis boligerne stilles til  

 rådighed for kommunalbestyrelsen til løsning af påtrængende boligsociale  

 problemer eller til genhusning efter lov om byfornyelse og udvikling af byer,  

 den tidligere lov om byfornyelse, den tidligere lov om byfornyelse og  

 boligforbedring eller den tidligere lov om sanering.
Kommunalbestyrelsens  

 anvisning bør så vidt muligt følge § 4, stk. 1, og §§ 21-23.
 Stk. 5.  

  

 Bekendtgørelsens  

 § 2, stk. 1, og §§ 4-9 kan fraviges, i det omfang boligerne udlejes  

 af boligorganisationen efter særlige udlejningskriterier, der er fastsat ved  

 aftale mellem kommunalbestyrelsen og boligorganisationen efter § 60 i  

 lov  

 om almene boliger m.v.
 Stk. 6.  

  

 Bekendtgørelsens  

 § 7 kan fraviges ved udlejning af en udslusningsbolig, jf. § 63 i  

 lov  

 om almene boliger m.v., ved aftale mellem lejeren og boligorganisationen med  

 godkendelse af den myndighed, der har anvist lejeren til udslusningsboligen.  

 Det  

 skal fremgå af lejeaftalen, hvor længe den aftalte fravigelse er gældende  

 inden  

 for en periode på højst 2 år fra lejeforholdets begyndelse.
 Stk. 7.  

  

 Bekendtgørelsens  

 §§ 2-13 og §§ 22-34 anvendes ikke på de boliger, der er nævnt i  

 § 1, stk. 1, nr. 4.
 Stk. 8.  

  

 Lejeaftalen skal  

 indgås mellem lejeren og boligorganisationen, kommunen, amtskommunen eller  

 den  

 selvejende institution. 1. pkt. gælder ikke for de lejeaftaler, som indgås af  

 en almen boligorganisation i henhold til reglerne i § 51, stk. 2, og 6,  

 samt  

 § 56 i lov om almene boliger m.v.
Kapitel 2 Almene familieboliger Anvisning af ledige familieboliger § 2.  

  

 Boligorganisationens ledige familieboliger skal efter reglerne i §§ 3-6  

 og  

 §§ 22 og 23 stilles til rådighed for (udlejes til) de boligsøgende, der  

 i  

 længst tid har været optaget på en venteliste.
 Stk. 2.  

  

 Lejere, som  

 ønsker en anden bolig i en af boligorganisationens afdelinger, skal optages  

 på  

 en oprykningsventeliste, jf. § 3, stk. 6, og § 9.
 Stk. 3.  

  

 Boligorganisationen kan udleje almene familieboliger til andre boligsøgende,  

 såfremt de ikke kan udlejes til boligsøgende på den i stk. 1, nævnte  

 venteliste.  

 Udlejningen sker på de almindelige vilkår, som gælder for almene boliger.
 § 3.  

  

 Enhver person, der er fyldt 15 år, kan optages på ventelisten.
Stk. 2.  

  

 Ventelisten  

 føres samlet for alle boligorganisationens afdelinger.
Der kan etableres en  

 fælles venteliste for flere boligorganisationer.
Stk. 3.  

  

 Boligorganisationen opkræver ved optagelse på ventelisten et gebyr, der ikke  

 i  

 væsentligt omfang må overstige boligorganisationens udgifter ved  

 administrationen.
Yderligere administrationsgebyrer opkræves 1 gang årligt  

 ved  

 ajourføring af ventelisten.
Manglende betaling af gebyr medfører sletning på  

 ventelisten.
 Stk. 4.  

  

 Boligsøgende,  

 der er optaget på ventelisten, skal efter anmodning gøres bekendt med,  

 hvornår  

 de kan forvente at få en bolig.
 Stk. 5.  

  

 I  

 andelsboligorganisationer skal ventelisten baseres på medlemsfortegnelsen.  

 Enhver person, der er fyldt 15 år, kan optages på medlemsfortegnelsen.
 Stk. 6.  

  

 Stk. 2-4, og  

 stk. 5, 1. pkt., anvendes tilsvarende på oprykningsventelisten.
 § 4.  

  

 Husstande med 1 eller flere børn har fortrinsret til boliger med 3 eller  

 flere  

 beboelsesrum.
 Stk. 2.  

  

 Boligorganisationen kan dog beslutte, at boliger med 3 beboelsesrum kan  

 udlejes  

 til ægtepar, par, der lever i registreret partnerskab, eller hermed  

 sidestillede par, hvis det lokale behov for boliger til husstande med børn  

 ikke  

 taler imod.
§ 5.  

  

 Overstiger bruttoetagearealet for en bolig med 4 beboelsesrum ikke 90  

 m2,  

 kan boligen udlejes efter § 4 som en 3-rums bolig.
Overstiger  

 bruttoetagearealet for en bolig med 3 beboelsesrum ikke 70 m2, kan  

 boligen udlejes som en 2-rumsbolig.
Fortrinsret Fortrinsret for ældre og personer med handicap § 6.  

  

 Ældre og personer med handicap har forud for andre boligsøgende fortrinsret  

 til  

 de familieboliger, som ved tilsagnet tidligere har været forbeholdt for  

 (klausuleret for) ældre og personer med handicap, eller som med offentlig  

 støtte efter den tidligere bistandslov eller lov om social service er  

 indrettet  

 særligt til denne gruppe.
Det er en betingelse, at kommunalbestyrelsen har  

 truffet beslutning om en sådan fortrinsret.
 Stk. 2.  

  

 Ved udlejning  

 efter stk. 1, anvendes reglerne i § 4 ikke.
 Stk. 3.  

  

 Kommunalbestyrelsen kan beslutte, at de i stk. 1, nævnte boliger skal udlejes  

 af boligorganisationen efter tilsvarende retningslinier, som gælder for  

 udlejning af almene ældreboliger, jf. § 13, stk. 1.
Særlige fortrinsrettigheder § 7.  

  

 Lejere, som samtidig afgiver en bolig i en afdeling, har fortrinsret til at  

 overtage en anden bolig i boligorganisationen.
Er den ønskede bolig større i  

 bruttoetageareal end lejerens nuværende bolig, sker overtagelsen efter  

 reglerne  

 i §§ 4 og 5.
§ 8.  

  

 Boligorganisationen kan beslutte, 1)  

 	  

 at fortrinsretten i  

 § 7 ikke gælder for lejere i ungdomsboliger og lejere i ældreboliger, 2)  

 	  

 at boligsøgende, som  

 fraflytter en bolig i boligorganisationen på grund af separation, skilsmisse  

 eller brudt parforhold, har fortrinsret til ledige boliger i  

 boligorganisationens afdelinger i den pågældende kommune i op til 1 år, under  

 iagttagelse af reglerne i § 4. Fortrinsretten forudsætter, at den  

 boligsøgendes barn under 18 år fortsat bor hos den anden af forældrene i en  

 af  

 boligorganisationens afdelinger i kommunen, og 3)  

 	  

 at fortrinsretten i  

 § 7 kun kan udnyttes efter en boperiode i den boligsøgendes nuværende  

 bolig.
Boperiodens længde kan højst fastsættes til 2 år.
Beslutningen kan  

 begrænses til at gælde for boligsøgende fra en eller enkelte afdelinger.
 § 9.  

  

 Ønsker flere boligsøgende med fortrinsret efter §§ 7-8 den samme bolig,  

 skal den udlejes til den boligsøgende, som i længst tid har været optaget på  

 en  

 oprykningsventeliste, jf. § 2, stk. 2.
 Stk. 2.  

  

 Den  

 boligsøgende, som samtidig afgiver en bolig i samme afdeling, går dog forud.
 Stk. 3.  

  

 Er den ledige  

 bolig velegnet til ældre og personer med handicap, eller falder den ind under  

 de boliger, som er nævnt i § 6, har en ældre eller en person med  

 handicap,  

 som er optaget på oprykningsventelisten, en særlig fortrinsret forud for  

 andre.
 Stk. 4.  

  

 Den ældre eller  

 person med handicap, som samtidig afgiver en bolig i samme afdeling, går  

 forud  

 for andre ældre og personer med handicap til de boliger, som er nævnt i stk.  

 3.
 Stk. 5.  

  

 Den særlige  

 fortrinsret i stk. 3, og stk. 4, for ældre og personer med handicap  

 forudsætter, at den ønskede bolig adgangs- og eller indretningsmæssigt er  

 mere  

 velegnet for den boligsøgende end dennes nuværende bolig.
Tvister § 10.  

  

 Beboerklagenævnet træffer i medfør af § 101 i lov om leje af almene  

 boliger afgørelse i tvister om anvisning af almene familieboliger, jf.  

 § 51, stk. 1, 1. pkt., i lov om almene boliger m.v., medmindre  

 anvisningen  

 er omfattet af en kommunal godkendelsesordning efter § 61 i sidstnævnte  

 lov.
Kapitel 3 Almene ungdomsboliger § 11.  

  

 Boligorganisationen skal anvise ledige almene ungdomsboliger til unge  

 uddannelsessøgende og andre unge med et særligt behov derfor.
 Stk. 2.  

  

 Udlejning af de  

 boliger, der er nævnt i stk. 1, skal ske efter retningslinier, der tager  

 hensyn  

 til de boligsøgendes uddannelsesmæssige, økonomiske og sociale forhold.  

 Kommunalbestyrelsen kan fastsætte nærmere regler herom.
Stk. 3.  

  

 Den almene  

 boligorganisation kan udleje almene ungdomsboliger til andre boligsøgende,  

 hvis  

 de ikke kan udlejes til den berettigede personkreds.
Ved ledighed skal  

 boligerne på ny søges udlejet til den berettigede personkreds.
Stk. 4.  

  

 Boligorganisationen kan med kommunalbestyrelsens godkendelse udleje almene  

 ungdomsboliger som almene familieboliger eller som almene ældreboliger.  

 Udlejningen sker på de almindelige vilkår, som gælder for de pågældende  

 boligtyper.
Det er en betingelse, at der ikke generelt er efterspørgsel efter  

 de pågældende boliger fra den berettigede personkreds.
Kommunalbestyrelsen  

 kan  

 beslutte, at de pågældende boliger ved ledighed på ny skal udlejes som almene  

 ungdomsboliger.
 § 12.  

  

 § 11 stk. 1-3, anvendes tilsvarende på almene ungdomsboliger, der er  

 ejet  

 af en selvejende institution.
Kapitel 4 Almene ældreboliger § 13.  

  

 Almene ældreboliger udlejes til ældre og personer med handicap, der har  

 særligt  

 behov for sådanne boliger.
Kommunalbestyrelsen udøver anvisningsretten efter  

 bestemmelserne i §§ 54-58 i lov om almene boliger m.v., jf. dog  

 § 143  

 e i samme lov.
 Stk. 2.  

  

 Almene  

 ældreboliger, der er indrettet med henblik på at betjene personer med  

 vidtgående fysiske eller psykiske handicap, udlejes til denne personkreds.  

 Amtsrådet udøver anvisningsretten, jf. §§ 54-58 i lov om almene boliger  

 m.v.
Stk. 3.  

  

 Almene  

 ældreboliger kan udlejes til andre boligsøgende, hvis de ikke kan udlejes til  

 den berettigede personkreds.
De boliger, der er nævnt i stk. 2, kan dog kun  

 udlejes til den personkreds, som er nævnt i stk. 1, og udlejningen sker i  

 disse  

 tilfælde på almindelige vilkår.
Ved ledighed skal boligerne på ny søges  

 udlejet  

 til den berettigede personkreds.
Stk. 4.  

  

 Boligorganisationer kan med kommunalbestyrelsens godkendelse udleje almene  

 ældreboliger som almene familieboliger eller som almene ungdomsboliger.  

 Udlejningen sker på de almindelige vilkår, som gælder for de pågældende  

 boligtyper.
Det er en betingelse, at der ikke generelt er efterspørgsel efter  

 de pågældende boliger fra den berettigede personkreds.
Kommunalbestyrelsen  

 kan  

 beslutte, at de pågældende boliger på ny skal udlejes som almene  

 ældreboliger.
 Stk. 5.  

  

 Bestemmelserne i  

 stk. 4, gælder ikke for almene ældreboliger, der tilhører en kommune, en  

 amtskommune eller en selvejende institution.
Stk. 6.  

  

 Bestemmelserne i  

 stk. 1, stk. 2, 1. pkt. og stk. 3, anvendes tilsvarende på ustøttede private  

 plejeboliger.
Kommunalbestyrelsen har anvisningsretten til amtskommunalt  

 ejede  

 ustøttede private plejeboliger.
 Stk. 7.  

  

 Beføjelser, som  

 kommunalbestyrelsen eller amtsrådet ifølge overenskomst har overladt til en  

 selvejende institution før den 1. juli 1998, jf. § 89, stk. 6, i lov om  

 retssikkerhed og administration på det sociale område, bevares efter  

 omdannelse  

 til ustøttede private plejeboliger.
 Frit valg af ældreboliger m.v.
§ 14.  

  

 Ældre og personer med handicap, der har et særligt behov for almene  

 ældreboliger, jf. § 5 i lov om almene boliger m.v., har ret til frit at  

 vælge sådanne boliger.
Retten efter 1. pkt. gælder endvidere boliger efter  

 lov  

 om byfornyelse eller lov om byfornyelse og boligforbedring, som er indrettet  

 for den i 1. pkt. nævnte personkreds, og boliger efter den tidligere lov om  

 boliger for ældre og personer med handicap.
Stk. 2.  

  

 Retten til frit  

 valg efter stk. 1 gælder uanset boligens beliggenhed.
Det er en forudsætning,  

 at betingelserne efter §§ 54, 57 eller 58 i lov om almene boliger m.v.  

 er  

 opfyldt i bopælskommunen og i tilflytningskommunen.
Tilflytningskommunens  

 vurdering af udefrakommende skal ske efter de samme retningslinier, som  

 gælder  

 for kommunens egne borgere.
Stk. 3.  

  

 Retten til frit  

 valg efter stk. 1 omfatter ret til, at ægtefælle, registreret partner eller  

 samlever fortsat kan indgå i husstanden.
Hvis en person ønsker, at ægtefælle,  

 registreret partner eller samlever fortsat skal indgå i husstanden, skal den  

 bolig, der tilbydes, være egnet til 2 personer.
Efterlevende samlever til  

 ældre  

 eller person med handicap, jf. stk. 1, har ret til at fortsætte  

 lejeforholdet.
 Stk. 4.  

  

 Bestemmelserne i  

 stk. 1-3 gælder tilsvarende for ustøttede private plejeboliger.
 Anvisning af ledige ældreboliger m.v.
 § 15.  

  

 Ældre og personer med handicap, der har behov for en ældrebolig eller en  

 plejebolig, herunder en ustøttet privat plejebolig, jf. § 14, optages  

 efter reglerne i § 16 på venteliste i den kommune, hvor den ønskede  

 bolig  

 er beliggende.
Stk. 2.  

  

 Ledige boliger  

 efter stk. 1 anvises af kommunalbestyrelsen, jf. dog § 55, stk. 1, og  

 § 143 e i lov om almene boliger m.v., til de personer, der har størst  

 behov for den pågældende bolig.
I behovsvurderingen indgår den enkeltes  

 sociale, fysiske, psykiske og økonomiske forhold.
 § 16.  

  

 Det skal fremgå af den kommunale, henholdsvis amtskommunale venteliste,  

 hvorvidt den enkelte boligsøgende har bopæl inden for eller uden for  

 kommunegrænsen, henholdsvis amtskommunegrænsen.
 Stk. 2.  

  

 Hvis en  

 boligsøgende ønsker optagelse på flere ventelister, kan der opkræves et gebyr  

 for administration af ventelisten.
Stk. 3.  

  

 Den, der udøver  

 anvisningsretten til boligerne, jf. § 14, kan ved optagelse på  

 ventelisten  

 opkræve gebyret, jf. stk. 2. Gebyret må ikke overstige de udgifter, der er  

 forbundet med administrationen af ventelisten.
Manglende betaling af gebyr  

 medfører sletning på ventelisten.
Stk. 4.  

  

 Kommunalbestyrelsen kan ved optagelse på venteliste til en plejehjemsplads  

 eller beskyttet bolig, jf. § 5 i bekendtgørelse om plejehjem og  

 beskyttede  

 boliger, opkræve gebyret, jf. stk. 2. Gebyret må ikke overstige de udgifter,  

 der er forbundet med administrationen af ventelisten.
Manglende betaling af  

 gebyr medfører sletning på ventelisten.
 Stk. 5.  

  

 Boligsøgende,  

 der er optaget på ventelisten, skal efter anmodning gøres bekendt med deres  

 placering på ventelisten.
Adgang til at afslå udefrakommende optagelse på  

 venteliste § 17.  

  

 Kommunalbestyrelsen kan i særlige tilfælde og af hensyn til at kunne tilbyde  

 egne borgere et passende botilbud beslutte, at udefrakommende, der ønsker at  

 flytte til kommunen, ikke kan optages på venteliste til en ældrebolig eller  

 til  

 en plejebolig, herunder en ustøttet privat plejebolig, jf. § 15, stk. 1.  

 Kommunalbestyrelsen kan lade beslutning efter 1. pkt. træde i kraft 1 måned  

 efter beslutningstidspunktet, når de i bilag 1 anførte betingelser er  

 opfyldt.
Stk. 2.  

  

 Beslutning efter  

 stk. 1, kan træffes, når der igennem de forudgående 3 måneder som følge af  

 tilgang af udefrakommende boligsøgende er indtruffet en forøgelse af den  

 gennemsnitlige ventetid for boligsøgende med bopæl inden for kommunegrænsen  

 med  

 mindst 50 pct.
De nærmere betingelser for beslutningen fremgår af bilag 1.
Stk. 3.  

  

 Beslutning efter  

 stk. 1, 1. pkt., bevarer sin gyldighed i indtil 6 måneder efter ikrafttræden.  

 Kommunalbestyrelsen kan i særlige tilfælde og af hensyn til at kunne tilbyde  

 egne borgere et passende botilbud beslutte at forlænge beslutning efter stk.  

 1,  

 1. pkt., om, at udefrakommende, der ønsker at flytte til kommunen, ikke kan  

 optages på venteliste.
Kommunalbestyrelsen kan lade beslutning om forlængelse  

 efter stk. 3, 2. pkt., træde i kraft 1 måned efter beslutningstidspunktet,  

 når  

 de betingelser, der er anført i bilag 1 er opfyldt.
Stk. 4.  

  

 Beslutning om  

 forlængelse af beslutning efter stk. 3, 2. pkt., kan tidligst træffes 1 måned  

 før udløb af den i stk. 3, 1. pkt. nævnte gyldighedsperiode.
Beslutning efter  

 1. pkt. kan træffes, når den gennemsnitlige ventetid for boligsøgende med  

 bopæl  

 inden for kommunegrænsen som følge af tilgang af udefrakommende boligsøgende  

 igennem de seneste 3 måneder forud for beslutning om forlængelse fortsat  

 overstiger den gennemsnitlige ventetid for boligsøgende med bopæl inden for  

 kommunegrænsen, der gjorde sig gældende på tidspunktet 3 måneder før  

 kommunalbestyrelsens  

 beslutning efter stk. 1, 1. pkt., med mindst 50 pct.
De nærmere betingelser  

 for  

 beslutningen fremgår af bilag 1.
 Stk. 5.  

  

 Beslutning om  

 forlængelse efter stk. 3, 2. pkt., bevarer sin gyldighed i indtil 6 måneder  

 efter ikrafttræden.
 Stk. 6.  

  

 Kommunalbestyrelsen offentliggør beslutninger efter stk. 1 og 3.
§ 18.  

  

 Beslutninger efter § 17, stk. 1 og 3, anvendes ikke på personer, der  

 ønsker at flytte til kommunen 1)  

 	  

 for at bevare tæt  

 kontakt til nære pårørende, der bor i tilflytningskommunen, 2)  

 	  

 af religiøse grunde  

 for at blive optaget i et bomiljø, hvis hovedformål er, at personer med samme  

 religiøse overbevisning kan være sammen, 3)  

 	  

 for at blive optaget  

 i et bomiljø, hvor der er opstået et særligt tegnsprogsmiljø for døve, 4)  

 	  

 for at opnå en særlig  

 bolig beregnet for personer, der er omfattet af lov om erstatning til  

 besættelsestidens ofre, eller 5)  

 	  

 i deres egenskab af  

 ægtefæller, registrerede partnere eller samlevende, jf. § 14, stk. 3.
§ 19.  

  

 Kommunalbestyrelsens afgørelser om anvisning af ledige boliger i henhold til  

 bestemmelserne i  

 §§   

 54, 57, 58, 58  

 a, 58 b og 143 r i lov om almene boliger m.v. kan i første instans indbringes  

 for det sociale nævn, som den kommune, hvor boligerne er beliggende, hører  

 under.
Afgørelser truffet af det sociale nævn kan indbringes for Den Sociale  

 Ankestyrelse. § 57 i lov om retssikkerhed og administration på det  

 sociale  

 område om, hvorvidt ankestyrelsen kan behandle sagen, anvendes tilsvarende.  

 Kapitel 10 i lov om retssikkerhed og administration på det sociale område  

 anvendes tilsvarende.
 § 20.  

  

 For amtskommunale ældreboliger træffes beslutninger efter § 17 og  

 afgørelser som nævnt i § 19 af amtsrådet.
Brugerinformation § 21.  

  

 Med henblik på at personer, der ønsker at gøre brug af det frie valg af  

 ældrebolig m.v. får bedre mulighed for at vurdere og sammenligne den enkelte  

 kommunes, henholdsvis amtskommunes serviceydelser, skal kommunalbestyrelsen  

 henholdsvis amtsrådet sikre, at de oplysninger, der er anført i stk. 2-4,  

 fremgår på en lettilgængelig måde, eksempelvis på kommunens henholdsvis  

 amtskommunens hjemmeside på internettet og i skriftlig form.
 Stk. 2.  

  

 For ældreboliger  

 skal følgende som minimum være oplyst:
1)  

 	  

 oversigt over  

 kommunens, henholdsvis amtskommunens ældreboliger, herunder ældreboliger  

 egnet  

 til 2 personer, 2)  

 	  

 boligernes størrelse  

 og indretning, 3)  

 	  

 fællesfaciliteter i  

 tilknytning til den enkelte boligtype, 4)  

 	  

 tilknyttet hjælp, og 5)  

 	  

 resultatet af  

 eventuelle undersøgelser af kvaliteten.
 Stk. 3.  

  

 For  

 plejeboliger, herunder ustøttede private plejeboliger, skal følgende som  

 minimum være oplyst:
1)  

 	  

 oversigt over  

 kommunens, henholdsvis amtskommunens plejeboliger, herunder plejeboliger  

 egnet  

 til 2 personer, 2)  

 	  

 antal beboere på  

 plejecentret, 3)  

 	  

 antal fast tilknyttet  

 plejepersonale, 4)  

 	  

 plejecentrets værdier  

 og normer, 5)  

 	  

 dagligdagens rytme, 6)  

 	  

 indsatsen i forhold  

 til demente, 7)  

 	  

 hvordan føres der  

 tilsyn med plejecentret, 8)  

 	  

 boligernes størrelse  

 og indretning, og 9)  

 	  

 resultatet af  

 eventuelle undersøgelser af kvaliteten.
 Stk. 4.  

  

 For ældreboliger  

 og plejeboliger, herunder ustøttede private plejeboliger, skal følgende  

 endvidere som minimum være oplyst om den venteliste, der er nævnt i  

 § 15:
1)  

 	  

 antal personer på  

 ventelisten, 2)  

 	  

 den gennemsnitlige  

 ventetid på ventelisten, 3)  

 	  

 fordelingen på  

 borgere fra hjemkommunen, henholdsvis hjemamtskommunen og fordelingen af  

 borgere fra andre kommuner, henholdsvis amtskommuner, 4)  

 	  

 antal fordelte  

 ventelistepladser i det foregående kvartal, 5)  

 	  

 hvilke konsekvenser  

 det kan få, hvis et botilbud afvises, 6)  

 	  

 hvis der opkræves  

 gebyr, størrelsen heraf, og 7)  

 	  

 om  

 kommunalbestyrelsen/amtsrådet har truffet beslutning om, at afslå udefra  

 kommende optagelse på venteliste, jf. § 17.
Kapitel 5 Afvisning § 22.  

  

 Når reglerne om beboermaksimum i § 52 a-c i lov om midlertidig  

 regulering  

 af boligforholdene ikke anvendes, kan boligorganisationen  

 afvise udlejning til boligsøgende til en almen bolig, hvis boligen  

 vil blive beboet af flere end 2 personer pr. beboelsesrum.
 Stk. 2.  

  

 Boligorganisationen kan i øvrigt afvise udlejning til boligsøgende til en  

 almen  

 bolig, hvis boligorganisationen i ganske særlige tilfælde har rimelig grund  

 til  

 at modsætte sig udlejning.
 § 23.  

  

 En  

 boligorganisation kan afvise udlejning til en boligsøgende til en almen  

 bolig,  

 hvis den boligsøgende har ubetalt, forfalden gæld til den pågældende  

 boligorganisation fra et tidligere eller eksisterende lejeforhold.
Stk. 2.  

  

 Afvisning efter  

 stk. 1 kan ikke foretages, 1)  

 	  

 hvis den ubetalte,  

 forfaldne gæld skønnes at være af uvæsentlig betydning, 2)  

 	  

 hvis kravet er  

 forældet, 3)  

 	  

 hvis der er indgået  

 en afdragsordning eller en akkord, som er overholdt af skyldneren, eller 4)  

 	  

 hvis den pågældende  

 har opnået en gældssanering, som ligeledes er overholdt.
Kapitel 6 Øvrige rettigheder § 24.  

  

 Der kan ikke tillægges boligsøgende til almene familieboliger videregående  

 fortrinsrettigheder end anført i § 1, stk. 5, og §§ 2-9.
 § 25.  

  

 Fortsættes et lejemål af en almen bolig i en andelsboligorganisation i  

 henhold  

 til reglerne i § 72 i lov om leje af almene boliger af en person, der  

 ikke  

 er fyldt 15 år, kan den pågældende person optages på medlemsfortegnelsen  

 uanset  

 § 3, stk. 5.
§ 26.  

  

 Overgår brugsretten til en almen bolig i en andelsboligorganisation varigt  

 efter lov om leje af almene boliger, kan medlemsnummeret overdrages til den,  

 der overtager boligen.
Dette gælder dog ikke ved bytning.
 § 27.  

  

 Ved en boligsøgendes død overgår pladsen på ventelisten eller på  

 oprykningsventelisten og et eventuelt medlemsnummer til en almen familiebolig  

 til den afdødes efterladte ægtefælle eller hermed sidestillede person.
 Stk. 2.  

  

 Flytter en  

 boligsøgende på grund af alder eller sygdom til et plejehjem, en almen  

 ældrebolig eller lignende, kan pladsen på ventelisten eller på  

 oprykningsventelisten og et eventuelt medlemsnummer overdrages til den  

 boligsøgendes ægtefælle eller hermed ligestillede person.
 § 28.  

  

 Bortset fra de tilfælde, der er nævnt i §§ 25-27, kan overdragelse af  

 ventelistepladser og medlemsnumre i almene boligorganisationer ikke finde  

 sted.
Kapitel 7 Afvisning og kommunal anvisning i områder med  

 en høj andel af personer uden for arbejdsmarkedet (kombineret udlejning) § 29.  

  

 Socialministeriet beregner og offentliggør på ministeriets hjemmeside, hvilke  

 områder med en høj andel af personer uden for arbejdsmarkedet, der opfylder  

 betingelserne i § 51 b, stk. 3 og 4, i lov om almene boliger m.v.  

 Beregningerne ajourføres hvert år den 1. marts, første gang den 1. marts  

 2006.
 Stk. 2.  

  

 Ved beregningen  

 af, hvilke områder, der opfylder betingelserne i 51 b, stk. 3 og 4, i lov om  

 almene boliger m.v., lægges følgende forudsætninger til grund:
 1)  

 	  

 Ved beregning af  

 antallet af personer på 18 år og derover, der er uden for arbejdsmarkedet,  

 jf.  

 § 51 b, stk. 3, nr. 1, og 3, samt § 51 b, stk. 4, nr. 2, i lov om  

 almene boliger m.v., medregnes personer, der den 1. januar i det forudgående  

 kalenderår boede i afdelinger i området, og som i det kalenderår, der  

 påbegyndtes 2 år før denne dato, modtog førtidspension, kontanthjælp,  

 introduktionsydelse, starthjælp, aktiveringsydelse, revalideringsydelse,  

 arbejdsløshedsunderstøttelse, eller sygedagpenge, som i alt udgjorde mere end  

 30 pct. af bruttoindkomsten.
 2)  

 	  

 Ved beregning af hvor  

 mange beboere, der bor i afdelingerne tilsammen, jf. § 51 b, stk. 3, nr.  

 2, og § 51 b, stk. 4, nr. 1, i lov om almene boliger m.v., medregnes  

 alle  

 beboere uanset alder, der boede i afdelingerne den 1. januar i det  

 forudgående  

 kalenderår.
 § 30.  

  

 Træffer kommunalbestyrelsen beslutning om afvisning af boligsøgende på  

 ventelisten efter § 51 b, stk. 1, i lov om almene boliger m.v.,  

 godkender  

 kommunen udlejning af ledige almene familieboliger i hvert enkelt tilfælde.  

 Kommunalbestyrelsen afviser udlejning til de modtagere af kontanthjælp,  

 starthjælp eller introduktionsydelse, der er nævnt i § 51 b, stk. 1, i  

 samme lov, om nødvendigt efter indhentning af oplysninger fra den kommune,  

 den  

 boligsøgende bor i på ansøgningstidspunktet.
Stk. 2.  

  

 Kommunalbestyrelser, der har truffet beslutning om afvisning efter § 51  

 b,  

 stk. 1, i lov om almene boliger m.v., eller kommunal anvisning efter  

 § 59,  

 stk. 4, i samme lov, indberetter én gang årligt oplysning til  

 Socialministeriet  

 om foretagne afvisninger, anvisning af erstatningsboliger og om kommunal  

 anvisning efter § 59, stk. 4, på et skema, der udarbejdes af  

 Socialministeriet.
Kommunalbestyrelsen indberetter desuden resultatet af den  

 evaluering, kommunalbestyrelsen foretager hvert 5. år, jf. § 51, stk. 9,  

 i  

 samme lov, til Socialministeriet.
Kapitel 8 Tilsyn § 31.  

  

 Kommunalbestyrelsen påser i nødvendigt omfang, at almene boligorganisationer  

 og  

 selvejende institutioner udlejer ledige almene boliger i overensstemmelse med  

 bestemmelserne i bekendtgørelsen.
 § 32.  

  

 Kommunalbestyrelsen kan beslutte, at § 4, stk. 2, og § 8, nr. 2,  

 ikke  

 anvendes, hvis udlejningssituationen, herunder det lokale behov for almene  

 familieboliger til husstande med børn, tilsiger det.
§ 33.  

  

 Hvis almene familieboliger, almene ældreboliger, eller almene ungdomsboliger  

 på  

 grund af ganske ekstraordinære udlejningsvanskeligheder ikke kan udlejes til  

 beboelse, kan kommunalbestyrelsen eller amtsrådet tillade, at de pågældende  

 boliger udlejes til andet end beboelse.
Ved ledighed skal boligerne på ny  

 søges  

 udlejet til den berettigede personkreds.
 § 34.  

  

 Kommunalbestyrelsen kan beslutte, at boligorganisationens udlejning af ledige  

 almene familieboliger og ledige almene ungdomsboliger skal godkendes i hvert  

 enkelt tilfælde, jf. § 61 i lov om almene boliger m.v.
Stk. 2.  

  

 Kommunalbestyrelsen kan afvise udlejning til boligsøgende med  

 husstandsindkomster af en sådan størrelse, at der vil være et åbenbart  

 misforhold mellem husstandsindkomst og boligafgift.
Afvisning af boligsøgende  

 under henvisning til indkomstforholdene kan kun ske efter en konkret  

 vurdering  

 af den enkelte boligsøgendes økonomiske og personlige forhold.
Stk. 3.  

  

 Afviser  

 kommunalbestyrelsen en udlejning i medfør af stk. 2, skal boligorganisationen  

 og den boligsøgende underrettes herom skriftligt.
Er afslag ikke afsendt af  

 kommunalbestyrelsen senest 5 hverdage efter ansøgningens modtagelse i  

 kommunen,  

 er kommunalbestyrelsens mulighed for at afvise den boligsøgende bortfaldet.
 Stk. 4.  

  

 Reglerne i stk.  

 2, og 3, anvendes tilsvarende på afvisning af udlejning til flygtninge i  

 medfør  

 af § 62, stk. 1, i lov om almene boliger m.v.
Kapitel 9 Ikrafttrædelse § 35.  

  

 Bekendtgørelsen træder i kraft den 7. juli 2005.
 Stk. 2.  

  

 Samtidig ophæves  

 bekendtgørelse nr. 513 af 24. juni 2002 om udlejning af almene boliger m.v.
Socialministeriet, den 23. juni 2005 Eva Kjer Hansen /Pia Mørch Bilag 1 Betingelser for beslutning om at afslå  

 udefrakommende optagelse på venteliste, jf. § 17 Indledningsvis bemærkes, at en generel henvisning til egne  

 borgeres behov ikke i sig selv vil være tilstrækkelig begrundelse til at  

 træffe  

 beslutning efter § 17 om at afslå udefrakommende optagelse på  

 venteliste.  

 Der skal således være tale om en kvalificeret begrundelse.
 Til grund for kommunalbestyrelsens/amtsrådets beslutning  

 om at træffe beslutning efter § 17 må således ligge dokumentation for,  

 at  

 udefrakommende forhold uden for kommunalbestyrelsens/amtsrådets kontrol i  

 form  

 af tilgang af udefrakommende boligsøgende vil være en afgørende hindring for  

 kommunens, henholdsvis amtskommunens opfyldelse af sin forpligtelse til at  

 sikre botilbud til egne borgere, og at betingelserne for at træffe beslutning  

 således er opfyldt.
Dette indebærer, at kortvarige forøgelser af ventetiderne  

 for egne borgere ikke er en afgørende hindring for opfyldelse af  

 forpligtelsen  

 til at sikre botilbud til egne borgere.
Ligeledes er forøgede ventetider som  

 følge af demografiske ændringer i kommunens, henholdsvis amtskommunens  

 befolkning eller indførelse af lempeligere visitationspraksis ikke  

 udefrakommende forhold.
 Da tildeling af boliger omfattet af fritvalgsordningen er  

 behovsbestemt, vil en forøget tilgang af udefrakommende boligsøgende til en  

 given boligtype alene kunne begrunde en beslutning om at afslå udefrakommende  

 optagelse på venteliste til den pågældende boligtype.
Beslutning om at afslå udefrakommende optagelse på  

 venteliste eller beslutning om forlængelse af allerede truffet beslutning  

 herom  

 må baseres på sikker viden om et væsentligt forøget niveau for ventetid for  

 egne borgere sammenlignet med tidligere.
Niveauet for ventetid for egne  

 borgere  

 defineres som den gennemsnitlige ventetid inden for et tidsrum af de  

 forudgående 3 måneder, og en væsentlig forøgelse af niveauet for ventetid for  

 egne borgere defineres som mindst 50 pct.
Da brug af undtagelsesbestemmelsen vil repræsentere en  

 begrænsning af fritvalgsordningen, er det derfor af hensyn til ordningens  

 samlet set uhindrede udfoldelse nødvendigt, at a)  

 	  

 der indlægges en  

 obligatorisk varslingsperiode af 1 måneds varighed mellem beslutning om at  

 afslå udefrakommende optagelse på venteliste og faktisk ikrafttræden, og b)  

 	  

 en beslutning om at  

 afslå udefrakommende optagelse på venteliste alene giver adgang til at  

 opretholde denne undtagelsestilstand i et tidsrum af 6 måneder, hvorefter  

 undtagelsestilstanden automatisk ophører, medmindre der træffes beslutning om  

 forlængelse med yderligere 6 måneder, under forudsætning af at betingelserne  

 herfor i øvrigt er opfyldt.
 Ad a): Formålet med varslingsperioden er at tilgodese  

 hensynet til udefrakommende boligsøgende.
 Ad b): Formålet med tidsbegrænsningen er dels en  

 understregning af bestemmelsens karakter af undtagelsesbestemmelse, hvis  

 (fortsatte) anvendelse kræver aktiv handling fra kommunalbestyrelsens eller  

 amtsrådets side, og dels hensynet til sikring af, at grundlaget for en  

 beslutning om at afslå udefrakommende optagelse på venteliste er til stede.
