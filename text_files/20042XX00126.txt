Skriftlig fremsættelse (24. februar 2005) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om tiltrædelse af  

 partnerskabs- og  

 samarbejdsaftalen om oprettelse af et partnerskab mellem De Europæiske  

 Fællesskaber og deres medlemsstater på den ene side og Republikken  

 Tadjikistan  

 på den anden side af 11. oktober 2004.
(Beslutningsforslag nr.
B 5).
 Formålet med aftalen er at styrke den politiske dialog med  

 Tadjikistan samt skabe et traktatmæssigt grundlag for et gensidigt  

 fordelagtigt  

 samarbejde på det kommercielle, økonomiske, finansielle og kulturelle område.  

 I  

 den forbindelse skal Tadjikistan bestræbe sig på at styrke de demokratiske  

 institutioner og fremme omstillingen til markedsøkonomi.
I medfør af aftalen nedsættes et samarbejdsråd til at føre  

 tilsyn med aftalens gennemførelse og til at drøfte alle vigtigere spørgsmål,  

 der opstår inden for rammerne af aftalen.
Desuden nedsættes et parlamentarisk  

 samarbejdsudvalg, der består af medlemmer fra henholdsvis Europa Parlamentet  

 og  

 det tadjikiske parlament, samt et samarbejdsudvalg på højt embedsmandsniveau.
 Såfremt en af parterne misligholder aftalens forpligtelser   

 herunder forpligtelsen til at respektere menneskerettighederne  giver  

 aftalen  

 den anden part mulighed for at træffe passende foranstaltninger.
 Aftalen følger nøje mønstret fra andre partnerskabs- og  

 samarbejdsaftaler, som er indgået bl.a. med centralasiatiske lande  

 (Kazakstan,  

 Kirgizistan, Uzbekistan og Turkmenistan) og med landene i Kaukasus (Armenien,  

 Azerbajdjan og Georgien).
Aftalen indeholder elementer fra alle tre søjler af  

 EU-samarbejdet.
Der etableres en politisk dialog mellem parterne i form af  

 regelmæssige møder på minister-, parlamentariker- og embedsmandsniveau.
Den  

 politiske dialog har til formål at styrke forbindelserne mellem Republikken  

 Tadjikistan og Den Europæiske Union, befordre en større overensstemmelse i  

 holdningerne til internationale spørgsmål af fælles interesse og således øge  

 sikkerheden og stabiliteten samt fremme den demokratiske udvikling og  

 respekten  

 for menneskerettigheder i overensstemmelse med folkeretten og  

 OSCE-principperne.
Endvidere er samarbejde om bekæmpelse af terrorisme,  

 spredning af masseødelæggelsesvåben samt ulovlig migration blevet tillagt  

 særlig vægt.
Aftalens økonomiske og handelsmæssige del giver mulighed for en  

 tilnærmelse af Tadjikistans økonomiske, finansielle og handelsrelaterede  

 politik til europæisk politik på disse områder.
 Kommissionen har indgået en interimsaftale med Republikken  

 Tadjikistan, som sætter de handelsrelaterede dele af partnerskabs- og  

 samarbejdsaftalen i kraft indtil de nationale ratifikationer af denne er  

 afsluttede.
Når de nationale tiltrædelser i EU-landene er gennemført, og  

 Europa-Parlamentet har afgivet en samstemmende udtalelse, vil medlemslandene  

 skulle bekræfte, at EU kan foretage den samlede tiltrædelse af partnerskabs-  

 og  

 samarbejdsaftalen.
Dette vil ske i forbindelse med en beslutning i Rådet, der  

 skal træffes med enstemmighed.
 Idet jeg i øvrigt henviser til bemærkningerne i forslaget,  

 og idet jeg kan tilføje, at tiltrædelse ikke vil medføre udgifter, skal jeg  

 tillade mig at anbefale det til det høje Tings velvillige behandling.
