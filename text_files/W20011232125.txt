 Pressenævnet fandt, at det påklagede udsagn var udtryk for  

 tv-stationens vurdering af den pågældende sag   en vurdering, der  

 i det væsentlige var baseret på udtalelser fra en kontorchef fra  

 Arbejdsmarkedsstyrelsen, der var tilsynsmyndighed i forhold til det  

 pågældende projekt.
 Nævnet bemærkede i den forbindelse, at klagerne havde  

 fået mulighed for at kommentere de kritikpunkter, som TV 2 rejste i  

 udsendelsen.
 Nævnet fandt, at tv-stationen ved fremsættelsen af det  

 pågældende udsagn ikke havde handlet i strid med god  

 presseskik.
Kendelse fra Pressenævnet i sag nr.  

 14/2001 [K1]AOF Hovedstaden og [K2] har ved advokat  Nicolai  

  Westergaard klaget til Pressenævnet over en udsendelse bragt i TV 2  

 den 11. december 2000, idet man mener, at god presseskik er tilsidesat.
Udsendelsen "Kammeraternes Klub" omhandlede  

 oplysningsforbundet AOF og de tre underorganisationer AOF Odense, AOF  

 Århus og [K1]AOF Hovedstaden.
Klagen angår omtalen af [K1]AOF  

 Hovedstadens og forretningsfører [K2]s handlemåde i forbindelse  

 med tildeling af midler fra EU´s Socialfond.
Afsnittet om [K1]AOF Hovedstaden indledtes med en omtale  

 af en sag vedrørende forfalskede lejekontrakter.
Derefter klippes til  

 billeder af AOF´s bygning og billeder af [K2], der går ind ad  

 hoveddøren.
Speak: "Sagen førte til fyringen af  

 ledelsen i [K1]AOF Hovedstaden og en medarbejder blev dømt for  

 dokumentfalsk.
For at undgå fremtidige skandaler blev den  

 socialdemokratiske borgmester i Slagelse, [K2], i 1994 gjort til ny  

 forretningsfører i [K1]AOF Hovedstaden.
Han skulle rydde op og  

 sørge for, at alt gik ordentligt til." Derefter klippes til et interview med [K2].
[K2]: "Bestyrelsen gav mig den klare instruks  

 at sikre, at alt foregik pænt og ordentligt i henhold til regler og  

 gældende love.
Og det har jeg bestræbt mig på." Speak: "Men sådan er det ikke  

 gået.
TV2.DOK kan dokumentere, at AOF i hovedstaden under [K2]s ledelse  

 har forsøgt at snyde EU for millioner af kroner. [K2] nægter i  

 første omgang at stille op til dette interview.
Først efter  

 råd fra sin advokat vælger han at medvirke.
Han kræver dog  

 at lave sin egen optagelse af interviewet på bånd.
Som de  

 øvrige AOF-afdelinger har [K1]AOF Hovedstaden manglet penge, men i  

 Hovedstaden får man en idé. Pengene kan hentes i EU´s  

 kasser.
Projektet hedder jobskifte og skal ifølge AOF´s  

 ansøgning gøre afskedigede i stand til at få nye  

 jobs." Derefter klippes til interviewet med [K2].
[K2]: "Jeg synes, det er et udmærket  

 projekt.
Jeg synes, det er godt, at AOF tager de her projekter op." Derefter klippes til et billede af EU´s institutioner.
Speak: "EU´s Socialfond betaler millioner til  

 projektet.
Men de stiller en betingelse.
AOF kan kun få sine millioner,  

 hvis andre, f.eks. danske virksomheder, bruger et tilsvarende beløb  

 på projektet.
Det kaldes medfinansiering." Derefter klippes til interviewet med [K2].
[K2]: "Det er en forudsætning for, at  

 man kan gennemføre et projekt, det er, at der er interessenter -  

 virksomheder - , som vil være med i en medfinansiering af det  

 her." Interviewer: "Det er også en  

 forudsætning for, at I får udbetalt jeres EU-bevilling." [K2]: "Jamen, vi får slet ikke noget  

 projekt, hvis ikke der er en medfinansiering, og der er nogen, der går  

 med i det.
Det gør man ikke." Derefter klippes til et billede af institutionerne i  

 Bruxelles og derefter til billeder af [K2].
Speak: "Allerede i 1998 udbetaler EU  

 første portion af pengene. 1,7 millioner kr. til AOF.
Men hvad med  

 kravet om aktivitet, altså at der skal præsteres et stykke  

 arbejde og være en medfinansiering fra danske virksomheder.
AOF har  

 svært ved at finde virksomheder, som vil være med i deres  

 EU-projekt.
Men så får de hjælp fra den socialdemokratiske  

 familie." Derefter klippes til billeder af virksomheden  

 Boligbeton.
Speak: "Her i Løsning ligger  

 virksomheden Boligbeton.
Boligbeton er en kooperativ virksomhed, dvs., at den  

 er del af arbejderbevægelsen præcis som AOF er det." Derefter klippes til interviewet med [K2].
[K2]: "Det grundlæggende er sådan,  

 at virksomhederne helst ikke vil være med, og derfor er det jo helt  

 naturligt, at vi henvender os til gode venner i kooperationen." Derefter klippes til billeder af AOF og Boligbeton anbragt  

 ved siden af hinanden.
Speak: "AOF skriver til EU, at Boligbeton har  

 holdt møder og uddannelsesaktiviteter for næsten 5 millioner kr.  

 i forbindelse med projektet.
Det får AOF Boligbetons underskrift  

 på, og dermed har AOF fået adgang til EU-millionerne." Derefter klippes til interviewet med [K2].
[K2]: "Det her det handler også om at  

 indgå i nogen partnerskaber, hvor man kan berige hinanden.
Jeg tror, at  

 vi i vores samfund skal kigge lidt mere på også en gang imellem  

 at arbejde på den facon, og det er nu engang sådan, at folk der  

 kender hinanden godt og har tillid til hinanden, de også godt kan  

 arbejde sammen." Derefter klippes påny til billeder af AOF og  

 Boligbeton anbragt ved siden af hinanden og derefter til billeder af en  

 regnemaskine.
Herefter klippes til billeder af en sløret mand på  

 en parkeringsplads.
Speak: "Dette samarbejde inden for  

 arbejderbevægelsen betyder altså, at AOF kan hæve sit  

 milliontilskud fra EU.
Officielt har der været mødeaktivitet for  

 næsten 5 millioner kr., men det betyder, hvis man regner på  

 tallene, at de medarbejdere, der har været involveret i projektet, i  

 alt skulle have holdt møder på fuld tid i et helt år.
Men  

 medarbejdere på Boligbeton fortalte os anonymt en anden historie.
De  

 fortalte, at det meste af den påståede mødeaktivitet var  

 fiktiv.
Den havde aldrig fundet sted." Derefter klippes til interviewet med [K2].
[K2]: "Boligbeton ved jo bedst selv.
I  

 må jo spørge dem, om den medfinansiering ikke er i  

 orden." Interviewer: "De siger, at vi skal  

 spørge jer, fordi de har fået at vide, hvordan det her det  

 forløber, det er jeres projekt." [K2]: "Okay, jamen, hvis det er deres  

 synspunkt, jamen, så er det det." Interviewer: "Altså man må  

 gå ud fra, at I har vejledt dem i forhold til  " [K2]: "Bestemt." Derefter klippes til billeder af Boligbeton.
Speak: "AOF har vejledt Boligbeton om, hvordan  

 de skulle udfylde papirerne til EU.
De papirer, som fortalte om den  

 omfattende møde- og uddannelsesaktivitet på fabrikken.
De  

 papirer, som betyder, at AOF kan få udbetalt millionerne fra  

 EU." Derefter klippes til interviewet med [K2].
Interviewer: "Jeg har talt med den tidligere  

 fabrikschef, som var den på virksomheden, som stod for kontakten til  

 AOF og var den, som stod for projektet på virksomheden.
Han  

 fortæller mig, at de her grupper holdt møde 1-2 timer om  

 ugen." [K2]: "Jamen, hvad skal jeg bruge det til.
Jeg  

 har en erklæring på tro og love fra virksomheden.
Hvad skal jeg  

 bruge det der udsagn til?" Interviewer: "Jamen, hvis I har fortalt dem,  

 hvordan de skulle udfylde dem, så har de jo fulgt jeres retningslinjer  

 " [K2]: "Jamen, det er jo din påstand,  

  Kasper." Interviewer: "Du har selv sagt, at du  

 går ud fra, at I har vejledt dem i, hvordan de skulle udfylde de her.  

 Så det må man stadig gå ud fra." [K2]: "Jamen, det går jeg ud  

 fra." Derefter klippes til billeder af en sagsmappe og billeder  

 fra Arbejdsmarkedsstyrelsen.
Speak: "Hvis AOF har vejledt Boligbeton til at  

 skrive under på møde- og uddannelsesaktivitet, som ikke har  

 fundet sted, så er det en sag for Arbejdsmarkedsstyrelsen.
Det er her,  

 der bliver ført kontrol med de penge, EU udbetaler til danske  

 projekter.
Vi spurgte til udregningerne for Boligbeton." Derefter klippes til et interview med kontorchef i  

 Arbejdsmarkedsstyrelsen,  Morten  Fenger.
Morten  Fenger: "Hvis vi ser nærmere  

 på selve beløbet, så vil det svare til, at halvdelen af de  

 medarbejdere, der har været beskæftiget i den  

 pågældende hal, hvor man lavede forsøget, skulle have haft  

 mødevirksomhed af næsten et 1 års varighed." Derefter klippes til billeder af flere personer, der  

 står ud af en taxi.
Speak: "Kort efter rykkede  

 Arbejdsmarkedsstyrelsens kontrollanter ud til AOF flere steder i hovedstaden.  

 Opgaven var at finde ud af, om AOF overholdt loven, eller om organisationen  

 har svindlet med EU-midler." Derefter klippes til interviewet med [K2].
[K2]: "Jeg ser ikke nogen problemer i det her.  

 Alting er foregået åbent, og det er lagt åbent frem over  

 for Arbejdsmarkedsstyrelsen.
Jeg synes, det ville klæde alle parter at  

 afvente, hvad Arbejdsmarkedsstyrelsen de godkender det her materiale, der  

 ligger." Interviewer: "Du synes, det hænger godt  

 sammen?" [K2]: "Jeg synes, det er et udmærket  

 projekt." Derefter klippes til billeder af Arbejdsmarkedsstyrelsens  

 bygninger.
Speak: "Boligbeton har ikke ønsket at  

 medvirke i dette program.
Men de har sendt et brev til  

 Arbejdsmarkedsstyrelsen, hvor de indrømmer, at der kun har været  

 møde- og uddannelsesaktiviteter for under 1/10 af, hvad de  

 først havde skrevet under på." Derefter klippes til interviewet med  Morten  Fenger.
M.F.: "Der er ikke tale om  

 støtteberettigede udgifter, og jeg kan sige, at det, der i hvert fald  

 vil ske, det er, at beløbet vil blive reduceret -  

 medfinansieringsbeløbet vil blive reduceret - for de foreslåede  

 5 millioner kr. til en halv million   altså reduceret til  

 1/10." Derefter klippes til billeder af Boligbeton.
Speak: "Den omfattende aktivitet, som skulle  

 have foregået her hos Boligbeton, og som var så vigtig for, at  

 AOF kunne få udbetalt deres EU-millioner, var altså fiktiv.
Men  

 hvis der ikke er foregået så meget uddannelsesaktivitet, som AOF  

 har skrevet til EU, hvad er der så foregået i  

 projektet." Derefter klippes til billeder af en rapport.
Speak: "AOF har bl.a. lavet denne rapport for  

 deres EU-penge.
Det er en flot rapport med [K1]AOF Hovedstadens logo  

 på, og når man åbner den, er der et billede af Derefter klippes til interviewet med [K2].
[K2]: "Det var en rapport om danske  

 arbejdsmarkedsforhold, som vores europæiske partner gerne vil have.
Og  

 den har vi bedt en om at lave, og det er også betalt og finansieret af  

 projektet." Derefter klippes til billedet af rapporten, hvor der  

 lægges en anden rapport oveni.
Speak: "Men TV2.DOK har fundet frem til en  

 anden rapport.
En rapport som Arbejdsmarkedsstyrelsen udgav i 1998. Indholdet  

 i denne rapport er stort set det samme, som i den AOF har udgivet som sin  

 egen.
Noget af det, AOF har gjort, er at ændre på nogen ord ind  

 imellem og sætte et billede på af [K2]." Derefter klippes til interviewet med [K2].
Interviewer: "Det kan vel ikke tage  

 særlig mange timer at lave sådan en rapport, hvis man bare skal  

 gå ind og ændre noget, som andre har skrevet." [K2]: "Jamen, hvis man skal tage dit udsagn  

 for gode varer, det ved jeg jo ikke, fordi . Jamen  Kasper, nu kan det jo  

 ikke nytte noget, det er jo ikke en fair måde at gennemføre et  

 interview på, at du lige pludselig smider sådan nogen ting  

 på bordet." Interviewer: "Vi aftalte, at hvis der var  

 noget, du var i tvivl om på konkrete punkter, så kunne du ringe  

 til dem, som rent praktisk har gennemført projektet og få et  

 svar på de her spørgmål..." Derefter ses [K2] tale i telefon, hvor han siger  

 følgende:
"Jamen, det der bliver lagt frem for mig nu her, det  

 er taget direkte fra en publikation, som - jeg har ikke læst det  

 igennem - men det er taget direkte fra en publikation, siger Kasper, som  

 Arbejdsmarkedsstyrelsen har udgivet i 98. Men den rapportering, den kan du  

 ikke huske." Speak: "[K2] har nu talt med sine medarbejdere  

 og er klar til at fortsætte interviewet." [K2]: "Jamen, jeg tror altså, at det  

 sker i en lang række tilfælde i vores samfund, at man ikke  

 opfinder den dybe tallerken to gange, men at man lader sig inspirere af  

 materiale, der findes allerede, og så sammenskriver det." Interviewer: "I får penge for at skrive  

 noget af?" [K2]: Nej, du har en opfattelse inde i hovedet af,  

 at vi får penge for ikke at lave noget.
Vi får penge for det, der  

 laves.
Hvis det her er ren afskrift, så kan du sige, så er den  

 her rapport for dyr.
Det kan man tage en diskussion om.
Det vil jeg da gerne  

 gøre, men der synes jeg måske nok, at vi skal overlade det til  

 Arbejdsmarkedsstyrelsen at tage stilling til at vurdere projektets kvalitet  

 og tisforbrug." Derefter klippes til interviewet med  Morten  Fenger.
M.F.: "Det viser sig, at den  

 pågældende rapport er en rapport, som er skrevet og forfattet her  

 i Arbejdsmarkedsstyrelsen.
Altså et dokument, man har haft  

 stående, og så vidt jeg selv har haft lejlighed til at se, har  

 omredigeret en lille smule i og så sendt den tilbage som et produkt af  

 det arbejde, der er betalt af Socialfondens penge." Interviewer: "Hvordan vil du karakterisere  

 det?" M.F.: "Det er uacceptabelt." Speak: "Hos Arbejdsmarkedsstyrelsen er man  

 klar til at tage stilling efter at have vurderet projektet." M.F.: "Der er tre væsentlige forhold.  

 Der er i regnskabet medtaget poster, som ikke bør være medtaget.  

 De vil blive reduceret i socialfondtilskuddet.
Der er i regnskabet medtaget  

 beløb for medfinansiering, som er alt for store.
De vil blive  

 reduceret og vil også betyde, at socialfondtilskuddet vil blive  

 reduceret.
Og endelig har vi skønnet det nødvendigt i dag at  

 meddele AOF, at vi vil overgive sagen til nærmere politimæssig  

 efterforskning hos Statsadvokaten for særlig kriminalitet." Interviewer: "Det tidligere  

 bagmandspoliti?" M.F.: "Ja." Derefter klippes til et billede af røde flag i  

 baggrunden.
Et Danmarkskort er placeret med tre røde markeringer for  

 Odense, Århus og København.
En liste med tolv byer kører  

 over skærmen.
Speak: "Vi er gået tæt på  

 AOF i de tre største byer. [K1]AOF Hovedstaden mistænkes for  

 forsøg på snyd med EU-midler, AOF Århus kritiseres for  

 konkursrytteri og AOF Odense har ulovligt sammenblandet økonomien.
Men  

 udover Odense er Undervisningsministeriet i gang med at undersøge  

 sammenblandingen af økonomi mellem AOF og deres daghøjskoler i  

 tolv andre byer." Klagerne har anført, at der i den sekvens i  

 udsendelsen, der vedrørte [K1]AOF Hovedstaden, blev fremsat  

 følgende udtalelse: "TV2 DOK kan dokumentere, at AOF i  

 Hovedstaden under [K2]s ledelse har forsøgt at snyde EU for millioner  

 af kroner". Udtalelsen har karakter af en beskyldning mod såvel  

 Hovedstaden som mod [K2] for bedrageri, jf. straffelovens § 279,  

 eventuelt som forsøg.
Udtalelsen er derfor medmindre der føres  

 sandhedsbevis   strafbar efter straffelovens § 268, jf. § 267.  

 Fremsættelsen af udsagnet er efter klagernes opfattelse i strid med god  

 presseskik både i relation til udtalelsens karakter af en urigtig  

 beskyldning for et strafbart forhold og til påstanden om, at  

 dokumentation foreligger, skønt dette ikke er tilfældet.
Klagerne har i den forbindelse anført, at uanset  

 hvilken hensigt, der måtte have været med at fremkomme med det  

 kritiserede udsagn, og uanset hvilken opfattelse den pågældende  

 tilrettelægger af udsendelsen måtte have af udsagnets indhold, er  

 det afgørende, hvordan udsagnet objektivt fremtræder, og  

 hvorledes det måtte blive opfattet af omverdenen.
TV 2´s betragtninger  

 over udsagnets indhold er baseret på en åbenbar anstrengt  

 fortolkning af det.
Når henses til karakteren af det faldne udsagn,  

 burde TV 2 i det mindste have været opmærksom på som en  

 mulighed, at udsagnet kunne opfattes som en grov beskyldning for et alvorligt  

 strafbart forhold og allerede af denne grund have afstået fra at  

 fremkomme med udtalelsen.
Ved desuagtet at lade udtalelsen fremsætte  

 har TV 2 påtaget sig den fulde risiko for, at den måtte blive  

 anset for at være retsstridig og fremsættelsen i strid med god  

 presseskik.
I øvrigt taler udsagnet klart for sig selv, uden at nogen  

 nærmere forklaring om dets indhold skulle være nødvendig.  

 Udtalelsen   såvel som udsendelsen i øvrigt   har  

 påført klagerne meget betydelige skadevirkninger.
Klagerne har oplyst, at udtalelsen blev fremsat som  

 indledning til omtalen af det såkaldte ADAPT-projekt, som har drejet  

 sig om udvikling af arbejdsmarkedspolitiske værktøjer til en  

 tidlig indsats i virksomheder, der står over for masseafskedigelser.  

 Hovedstaden havde taget initiativ til gennemførelsen af dette  

 projekt, hvortil der ydes støtte med EU-midler.
Klager har i den  

 forbindelse fremhævet, at den praktiske gennemførelse af dette  

 projekt i langt overvejende grad ikke er blevet forestået af [K1]AOF  

 Hovedstaden, men derimod er blevet overladt til et selvstændigt  

 aktieselskab, Ressourceudvikling A/S. [K1]AOF Hovedstaden besidder alene en  

 minoritetsaktiepost i dette selskab og er endvidere repræsenteret i  

 selskabets bestyrelse. [K1]AOF Hovedstaden har hverken forestået den  

 daglige ledelse af selskabet eller de konkrete arbejdsopgaver, der var  

 overladt til selskabet.
Den omstændighed, at [K1]AOF Hovedstaden over  

 for Arbejdsmarkedsstyrelsen konkret har meddelt, at man, selv om den  

 praktiske gennemførelse af projektet var blevet overladt til  

 Ressourceudvikling A/S, fortsat havde det juridiske og økonomiske  

 ansvar, indebærer ikke, at klagerne har påtaget eller har kunnet  

 påtage sig et strafferetligt ansvar for handlinger, som de ikke har  

 begået, og kan ikke retfærdiggøre, at TV 2 som sket  

 fremsætter urigtige beskyldninger om strafbare forhold mod personer,  

 som ikke har deltaget i den faktiske udførelse af de  

 pågældende opgaver.
Når henses til, at  

 tilrettelæggeren af udsendelsen har været fuldt ud bekendt med  

 forholdene vedrørende Ressourceudvikling A/S og dette selskabs  

 deltagelse i projektet, er det yderligere kritisabelt, at TV 2 ved udsagnet  

 har undertrykt, at Ressourceudvikling A/S har forestået langt den  

 væsentligste del af projektets gennemførelse.
Den af TV 2  

 påberåbte redaktionelle frihed kan ikke  

 retfærdiggøre en så misvisende fremstilling af de faktiske  

 forhold.
Klagerne har yderligere anført, at den  

 omstændighed, at beregningen for støttegrundlaget har givet  

 anledning til bemærkninger fra Arbejdsmarkedsstyrelsens side, under  

 ingen omstændigheder kan legitimere den i udsendelsen fremsatte  

 udokumenterede beskyldning mod klagerne for et meget alvorligt strafbart  

 forhold.
Klagerne har over for styrelsen givet udtryk for, at man ikke er  

 enig med den.
Klagerne har i den forbindelse anført, at  

 kontorchef  Morten  Fengers udtalelser derfor alene var en tilkendegivelse af  

 den ene parts opfattelse vedrørende den indgivne ansøgning og  

 således ikke nogen dokumentation for de fremsatte beskyldninger med  

 klagerne.
Det henhører ikke under Arbejdsmarkedsstyrelsens kompetence  

 at afgøre, om klagerne, som det hævdes i det kritiserede udsagn,  

 med den indgivne ansøgning har forsøgt at snyde EU for  

 millioner af kroner.
Der foreligger derfor ikke med kontorchef  Morten  

  Fengers udtalelser nogen dokumentation for rigtigheden af det kritiserede  

 udsagn.
Det forekommer i øvrigt helt uforståeligt, at TV 2 ikke  

 har fremlagt det øvrige materiale, som man henviser til over for  

 Pressenævnet, og som skulle bekræfte sagsforløbet.
 Klagerne har i øvrigt oplyst, at klagerne ikke har  

 modtaget nogen henvendelse fra Københavns Politi om sagen, og at  

 klagerne derfor er uden viden om, hvorvidt en eventuel politimæssig  

 undersøgelse af sagen måtte involvere dem.
TV 2 har anført, at det må afvises, at det  

 med det pågældende speak postuleres, at [K1]AOF Hovedstaden  

 og/eller [K2] personligt har haft forsæt til at begå bedrageri i  

 straffelovens forstand.
Det er på ingen måde tilfældet og  

 har heller ikke været hensigten, og TV2 må derfor tillige afvise,  

 at det postuleres, at TV2 er i besiddelse af dokumentation herfor.
Det  

 angives derimod i speaken, og det dokumenteres i øvrigt i programmet  

 af kontorchef  Morten  Fenger fra Arbejdsmarkedsstyrelsen, som er den  

 relevante tilsynsmyndighed, at [K1]AOF Hovedstaden i det konkrete projekt var  

 i færd med at tilegne sig midler fra EU´s Socialfond, som [K1]AOF  

 Hovedstaden efter reglerne ikke var berettiget til.
Kontorchef  Morten  

  Fengers oplysninger er bekræftet af andre kilder og skriftligt  

 materiale, som tilrettelæggeren har fået kendskab til under sin  

 research.
TV 2 har videre anført, at anvendelsen af ordet  

 "forsøgt" henviser til, at [K1]AOF Hovedstaden rent faktisk  

 havde opnået et uberettiget tilskud fra EU´s Socialfond, hvis ikke den  

 tilsynsførende myndighed, Arbejdsmarkedsstyrelsen, havde grebet ind og  

 tilbageholdt pengene.
Anvendelsen af ordet "snyde" er en almindelig  

 betegnelse for, at [K1]AOF Hovedstaden til trods for, at [K1]AOF Hovedstaden  

 over for sine samarbejdspartnere havde tilkendegivet at være fuldt ud  

 bekendt med reglerne om beregning af støtten, havde medregnet nogle  

 ikke-støtteberegnede omkostninger og en alt for høj  

 medfinansiering.
Om dette skete bevidst eller ubevidst fra [K1]AOF  

 Hovedstadens side, er der imidlertid ikke med det nævnte ordvalg taget  

 stilling til, idet dette, som det i øvrigt fremgår af programmet  

 og kontorchef  Morten  Fengers oplysning om, at vi "har besluttet at  

 anmode Statsadvokaturen for særlig økonomisk kriminalitet, det  

 tidligere Bagmandspoliti, om en politimæssig efterforskning", er  

 overladt til politiets og i sidste ende domstolenes vurdering.
Den  

 påklagede speak har derfor dækning i de faktiske forhold, og den  

 postulerer på ingen måde, at medarbejdere i [K1]AOF Hovedstaden  

 endsige [K2] personligt har haft forsæt til at begå bedrageri  

 eller forsøg herpå.
TV 2 har yderligere anført, at man ikke finder det  

 af klagerne anførte om Ressourceudvikling A/S´ rolle i projektet  

 relevant for sagen, idet både AOF og [K2] forsikrede  

 Arbejdsmarkedsstyrelsen om, at [K1]AOF Hovedstaden - trods udlægningen  

 af det praktiske arbejde til Ressourceudvikling A/S - fortsat har "det  

 juridiske og økonomiske ansvar for projektet". Så vidt TV 2  

 er orienteret, forestod Ressourceudvikling A/S alene den praktiske  

 gennemførelse af projektet i 6 ud af de 24 måneder, projektet  

 varede, idet det var medarbejdere fra [K1]AOF Hovedstadens  

 udviklingsafdeling, der forestod gennemførelsen i de første 18  

 måneder.
Det var i øvrigt [K1]AOF Hovedstaden, der var modtager  

 af bevillingen fra EU´s Socialfond, ligesom det var [K2], der underskrev det  

 af [K1]AOF Hovedstaden udarbejdede regnskab for projektet.
Selvom den  

 praktiske gennemførelse af projektet således for en mindre dels  

 vedkommende blev forestået af Ressourceudvikling A/S, var det fortsat  

 Hovedstaden som ansøger og [K2] som forretningsfører,  

 der var forpligtet til over for EU at sikre, at reglerne blev efterlevet.
TV  

 2 er fuldt ud bekendt med, at [K1]AOF Hovedstaden og [K2] ikke hermed har  

 påtaget sig et strafferetligt ansvar for handlinger, der måtte  

 være begået af medarbejdere hos Ressourceudvikling A/S, hvilket  

 TV 2 i øvrigt heller aldrig har anført.
TV 2 har herudover anført, at det på baggrund  

 af oplysningerne fra Arbejdsmarkedsstyrelsen var relevant at sætte  

 fokus på, at klagerne ikke sikrede sig, at reglerne blev administreret  

 på en korrekt måde, og at [K1]AOF Hovedstaden dermed, hvis ikke  

 Arbejdsmarkedsstyrelsen havde grebet ind, havde fået udbetalt nogle  

 penge fra EU's Socialfond, som [K1]AOF Hovedstaden ikke var berettiget til.  

 På den baggrund finder TV 2 heller ikke, at der var grund til at  

 oplyse, at en del af den praktiske gennemførelse af projektet blev  

 forestået af Ressourceudvikling A/S, idet denne oplysning efter TV 2´s  

 opfattelse ikke har betydning for omtalen af sagen, da midlerne fra EU´s  

 Socialfond skulle tilfalde [K1]AOF Hovedstaden.
TV 2 har samtidig henvist  

 til, at det i øvrigt til enhver tid tilkommer mediet den redaktionelle  

 frihed til at beslutte, hvilke oplysninger der skal medtages, og oplysningen  

 blev fravalgt i den redaktionelle proces, netop fordi den ikke var af  

 betydning for sagen.
TV 2 har videre anført, at Arbejdsmarkedsstyrelsens  

 sagsbehandling i form af regnskabsgennemgang m.v. er afsluttet, hvilket  

 også fremgår af kontorchef  Morten  Fengers udtalelser i  

 programmet, hvorfor [K1]AOF Hovedstaden ikke vil få udbetalt det  

 beløb fra EU´s Socialfond, som var angivet i regnskabet.
Derfor  

 må TV 2 på det kraftigste tage afstand fra, at kontorchef  Morten  

  Fengers udtalelser i programmet - som anført af klagerne - alene  

 udgør et partsindlæg vedrørende det indgivne regnskab og  

 således ikke skulle være dokumentation for det passerede.
 TV 2 har endelig anført, at  

 Arbejdsmarkedsstyrelsen, så vidt TV 2 er orienteret, har overgivet  

 sagen til nærmere politimæssig efterforskning af Statsadvokaten  

 for særlig økonomisk kriminalitet.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
Det følger af de vejledende regler for god  

 presseskik, at det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de  

 oplysninger, der gives, er korrekte.
Det fremgår endvidere, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
 Pressenævnet finder, at det påklagede udsagn  

 er udtryk for TV 2´s vurdering af den pågældende sag   en  

 vurdering, der i det helt væsentlige er baseret på udtalelser fra  

 kontorchef  Morten  Fenger, Arbejdsmarkedsstyrelsen, der var tilsynsmyndighed  

 i forhold til det pågældende projekt.
 Nævnet bemærker i den forbindelse, at [K2] har  

 fået mulighed for at kommentere de kritikpunkter, som TV 2 rejser i  

 udsendelsen.
 Nævnet finder, at TV 2 ved fremsættelsen af  

 det pågældende udsagn ikke har handlet i strid med god  

 presseskik.
 Afsagt den 9. oktober 2001.
