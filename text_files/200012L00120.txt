Fremsat den 29. november 2000 af  

 socialministeren (Henrik Dam Kristensen) Forslag til Lov om ændring af lov om social  

 service (Præcisering af anciennitetsprincippet) § 1 I lov om social service, jf. lovbekendtgørelse nr. 944 af 16.  

 oktober 2000, foretages følgende ændring:
 1. I § 12, stk. 2, indsættes som 2. pkt.:
» § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Baggrunden for lovforslaget Ved ikrafttrædelsen af lov om social service den 1.  

 juli 1998 blev reglerne om optagelse i dagtilbud til børn  

 ændret, så optagelse i dagtilbud ikke længere sker efter en  

 behovsvurdering, men efter et anciennitetsprincip.
 Baggrunden for ændringen af optagelsesreglerne var,  

 at der gennem en årrække i nogle kommuner var problemer med, at  

 børn af arbejdsløse forældre ikke kun måtte vente  

 længere, men reelt var udelukket fra at få en plads, hvilket var  

 i strid med bistandslovens bestemmelser.
 Formålet med at ændre optagelsesreglerne var  

 at sikre alle børn lige mulighed for at blive optaget i de offentlige  

 dagtilbud.
Efter ændringen beslutter kommunen, om barnets  

 anciennitet beregnes efter barnets alder eller ansøgningstidspunkt.  

 Det grundlæggende i anciennitetsprincippet er, at alle børn har  

 lige mulighed for at få en plads i et dagtilbud.
Anciennitetsprincippet  

 kan dog fraviges efter en selvstændig og konkret vurdering, hvis et  

 barn af sociale eller pædagogiske grunde har et særligt behov for  

 en plads, eller hvis der i særlige tilfælde er et akut behov for  

 en plads i et dagtilbud.
Anciennitetsprincippet handler om den  

 rækkefølge, børn skal tilbydes plads i et dagtilbud i  

 kommunen, idet barnet skal anvises plads efter dets placering på  

 ventelisten.
Inden for anciennitetsprincippets rammer træffer kommunen  

 afgørelse om den konkrete fordeling af pladserne i de enkelte  

 dagtilbud.
 Flere kommuner finder det vanskeligt at håndtere  

 anciennitetsprincippet, der er blevet opfattet som om, at forældrene  

 med anciennitetsprincippet har ret til en plads i ét bestemt dagtilbud  

 til deres barn efter barnets anciennitet.
 Der har været rejst kritik af  

 anciennitetsprincippets manglende fleksibilitet i relation til  

 spørgsmålet om fordelingen af børnene, herunder om  

 søskendes mulighed for at komme i samme dagtilbud m.v.
 En kommune har pasningsgaranti efter § 15 a, hvis den  

 har truffet beslutning om, at kommunen er forpligtet til inden for faste  

 tidsfrister at tilbyde en plads i et dagtilbud efter lovens §§ 9-11 til  

 alle børn i alderen over 26 uger og indtil barnets skolestart.  

 Socialministeren har fastsat bestemmelser om frister for anvisning af pladser  

 i Socialministeriets bekendtgørelse nr. 1166 af 29. december 1999 om  

 forældrebetaling for ophold i dagtilbud til børn.
Af aftalen mellem regeringen og Kommunernes Landsforening  

 om kommunernes økonomi for 2001 fremgår det bl.a., at der skal  

 tages initiativ til en justering af regelsættet om optagelse i  

 dagtilbud, så kommuner med en pasningsgaranti efter reglerne i  

 servicelovens § 15 a ikke er omfattet af anciennitetsprincippet ved  

 optagelse af børn i dagtilbud.
Dette skyldes, at kravet om optagelse  

 efter anciennitet må anses for opfyldt, når kommunen har en  

 sådan pasningsgaranti.
 Det bemærkes, at antallet af kommuner med en  

 pasningsgaranti efter servicelovens § 15 a er stigende, og det må  

 forventes, at hovedparten af landets kommuner vil have indført en  

 sådan pasningsgaranti inden for de kommende år.
En undersøgelse fra Kommunernes Landsforening marts  

 2000 viser, at 196 kommuner (71 procent) i år 2000 har en form for  

 pasningsgaranti for alle børn under 10 år.
Antallet af kommuner  

 med pasningsgaranti for aldersgruppen 0 - 5 år er steget fra 188  

 kommuner (68 procent) i 1997 til 208 kommuner (76 procent) i 2000.  Heraf har  

 173 kommuner pasningsgaranti efter § 15 a i år 2000.
I en kommune med pasningsgaranti svarende til eller  

 gunstigere end § 15 a vil alle børn inden skolestart kunne  

 tilbydes en plads i et dagtilbud i kommunen, men ikke nødvendigvis i  

 det primært ønskede dagtilbud.
Anciennitetsprincippet sikrer  

 børn lige mulighed for at blive optaget i et dagtilbud i kommunen, og  

 dette hensyn vil være tilgodeset i kommuner med pasningsgaranti, og  

 princippet er derfor opfyldt ved anvisning af pladser.
Derfor kan der ses  

 bort fra anciennitetsprincippet i disse kommuner for så vidt  

 angår børn under skolealderen.
Lovforslagets indhold Det foreslås, at i kommuner, der har en  

 pasningsgaranti svarende til eller gunstigere end lovens § 15 a, anses  

 anciennitetsprincippet ved anvisning af plads i dagtilbud til børn  

 inden skolestart for opfyldt.
At en kommune har pasningsgaranti efter  

 § 15 a  vil sige, at kommunen er forpligtet til inden for faste  

 tidsfrister at tilbyde en plads i et dagtilbud efter lovens §§ 9-11 til  

 alle børn i alderen over 26 uger og indtil barnets skolestart, jf.  

 bemærkningerne til § 1. Socialministeren har fastsat bestemmelser  

 om frister for anvisning af pladser i Socialministeriets  

 bekendtgørelse nr. 1166 af 29. december 1999 om forældrebetaling  

 for ophold i dagtilbud til børn.
Efter forslaget er kommuner med en pasningsgaranti, der  

 svarer til pasningsgarantien efter § 15 a eller anden garanti, som er  

 mere gunstig for forældrene end § 15 a-garantien, ikke forpligtet  

 til samtidig at anvende anciennitetsprincippet ved anvisning af pladser i  

 dagtilbud indtil barnets skolestart.
Kommunen kan herefter inden for de  

 almindelige forvaltningsretlige grundsætninger herunder  

 lighedsprincippet tilrettelægge kommunens konkrete anvisning af  

 pladser.
 Kommuner uden pasningsgaranti svarende til § 15 a,  

 skal fortsat anvise pladser efter anciennitet.
Formålet med forslaget er at gøre  

 optagelsesreglerne mere fleksible, således at der i kommuner, der har  

 pasningsgaranti efter lovens § 15 a, sikres mulighed for en mere  

 hensigtsmæssig fordeling af pladserne i dagtilbudene.
Forslaget  

 gælder i overensstemmelse med § 15 a for børn indtil  

 barnets skolestart.
Med forslagets præcisering vil kommuner med  

 pasningsgaranti have større mulighed for at sikre en  

 hensigtsmæssig konkret fordeling af de enkelte børn fx sikre  

 søskende plads i samme dagtilbud.
Endvidere vil forslaget medvirke til  

 at sikre gode muligheder for inden for anciennitetsprincippets rammer at  

 varetage individuelle sociale hensyn og fleksibilitet i administrationen.
Da forslaget alene vedrører kommuner med  

 pasningsgaranti svarende til eller gunstigere end § 15 a er det i disse  

 kommuner sikret, at alle børn indtil skolestart får tilbudt en  

 plads.
Anciennitetsprincippet er således opfyldt ved, at alle  

 børn får lige mulighed for at få en plads.
Samtidig  

 undgås fortsat, at særlige grupper af forældre fx ledige  

 bliver diskrimineret ved anvisning af pladser.
Økonomiske og administrative konsekvenser for det offentlige Forslaget har ingen økonomiske og administrative  

 konsekvenser for det offentlige.
Økonomiske, administrative konsekvenser for erhvervslivet Forslaget har ingen økonomiske og administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Høring Lovforslaget har været til høring hos  

 Børne- og Ungdomspædagogernes Landsforbund (BUPL),  

 Pædagogisk Medhjælper Forbund (PMF), Forbundet af Offentligt  

 Ansatte (FOA), Landsforeningen af Socialpædagoger (LFS),  

 Daginstitutionernes Lands-Organisation (DLO), Landsforeningen af  

 forældre til børn i daginstitutioner (FOLA), Kommunernes  

 Landsforening (KL), Københavns og Frederiksberg Kommune,  

 Socialchefforeningen, Børne- og Kulturchefforeningen,  

 Amtsrådsforeningen i Danmark, Finansministeriet, Indenrigsministeriet,  

 Undervisningsministeriet, Den Sociale Ankestyrelse, Børnerådet  

 og Det Centrale Handicapråd.
Lovforslagets konsekvenser i  

 hovedtræk Positive konsekvenser / Mindreudgifter Negative konsekvenser / Merudgifter Økonomiske konsekvenser for stat,  

 kommuner og amtskommuner - - Administrative konsekvenser for stats,  

 kommuner og amtskommuner - - Økonomiske konsekvenser for  

 erhvervslivet - - Administrative konsekvenser for  

 erhvervslivet - - Miljømæssige  

 konsekvenser - - Administrative konsekvenser for  

 borgerne - - Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Efter gældende regler er alle kommuner omfattet af  

 anciennitetsprincippet ved anvisning af pladser i dagtilbud til børn.  

 Det foreslås, at i kommuner med en pasningsgaranti svarende til eller  

 gunstigere end servicelovens § 15 a, anses anciennitetsprincippet for  

 opfyldt ved anvisning af pladser indtil barnets skolestart.
En pasningsgaranti efter § 15 a forudsætter, at  

 kommunen har truffet en politisk beslutning om at anvise pladser i dagtilbud  

 til alle børn i alderen 26 uger og indtil skolestart efter de  

 nærmere fastsatte tidsfrister, jf.
Socialministeriets  

 bekendtgørelse nr. 1166 af 29. december 1999 om forældrebetaling  

 for ophold i dagtilbud.
 Der skelnes mellem to optagelsessituationer: Plads i  

 forlængelse af barsel og andre situationer.
Forældre, der søger om plads i direkte  

 forlængelse af den maksimale barsels- og fædreorlovsperiode  

 på 26 uger, skal have tilbudt en plads senest 4 uger efter udløb  

 af den maksimale barsel- og fædreorlovsperiode, det vil sige, senest  

 når barnet er 30 uger.
Kommunen fastsætter i denne forbindelse en  

 ansøgningsfrist.
Hvis forældrene overskrider denne frist, kan  

 kommunen rykke det tidspunkt, hvor den skal tilbyde en plads, med en periode  

 der svarer til forældrenes overskridelse af ansøgningsfristen.  

 Barnet skal dog være sikret en plads senest 3 måneder efter  

 udløb af den maksimale barsels- og fædreorlovsperiode, når  

 forældrene søger under orlovsperioden.
I andre situationer skal  

 kommunen tilbyde plads senest 3 måneder efter  

 ansøgningstidspunktet.
 Den foreslåede ændring vil medføre, at  

 anvisning af pladser efter anciennitetsprincippet indtil barnets skolestart  

 alene gælder i kommuner uden pasningsgaranti.
Den konkrete anvisning kan således  

 tilrettelægges mere fleksibelt inden for lovens rammer.
Disse kommuner  

 får bedre mulighed for at udfylde lovens rammer med egne regler for den  

 konkrete fordeling af pladser.
Har kommunen en pasningsgaranti, der er gunstigere for  

 ansøgerne end pasningsgarantien efter § 15 a, anses  

 anciennitetsprincippet også for opfyldt.
Kommunen kan herefter  

 fastsætte egne regler om den konkrete fordeling af pladser.
 Såfremt kommunen bryder eller beslutter at  

 ophæve en pasningsgaranti efter servicelovens § 15 a, skal  

 kommunen herefter anvise pladser efter anciennitetsprincippet.
 For børn, der er startet i skolen, skal anvisning  

 af pladser i alle kommuner fortsat ske efter anciennitet.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Bilag Lovforslaget sammenholdt med gældende lov Gældende formulering Lovforslaget § 1 I lov om social service, jf.  

 lovbekendtgørelse nr. 944 af 16. oktober 2000, foretages  

 følgende ændring:
 § 12.
 Stk. 2. Anvisning af pladser sker efter  

 anciennitet.
 Stk. 3. Anvisning efter anciennitet kan dog  

 fraviges, hvis et barn af sociale eller pædagogiske grunde har et  

 særligt behov for en plads i et dagtilbud.
 Stk. 4.
 Stk. 5.
 1.
» § 2 Loven træder i kraft dagen efter  

 bekendtgørelsen i Lovtidende.
