 I medfør af § 3 i lov om Arbejdsmarkedets Tillægspension, jfr.  

 lovbekendtgørelse nr. 251 af 6. juni 1967, fastsættes:
 Beskæftigelse her i landet.
 Udenlandske lønmodtagere, der er kortvarigt beskæftiget her i landet  

 (lovens § 3, stk. 1, litra a). .
 § 1.  Udenlandske lønmodtagere, bortset fra  

 statsborgere i Finland, Island, Norge og Sverige, der er kortvarigt  

 beskæftiget her i landet, omfattes ikke af loven om Arbejdsmarkedets  

 Tillægspension.
 Stk. 2.  Som kortvarigt beskæftiget anses en udenlandsk  

 lønmodtager:
 Udenlandske lønmodtagere, der under længere tids beskæftigelse her i  

 landet for udenlandske selskaber er dækket af en pensionsordning i deres  

 hjemland (lovens § 3, stk. 1, litra b).
 § 2.  Udenlandske lønmodtagere, bortset fra  

 statsborgere i Finland, Island, Norge og Sverige, der under længere tids  

 beskæftigelse her i landet for udenlandske selskaber optjener ret til ydelser  

 fra en i hjemlandet oprettet pensionsordning, hvis ydelser udgør eller  

 indeholder et supplement til en almindelig offentlig alderspension, omfattes  

 ikke af loven om Arbejdsmarkedets Tillægspension.
 Undtagelse af visse statsborgere i Finland, Island, Norge og Sverige  

 fra medlemskab af Arbejdsmarkedets Tillægspension (lovens § 3, stk. 2).
 § 3.  Oppebærer en her i landet som lønmodtager  

 beskæftiget statsborger i Finland, Island, Norge eller Sverige løn fra en  

 arbejdsgiver, der har hjemsted (hovedsæde) i en af nævnte stater, og  

 medregnes lønnen ved optjening af ret til tillægspension i den stat, i  

 hvilken arbejdsgiveren har hjemsted (hovedsæde), omfattes lønmodtageren ikke  

 af loven om Arbejdsmarkedets Tillægspension.
 Stk. 2.  Bestyrelsen for Arbejdsmarkedets Tillægspension  

 kan fra medlemskab af Arbejdsmarkedets Tillægspension undtage en her i landet  

 som lønmodtager beskæftiget statsborger i Finland, Island, Norge eller  

 Sverige, der oppebærer løn fra en juridisk person med hjemsted her i landet,  

 såfremt lønnen medregnes ved optjening af ret til tillægspension i det land,  

 i hvilket lønmodtageren er statsborger.
 Beskæftigelse på danske skibe (lovens § 3,  

 stk. 1, litra c).
§ 4.  Udenlandske lønmodtagere, jfr. dog § 6, der er  

 beskæftiget på danske skibe i udenrigsfart eller nærfart, jfr. § 2 i  

 bekendtgørelse nr. 393 af 23. juli 1969 af lov om sømandsskat, og som svarer  

 sømandsskat efter denne lov, bliver, for så vidt de ikke allerede forud for  

 sådan beskæftigelse har opnået medlemskab af Arbejdsmarkedets Tillægspension,  

 omfattet af loven om Arbejdsmarkedets Tillægspension, når de har haft  

 beskæftigelse på danske skibe i udenrigsfart eller nærfart i en periode på i  

 alt 12 måneder.
Ved opgørelsen af 12 måneders-perioden medregnes eventuel  

 tidligere beskæftigelse på danske skibe i udenrigsfart eller nærfart inden  

 for de sidste 3 år.
 Stk. 2.  Det påhviler rederiet (skibsføreren) i  

 fornødent omfang at orientere udenlandske lønmodtagere som i stk. 1 nævnt om  

 vilkårene for optagelse i Arbejdsmarkedets Tillægspension.
 Stk. 3.  Udenlandske lønmodtagere som i stk. 1 nævnt,  

 der inden forhyring med et dansk skib i udenrigsfart eller nærfart har opnået  

 medlemskab af Arbejdsmarkedets Tillægspension, underretter ved hyrens  

 påbegyndelse rederiet (skibsføreren) herom.
 Stk. 4.  Udenlandske lønmodtagere, der under en hyre  

 opnår den i stk. 1 omhandlede beskæftigelsesperiode, underretter snarest  

 derefter rederiet (skibsføreren) om dette.
 Stk. 5.  Har lønmodtageren givet underretning som nævnt  

 i stk. 3 eller 4, påhviler det rederiet (skibsføreren) at foretage tilmelding  

 til Arbejdsmarkedets Tillægspension og tilbageholdelse i hyren.
 § 5.  Udenlandske lønmodtagere, jfr. dog § 6, der er  

 beskæftiget på danske skibe, der ikke sejler i udenrigsfart eller nærfart, er  

 medlemmer af Arbejdsmarkedets Tillægspension efter de regler, der gælder for  

 udenlandske lønmodtagere beskæftiget her i landet.
 § 6.  Statsborgere i Finland, Island, Norge og  

 Sverige, der er bosat her i landet eller i en af de nævnte stater og er  

 beskæftiget som lønmodtagere på danske skibe, er medlemmer af  

 Arbejdsmarkedets Tillægspension efter samme regler som danske lønmodtagere.
 § 7.  De nærmere regler for beregning, tilbageholdelse  

 og indbetaling af bidrag for de i §§ 4 og 6 omhandlede lønmodtagere  

 fastsættes af bestyrelsen for Arbejdsmarkedets Tillægspension.
 Ikrafttrædelses- og  

 gennemførelsesbestemmelser.
 § 8.  Bekendtgørelsen træder i kraft den 1. april  

 1970, dog at bestemmelserne i §§ 3 og 6 har virkning fra den 1. januar 1969.
 Stk. 2.  For tiden 1. januar 1969 til 31. marts 1970  

 skal arbejdsgiveren for lønmodtagere, der er omfattet af § 6, kun indbetale  

 den del af bidraget til Arbejdsmarkedets Tillægspension, som påhviler  

 arbejdsgiveren, medens lønmodtagerne selv indbetaler deres del af bidraget.
 Stk. 3.  Ved opgørelsen af den i § 4, stk. 1, nævnte 12  

 måneders-periode medregnes også eventuel tidligere beskæftigelse på danske  

 skibe i udenrigsfart eller nærfart inden for de sidste 3 år, der ligger forud  

 for den 1. april 1970.
 Arbejdsministeriet, den 26. januar 1970.
 Lauge Dahlgaard.
/K.
Kampmann.
