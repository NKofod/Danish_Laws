 Under 19de November 1909 har det behaget Hans Majestæt Kongen  

 allernaadigst at ratificere følgende paa den 2den internationale  

 Fredskonference i Haag den 18de Oktober 1907 afsluttede Konvention.
 Hans Majestæt den Tyske Kejser, Konge af Preussen; Præsidenten for den  

 Argentinske Republik; Hans Majestæt Kejseren af Østrig, Konge af Bøhmen etc.  

 og Apostolisk Konge af Ungarn; Hans Majestæt Belgiernes Konge; Præsidenten  

 for Republiken Bolivia; Præsidenten for de Forenede Stater af Brasilien; Hans  

 Kongelige Højhed Fyrsten af Bulgarien; Præsidenten for Republiken Chile;  

 Præsidenten for Republiken Columbia; den midlertidige Guvernør for Republiken  

 Cuba: Hans Majestæt Kongen af Danmark; Præsidenten for Republiken Equador;  

 Hans Majestæt Kongen af Spanien; Præsidenten for den Franske Republik; Hans  

 Majestæt Kongen af det Forenede Kongerige Storbritannien og Irland og de  

 Britiske oversøiske Lande, Kejser af Indien; Hans Majestæt Hellenernes Konge;  

 Præsidenten for Republiken Guatemala; Præsidenten for Republiken Haiti; Hans  

 Majestæt Kongen af Italien; Hans Majestæt Kejseren af Japan; Hans Kongelige  

 Højhed Storhertugen af Luxemborg, Hertug af Nassau; Præsidenten for de  

 Mexikanske Forenede Stater; Hans Kongelige Højhed Fyrsten af Montenegro; Hans  

 Majestæt Kongen af Norge; Præsidenten for Republiken Panama; Præsidenten for  

 Republiken Paraguay; Hendes Majestæt Dronningen af Nederlandene; Præsidenten  

 for Republiken Peru; Hans Kejserlige Majestæt Schahen af Persien; Hans  

 Majestæt Kongen af Portugal og Algarve etc.; Hans Majestæt Kongen af  

 Rumænien; Hans Majestæt Kejseren af alle Ruslande; Præsidenten for Republiken  

 Salvador; Hans Majestæt Kongen af Serbien; Hans Majestæt Kongen af Siam; Hans  

 Majestæt Kongen af Sverig; det Schweitziske Forbundsraad; Hans Majestæt-  

 Ottomanernes Kejser; Præsidenten for Venezuelas Forenede Stater:
i Betragtning af at det, med Henblik paa Indlemmelsen i Krigstid af Skibe  

 hørende til Handelsflaaden i Kampflaaderne, er ønskeligt at fastslaa de  

 Vilkaar, under hvilke denne Handling kan foretages; at det dog er Meningen, da de kontraherende Magter ikke have kunnet komme  

 til Enighed om, hvorvidt et Handelsskibs Forandring til Krigsskib kan finde  

 Sted i aaben Sø, at Spørgsmaalet om Stedet for Forandringer skal lades ude af  

 Betragtning og ikke berøres ved de nedenstaaende Regler; i Ønsket om at afslutte en Konvention i dette Øjemed, have udnævnt til  

 deres befuldmægtigede:
 (Angivelse af de befuldmægtigede).
 Hvilke efter af have deponeret deres Fuldmagter som fandtes at være i god  

 og behørig Orden, ere blevne enige om følgende Bestemmelser:
 Artikel 1.
 Intet Handelsskib, der forandres til Krigsskib, kan have de til denne  

 Egenskab knyttede Rettigheder og Forpligtelser, med mindre den Stat, hvis  

 Flag det fører, har direkte Myndighed over det, fører umiddelbar Kontrol med  

 det og bærer Ansvaret for det.
 Artikel 2.
 Handelsskibe, forandrede til Krigsskibe, skulle føre de ydre Kendetegn paa  

 Krigsskibe af deres Nationalitet.
 Artikel 3.
Chefen skal staa i Statens Tjeneste og være forsynet med behørig  

 Udnævnelse af de vedkommende Myndigheder.
Hans Navn skal staa opført i  

 Fortegnelsen over Krigsflaadens Officerer.
 Artikel 4.
 Mandskabet skal være underkastet Reglerne om militær Disciplin.
 Artikel 5.
 Ethvert Handelsskib, der er forandret til Krigsskib, skal under sin  

 Virksomhed iagttage Krigens Love og Vedtægter.
 Artikel 6.
 Den Krigsførende, der forandrer et Handelsskib til Krigsskib, skal snarest  

 muligt gøre Bemærkning om Forandringen i Fortegnelsen over Skibe hørende til  

 dens Krigsflaade.
 Artikel 7.
 Bestemmelserne i nærværende Konvention komme kun til Anvendelse i Forhold  

 mellem de kontraherende Parter, og kun naar alle Krigsførende ere Deltagere i  

 Konventionen.
 Artikel 8.
Nærværende Konvention skal snarest muligt ratificeres.
Ratifikationerne  

 skulle deponeres i Haag.
Den første Deponering af Ratifikationer skal  

 konstateres ved en Protokol undertegnet af Repræsentanterne for de Magter,  

 som deltage deri, og den Nederlandske Udenrigsminister.
 Senere Deponeringer af Ratifikationer foregaa ved Hjælp af en skriftlig  

 Notifikation rettet til den Nederlandske Regering og bilagt med  

 Ratifikationsinstrumentet.
Bekræftet Genpart af Protokollen angaaende den første Deponering af  

 Ratifikationer, af de i foregaaende Stykke omtalte Notifikationer samt af  

 Ratifikationsinstrumenterne skal af den Nederlandske Regering ad diplomatisk  

 Vej straks tilstilles de Magter, der have været indbudte til den anden  

 Fredskonference, saavelsom de andre Magter, der maatte have tiltraadt  

 Konventionen.
I de i foregaaende Stykke omhandlede Tilfælde vil den nævnte  

 Regering samtidig meddele dem hvilken Dag, den har modtaget Notifikationen.
 Artikel 9.
 De Magter, der ikke have undertegnet nærværende Konvention, have Adgang  

 til at tiltræde den.
 Den Magt, der ønsker at tiltræde Konventionen, skal skriftlig meddele den  

 Nederlandske Regering sit Ønske derom og sende den Tiltrædelsesakten, der vil  

 være at deponere i nævnte Regerings Arkiver Denne Regering sender straks alle  

 de andre Magter en bekræftet Genpart af Notifikationen og af  

 Tiltrædelsesakten med Angivelse af hvilken Dag, den har modtaget  

 Notifikationen.
 Artikel 10.
 Nærværende Konvention træder i Kraft for de Magter, der have deltaget i  

 den første Deponering af Ratifikationer, 60 Dage efter  

 Deponeringsprotokollens Dato, og for de Magter, der ratificere senere eller  

 tiltræde Konventionen, 60 Dage efter at Notifikationen om deres Ratifikation  

 eller tiltrædelse er kommen den Nederlandske Regering i Hænde.
 Artikel 11.
Hvis det skulde ske, at en af de kontraherende Magter vil opsige  

 nærværende Konvention, skal Opsigelsen skriftlig meddeles den Nederlandske  

 Regering, der straks sender en bekræftet Genpart af Notifikationen til alle  

 de andre Magter med Angivelse af Modtagelsesdagen Opsigelsen faar kun Virkning i Forhold til den Magt, der har notificeret  

 den, og først et Aar efter at Notifikationen er kommen den Nederlandske  

 Regering i Hænde.
 Artikel 12.
 Et Register, der føres af det Nederlandske Udenrigsministerium, skal  

 angive Datoen for Deponeringen af Ratifikationer i Henhold til Artikel 8,  

 3die og 4de Stykke, saavelsom Datoen for Modtagelsen af  

 Tiltrædelses-Notifikationer (Artikel 9, 2-det Stykke) og af  

 Opsigelses-Notifikationer (Artikel 11, 1ste Stykke).
 Enhver af de kontraherende Magter har Adgang til at lære dette Register at  

 kende og til at forlange bekræftede Udskrifter af det.
 Til Bekræftelse heraf have de befuldmægtigede forsynet nærværende  

 Konvention med deres Underskrifter.
 Udfærdiget i Haag d. 18de Oktober 1907 i et eneste Eksemplar, der  

 forbliver deponeret i den Nederlandske Regerings Arkiver, og hvoraf  

 bekræftede Genparter ad diplomatisk Vej tilstilles de Magter, der have været  

 indbudte til den 2den Fredskonference.
 43. For Uruguay.
44. For Venezuela....................... J.
Gil  

 Fortoul.
 Den 27de November 1909 deponeredes i Haag Ratifikationerne til  

 foranstaaende Konvention af Tyskland, Østrig-Ungarn, Danmark, Storbritannien,  

 Mexico, Nederlandene, Rusland, Sverig og Salvador.
 Under 16de December 1909 har den nederlandske Regering modtaget  

 Notifikation af Nicaraguas Tilslutning til Konventionen.
 Hvilket herved bringes til offentlig Kundskab.
 Udenrigsministeriet, den 20de Januar  

 1910.
 Erik Scavenius.
