Fremsat den 20. marts 2002 af  

 undervisningsministeren (Ulla Tørnæs) Forslag til Lov om ændring af lov om statens  

 uddannelsesstøtte m.v.
(Den Internationale Brigade, støtte til uddannelse i  

 udlandet m.v.) § 1 I lov om statens uddannelsesstøtte, jf. lovbekendtgørelse  

 nr. 627 af 28. juni 2001, foretages følgende ændringer:
 1. I § 2 indsættes efter stk. 2 som  

 nyt stykke:
»Stk. 3. Det er en betingelse for at få  

 uddannelsesstøtte til uddannelse i udlandet, at den  

 uddannelsessøgende har haft sammenhængende ophold i Danmark i  

 mindst 2 år inden for de sidste 10 år forud for  

 ansøgningstidspunktet.
Betingelsen gælder dog ikke for  

 uddannelsessøgende, der ansøger om uddannelsesstøtte til  

 studentereksamen ved Duborgskolen i Flensborg.«.
 Stk. 3 bliver herefter stk. 4.
 2. I § 14, stk. 1, 1. pkt., og stk. 2, 1.  

 pkt., ændres »§ 2, stk. 3, 2. pkt.« til: »§ 2,  

 stk. 4, 2. pkt.«.
 3. § 23, stk. 3, nr. 2, ophæves.
 Nr. 3 og 4 bliver herefter nr. 2 og 3.
 4. § 23, stk. 5, ophæves.
 5. § 24, stk. 8, affattes således:
»Stk. 8. Årsfribeløbet forhøjes for  

 uddannelsessøgende, der har indgået kontrakt med forsvaret om  

 deltagelse i konfliktforebyggende, fredsbevarende, fredsskabende,  

 humanitære og andre lignende opgaver i udlandet.
Indgår  

 følgende særlige indtægter i egenindkomsten,  

 forhøjes fribeløbet med disse indtægter efter fradrag af  

 arbejdsmarkedsbidrag, jf. § 23, stk. 3, nr. 2:
 1)	Løn og tillæg, der er indtjent under ovennævnte  

 særlige tjenester i udlandet samt de hertil knyttede  

 missionsforberedelses- og afviklingsperioder.
 2)	Særlig godtgørelse og bonus, der udbetales eller  

 frigøres i henhold til kontrakten.
 3)	Feriegodtgørelse af de indtægter, der er nævnt i  

 nr. 1 og 2.«.
 6. I § 25, stk. 1, 2. pkt., ændres »2.215  

 kr.« til: »2.250 kr.«.
 7. I § 30, stk. 5, 1. pkt., indsættes efter  

 »stk. 2 og 4«: », hvis beløbet overstiger summen af det  

 månedlige stipendium for udeboende og det månedlige  

 studielån«.
 8. § 33, stk. 4, ophæves.
 9. I § 42 indsættes som stk. 4:
 »Stk. 4. Forvaltningsloven og offentlighedsloven gælder  

 for sager behandlet af en uddannelsesinstitution, der ikke er en del af den  

 offentlige forvaltning, og som er tillagt beføjelser til at  

 træffe afgørelser efter stk. 1 og stk. 2, jfr.  

 § 43, stk. 1.«.
 10. § 46, stk. 4, 2. pkt., affattes således:  

 »Formanden skal være dommer.«.
 11. I § 54, nr. 1, indsættes efter  

 »ansøgninger,« : »herunder ansøgninger i elektronisk  

 form,«.
 12. I § 54, nr. 5, indsættes efter »skriftligt«:  

 »eller i elektronisk form«.
 13. Efter § 57 indsættes:
»§ 57 a.
Undervisningsministeren kan fastsætte regler om  

 elektronisk kommunikation mellem den ph.d.-studerende og stipendiegiver,  

 herunder om anvendelse af digital signatur eller anden sikker  

 personidentifikation, bl.a. i forbindelse med ansøgninger om  

 SU-ph.d.-stipendium og afgivelse af oplysninger, jf. § 54, nr. 1 og  

 5.
Stk. 2. Undervisningsministeren kan fastsætte regler om  

 elektronisk kommunikation mellem stipendiegiver og uddannelsesinstitutionen  

 eller styrelsen.
Undervisningsministeren kan herunder fastsætte regler  

 om anvendelse af digital signatur eller anden sikker identifikation bl.a. i  

 forbindelse med afgivelse af oplysninger efter § 56 og § 57.«.
§ 2 I lov nr. 484 af 31. maj 2000 om specialpædagogisk støtte ved  

 videregående uddannelser foretages følgende ændring:
 1. I § 2 indsættes efter stk. 1 som  

 nyt stykke:
 »Stk. 2. Det er en betingelse for at få  

 specialpædagogisk støtte til uddannelse i udlandet, jf.  

 § 4, stk. 1, nr. 4, at den studerende har haft sammenhængende  

 ophold i Danmark i mindst 2 år inden for de sidste 10 år forud  

 for ansøgningstidspunktet.«.
 Stk. 2 bliver herefter stk. 3.
§ 3 Stk. 1. Loven træder i kraft den 1. juli 2002.
 Stk. 2. § 1, nr. 1, har virkning for ansøgninger  

 om godkendelse af uddannelser i udlandet som støtteberettigende, der  

 modtages i styrelsen efter den 1. juli 2002.
 Stk. 3. § 1, nr. 5, har virkning for  

 uddannelsessøgende, der har indgået kontrakt eller fået  

 ændret deres kontrakt med forsvaret for en periode, der begynder den 1.  

 oktober 2000 eller senere.
 Stk. 4. § 2, nr. 1, har virkning for ansøgninger  

 om specialpædagogisk støtte til uddannelser i udlandet, der  

 modtages i styrelsen efter den 1. juli 2002.
Bemærkninger til lovforslaget Almindelige bemærkninger Lov nr. 910 af 8. december 1993 om ændring af lov om  

 forsvarets personel, lov om hjemmeværnet, lov om statens  

 uddannelsesstøtte og lov om værnepligtsorlov m.v.  

 (Folketingstidende 1993-94: Folketingets Forhandlinger spalte 88, spalte 385,  

 spalte 2455, spalte 2999, tillæg A spalte 31, tillæg B spalte 55,  

 spalte 101, tillæg C spalte 39), lov nr. 448 af 14. juni 1995 om  

 statens uddannelsesstøtte (Folketingstidende 1994-95: Folketingets  

 Forhandlinger spalte 4521, spalte 4709, spalte 5764, spalte 5945,  

 tillæg A spalte 2685, tillæg B spalte 526, tillæg C spalte  

 428) og lov nr. 246 af 6. april 2001 om ændring af forskellige love om  

 selvejende uddannelsesinstitutioner m.v. (Folketingstidende 2000-01:  

 Folketingets Forhandlinger spalte 3639, spalte 5695, spalte 5853,  

 tillæg A spalte 3463, spalte 3502, tillæg B spalte 728 og  

 tillæg C spalte 441).
1. Lovforslagets hovedindhold Lov om statens uddannelsesstøtte (loven)  

 foreslås ændret, så fribeløbet forhøjes med  

 godtgørelse og bonus, som i løbet af kontraktperioden udbetales  

 i henhold til kontrakt med forsvaret om deltagelse i konfliktforebyggende,  

 fredsbevarende, fredsskabende, humanitære og andre lignende opgaver i  

 udlandet.
Fribeløbet er det beløb, som de  

 uddannelsessøgende må tjene ved siden af deres SU.
 Endvidere foreslås der gennemført en ordning,  

 hvorefter der kun gives SU til uddannelse i udlandet til  

 uddannelsessøgende, der inden for de sidste 10 år har haft  

 sammenhængende ophold i Danmark i mindst 2 år.
2. Baggrund for lovforslaget Efter den gældende lov kan  

 uddannelsessøgende, der har indgået kontrakt med forsvaret om  

 deltagelse i konfliktforebyggende, fredsbevarende, fredsskabende,  

 humanitære eller lignende opgaver i udlandet, få forhøjet  

 fribeløbet med løn og tillæg, der er indtjent under  

 særlig tjeneste i udlandet.
Det samme gælder med hensyn til  

 eventuel særlig godtgørelse og bonus, der udbetales eller  

 frigøres samlet ved kontraktperiodens udløb.
 På baggrund af at de nævnte  

 rådighedskontrakter for forsvarets reaktionsstyrkeenheder (Den  

 Internationale Brigade m.fl.) er ændret med virkning fra den 1. oktober  

 2000, så der som noget nyt udbetales godtgørelse og bonus i  

 løbet af kontraktperioden, er der opstået et behov for at  

 ændre reglerne i loven, så fribeløbet også  

 forhøjes i denne situation.
Uddannelsessøgende, der er danske statsborgere,  

 eller som i henhold til EU-retten eller EØS-aftalen har ret til SU,  

 kan efter de gældende regler få SU til uddannelse i udlandet,  

 hvis de opfylder de almindelige støttebetingelser.
For at sikre at der  

 kun gives SU til uddannelse i udlandet til uddannelsessøgende, der har  

 opnået tilknytning til landet, foreslås loven ændret,  

 så der stilles krav om ophold i Danmark i en periode som betingelse for  

 at få SU til uddannelse i udlandet.
3. Lovforslagets indhold De foreslåede ændringer af loven  

 indebærer, at fribeløbet også forhøjes i de  

 tilfælde, hvor uddannelsessøgende i henhold til kontrakt med  

 forsvaret får udbetalt bonus og godtgørelse i kontraktperioden.  

 Loven tilpasses dermed de nye rådighedskontrakter for forsvarets  

 reaktionsstyrkeenheder.
Samtidig præciseres det, at  

 arbejdsmarkedsbidraget trækkes fra, inden fribeløbet  

 forhøjes med løn mv., der er optjent i udlandet i henhold til  

 kontrakt med forsvaret, og at fribeløbet under visse betingelser  

 også forhøjes med beløb optjent umiddelbart før og  

 efter udsendelsen.
Det foreslås endvidere, at loven ændres,  

 så det bliver en betingelse for at få SU til uddannelse i  

 udlandet, at den uddannelsessøgende har haft sammenhængende  

 ophold i Danmark i mindst 2 år inden for de sidste 10 år forud  

 for ansøgningstidspunktet.
Der er tale om en bestemmelse, som  

 først og fremmest vil få betydning for danske statsborgere, der  

 ikke har boet her i landet i mindst 2 år i de sidste 10 år.
Den  

 foreslåede bestemmelse vil også udelukke, at borgere fra de andre  

 EU-lande og fra EØS-landene i henhold til EU-retten og  

 EØS-aftalen kan få SU til uddannelse i udlandet, hvis de ikke  

 har opholdt sig her i landet i en sammenhængende periode på  

 mindst 2 år inden for de sidste 10 år. Ændringen har ingen  

 betydning for de studerendes muligheder for at få SU til studieophold i  

 udlandet som led i en uddannelse her i landet.
Der foreslås herudover gennemført en  

 række mindre justeringer af loven.
Bl.a. foreslås der fastsat  

 bestemmelser, hvorefter forvaltningsloven og offentlighedsloven gælder  

 for uddannelsesinstitutioner, der ikke er en del af den offentlige  

 forvaltning, når de tillægges beføjelser til at  

 træffe afgørelser efter loven.
Der foreslås også  

 fastsat regler om elektronisk kommunikation med digital signatur eller anden  

 sikker personidentifikation bl.a. ved ansøgninger om  

 SU-ph.d.-stipendier og oplysninger om SU-ph.d.-stipendier.
Med hensyn til de  

 øvrige ændringer henvises til bemærkningerne til de  

 enkelte bestemmelser.
4. Høring Udkast til lov om ændring af lov om statens  

 uddannelsesstøtte blev ved brev af 29. januar 2002 sendt til  

 høring hos følgende:
Rigsrevisionen, Datatilsynet, SU-rådet, Nævnet  

 for støtteberettigende uddannelser i udlandet, Gymnasieskolernes  

 Rektorforening, Handelsskolernes Forstander- og Inspektørforening  

 (HFI), Foreningen af Skoleledere ved de tekniske skoler (FS),  

 Rektorkollegiet, Lærerseminariernes Rektorforsamling,  

 Rektorforsamlingen for de Sociale Højskoler,  

 Pædagogseminariernes Rektorforsamling, Rektorforsamlingen for  

 Sygeplejerskeuddannelsen, Rektorforsamlingen for  

 Ingeniørhøjskolerne, Danske Studerendes Fællesråd,  

 Landssammenslutningen af Moderate Studenter, Pædagogstuderendes  

 Landssektion, Lærerstuderendes Landskreds, Danske Gymnasieelevers  

 Sammenslutning (DGS), Gymnasieelevernes Landsorganisation (GLO),  

 Erhvervsskolernes Elevorganisation, Landssammenslutningen af  

 Handelsskoleelever.
Endvidere fik De Samvirkende Invalideorganisationer og  

 Det Centrale Handicapråd udkastet til høring ved brev af 21.  

 februar 2002. Forslaget er desuden ad elektronisk vej sendt til offentlig  

 høring på www.uvm.dk.
5. Økonomiske og administrative konsekvenser for stat, kommuner  

 og amtskommuner Lovforslaget om ændring af reglerne om  

 fribeløbet for studerende, der har indgået kontrakt med  

 forsvaret, forventes ikke at ville medføre økonomiske  

 konsekvenser for staten.
Indførelsen af kravet om 2 års ophold her i  

 landet inden for de sidste 10 år forud for ansøgningstidspunktet  

 som betingelse for at få SU til uddannelse i udlandet skønnes at  

 medføre besparelser på ca. 1,5 mio. kr. i 2002, 5,0 mio. kr. i  

 2003, 9,0 mio. kr. i 2004, 11,0 mio. kr. i 2005 og 11,5 mio. kr. i 2006. De  

 øvrige forslag indebærer ikke økonomiske konsekvenser for  

 det offentlige.
Lovforslaget medfører ikke øgede udgifter til  

 administration.
6. Økonomiske og administrative konsekvenser for  

 erhvervslivet Lovforslaget har ingen økonomiske eller  

 administrative konsekvenser for erhvervslivet.
7. Miljømæssige konsekvenser Lovforslaget har ingen miljømæssige  

 konsekvenser.
8. Administrative konsekvenser for borgerne Lovforslaget har ingen administrative konsekvenser for  

 borgerne.
9. Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Kravet om 2 års ophold i Danmark for at kunne få  

 SU til en uddannelse i udlandet skønnes at medføre en  

 besparelse på 1,5 mio. kr. i 2002, 5,0 mio. kr. i 2003, 9,0 mio. kr. i  

 2004, 11,0 mio. kr. i 2005 og 11,5 mio. kr. i 2006.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten og internationale ret i  

 øvrigt Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Det er en betingelse for at få SU til en uddannelse  

 i udlandet, at den uddannelsessøgende er dansk statsborger eller har  

 ret til SU i henhold til EU-retten eller EØS-aftalen.
For at sikre at  

 der kun tildeles SU til uddannelse i udlandet til personer, der ved at have  

 boet her i landet i en periode har opnået en tilknytning til Danmark,  

 foreslås der som § 2, stk. 3, i loven indsat en bestemmelse,  

 hvorefter det er en betingelse for at få SU til uddannelse i udlandet,  

 at de pågældende har opholdt sig i Danmark i en  

 sammenhængende periode på mindst 2 år inden for de sidste  

 10 år forud for ansøgningstidspunktet.
Betingelsen kommer  

 ifølge den foreslåede bestemmelse i § 2, stk. 3, 2.  

 pkt., ikke til at gælde for uddannelsessøgende, der  

 ansøger om uddannelsesstøtte til studentereksamen ved  

 Duborgskolen i Flensborg.
Disse uddannelsessøgende må anses for  

 at opfylde kravet om tilknytning til Danmark.
Til nr. 2 Den foreslåede ændring er en konsekvens af nr.  

 1.
Til nr. 3 Den foreslåede ændring er en konsekvens af, at  

 lejeværdien af bolig i egen ejendom fra den 1. januar 2000 er  

 afløst af ejendomsværdiskat, der ikke berører de  

 uddannelsessøgendes indkomster.
Til nr. 4 De foreslåede ændringer er konsekvenser af nr.  

 3.
Til nr. 5 Det foreslås, at det i § 24, stk. 8,  

 præciseres, at arbejdsmarkedsbidraget trækkes fra, inden  

 fribeløbet forhøjes med løn mv. optjent i udlandet under  

 deltagelse i konfliktforebyggende, fredsbevarende, fredsskabende,  

 humanitære og andre lignende opgaver i henhold til kontrakt med  

 forsvaret.
Der er tale om en tydeliggørelse af gældende regler,  

 hvorefter fribeløbet forhøjes efter lovens § 24,  

 stk. 8, hvis det drejer sig om indtægter, der indgår i  

 egenindkomsten.
Der henvises i den forbindelse til lovens § 23,  

 stk. 3, nr. 3, hvorefter arbejdsmarkedsbidraget fradrages i  

 egenindkomsten.
Det foreslås endvidere præciseret i § 24,  

 stk. 8, nr. 1, at fribeløbet ikke alene forhøjes med  

 løn og tillæg optjent i udlandet, men også med løn  

 og tillæg optjent i perioder umiddelbart før og efter  

 udsendelsen.
Det er en betingelse, at det drejer sig om løn og  

 tillæg optjent i perioder med forberedelse eller afvikling af  

 udlandsopholdet, og at der er tale om forberedelse og afvikling, som er  

 nødvendig for og indgår som en integreret del af  

 udlandsopholdet. § 24, stk. 8, nr. 2, i loven foreslås  

 ændret, så bestemmelsen tilpasses de kontrakter, som forsvaret  

 har indgået siden den 1. oktober 2000. Efter disse kontrakter  

 udløses godtgørelse og bonus ikke længere samlet ved  

 kontraktperiodens udløb.
Der udbetales også godtgørelse  

 efter 2 og 3 års forløb.
I en overgangsperiode har Styrelsen for  

 Statens Uddannelsesstøtte (styrelsen) i enkelte tilfælde i  

 henhold til lovens § 23, stk. 4, godkendt beløb, der er  

 udbetalt før kontraktperiodens udløb, som et særligt  

 fradrag for de personer, som har fået ændret deres kontrakt,  

 så den svarer til de nye kontrakter, forsvaret er gået over  

 til.
Til nr. 6 Grundstipendiet for uddannelsessøgende på 18  

 og 19 år i ungdomsuddannelse, der får stipendium med satsen for  

 udeboende, forhøjes.
Der er tale om en ændring, som burde have  

 været gennemført, da satsen i § 8 i loven blev ændret  

 ved § 4 i lov nr. 1087 af 13. december 2000 om ændring af lov om  

 social pension, lov om aktiv socialpolitik og forskellige andre love.
Den  

 manglende ændring af § 25, stk. 1, 2. pkt., i loven har ikke  

 haft betydning for støttetildelingen til de  

 uddannelsessøgende.
Til nr. 7 Efter § 30, stk. 5, i loven lægges der 7  

 pct. til de beløb, der kræves tilbage i forbindelse med  

 indkomstkontrollen.
Der findes dog en bagatelgrænse.
Hvis det  

 beløb, der kræves tilbage, ikke overstiger en SU-rate  

 bestående af en månedlig stipendierate med satsen for udeboende  

 og en månedlig lånerate, lægges der ikke 7 pct. til  

 beløbet.
Der er tale om en praksis, der går tilbage til 1989.  

 Bagatelgrænsen nævnes i forarbejderne til lov nr. 859 af 20.  

 december 1989 om ændring af lov om statens uddannelsesstøtte.  

 Rigsrevisionen finder, at der bør tilvejebringes en udtrykkelig  

 hjemmel til at videreføre bagatelgrænsen. § 30,  

 stk. 5, i loven foreslås derfor ændret, så det  

 udtrykkeligt fremgår af bestemmelsen, at der kun lægges 7 pct.  

 til beløbet, hvis det overstiger summen af det månedlige  

 stipendium med satsen for udeboende og det månedlige  

 studielån.
Til nr. 8 Stempelafgift på gældsbreve er ved lov nr. 386  

 af 2. juni 1999 om ændring af lov om stempelafgift afskaffet fra den 1.  

 januar 2000. Bestemmelsen i § 33, stk. 4, i loven, der hermed har  

 mistet sin betydning, foreslås ophævet.
Til nr. 9 Den foreslåede bestemmelse i loven indebærer,  

 at forvaltningsloven og offentlighedsloven gælder for  

 uddannelsesinstitutioner, der ikke er en del af den offentlige forvaltning,  

 når de tillægges beføjelser til at træffe  

 afgørelse efter loven.
Der er tale om en ændring, som især  

 tager sigte på selvejende uddannelsesinstitutioner (fx  

 erhvervsskolerne). Efter der er gennemført en omfattende  

 decentralisering på SU-området, så det i vid  

 udstrækning er uddannelsesinstitutionerne, der træffer  

 afgørelse om støttetildelingen, er der behov for en afklaring  

 på området, så der skabes sikkerhed for, at de garantier,  

 der ligger i de 2 love, fortsat gælder, når  

 uddannelsesinstitutionen træffer afgørelse.
Til nr. 10 Ankenævnet for Uddannelsesstøtten tager  

 stilling til tvister mellem borgerne og styrelsen, og det skønnes  

 påkrævet, at formanden for nævnet, der hidtil altid har  

 været dommer, fortsat skal være dommer.
Bestemmelsen  

 foreslås derfor ændret, så det klart fremgår, at  

 formanden skal være dommer.
Til nr. 11 og 12 Som et led i udviklingen i den elektroniske kommunikation  

 foreslås § 54, nr. 1, i loven ændret, så  

 stipendiegiver ikke alene kan bestemme indhold og udformning af  

 ansøgninger om ph.d.- stipendier på papir, men også af  

 ansøgninger i elektronisk form.
Der foreslås endvidere med den  

 foreslåede ændring af § 54, nr. 5, åbnet adgang for  

 stipendiegiver til at bestemme, hvilke oplysninger der skal gives skriftligt  

 eller i elektronisk form.
Til nr. 13 De foreslåede bestemmelser i § 57 a omfatter al  

 kommunikation mellem den ph.d.-studerende og stipendiegiver og mellem  

 stipendiegiver og uddannelsesinstitutionen eller styrelsen.
Der vil efter  

 bestemmelserne være hjemmel til at fastsætte regler om  

 elektronisk kommunikation.
For at skabe den fornødne sikkerhed er der  

 adgang for ministeren til at fastsætte regler om anvendelse af digital  

 signatur eller anden sikker identifikation.
I forbindelse med udarbejdelsen  

 af reglerne vil de ministre, under hvis områder stipendiegivere og  

 uddannelsesinstitutioner hører, herunder ministeren for videnskab,  

 teknologi og udvikling, blive inddraget.
Til § 2 Efter de gældende bestemmelser i § 4,  

 stk. 1, nr. 4, i lov om specialpædagogisk støtte ved  

 videregående uddannelser kan der gives specialpædagogisk  

 støtte til de uddannelser i udlandet, som der kan ydes SU til.
De  

 betingelser, der efter § 2, stk. 1, nr. 3, i lov om  

 specialpædagogisk støtte ved videregående uddannelser  

 stilles med hensyn til tilknytning til Danmark i form af statsborgerskab mv.,  

 svarer til bestemmelserne i § 2, stk. 1, nr. 1, i lov om statens  

 uddannelsesstøtte.
For at sikre, at bestemmelserne fortsat er ens  

 på de 2 områder, foreslås der som stk. 2 i § 2 i  

 lov om specialpædagogisk støtte til videregående  

 uddannelser indsat en bestemmelse, hvorefter det bliver en betingelse for at  

 få specialpædagogisk støtte til uddannelse i udlandet, at  

 den studerende har haft sammenhængende ophold her i landet i mindst 2  

 år inden for de sidste 10 år forud for  

 ansøgningstidspunktet. Ændringen har ingen betydning for  

 muligheden for at få specialpædagogisk støtte til  

 studieophold i udlandet efter § 4, stk. 1, nr. 3, i lov om  

 specialpædagogisk støtte ved videregående uddannelser.
Til § 3 Det foreslås, at loven træder i kraft den 1.  

 juli 2002. Som det fremgår af de foreslåede bestemmelser i  

 § 3, stk. 2, foreslås det, at ændringen i § 1, nr.  

 1, om 2 års sammenhængende ophold her i landet inden for de  

 sidste 10 år som betingelse for at få SU til uddannelse i  

 udlandet kommer til at gælde for ansøgninger, der modtages i  

 styrelsen efter den 1. juli 2002. I § 3, stk. 3, foreslås der  

 endvidere indsat bestemmelser om, at ændringerne i § 1, nr. 5, om  

 forhøjelse af fribeløbet for uddannelsessøgende, der har  

 indgået kontrakt med forsvaret om deltagelse i konfliktforebyggende,  

 fredsbevarende, fredsskabende, humanitære og andre lignende opgaver i  

 udlandet får virkning for uddannelsessøgende, der har  

 indgået kontrakt eller fået ændret deres kontrakt med  

 forsvaret for en periode, der begynder den 1. oktober 2000 eller senere.
Med  

 uddannelsessøgende, der har fået ændret deres kontrakt,  

 menes uddannelsessøgende, som har indgået kontrakt med forsvaret  

 efter tidligere retningslinier, men hvor kontrakten efterfølgende er  

 ændret for den periode, der begynder den 1. oktober 2000 eller senere,  

 så den kommer til at svare til de kontrakter, forsvaret har  

 indgået siden den 1. oktober 2000.
 Der foreslås endvidere i § 3, stk. 4,  

 indsat en bestemmelse, hvorefter der kommer til at gælde samme  

 ikrafttrædelsesbestemmelser for § 2, nr. 1, om 2 års  

 sammenhængende ophold her i landet inden for de sidste 10 år som  

 betingelse for at få specialpædagogisk støtte til  

 uddannelse i udlandet, som der efter stk. 2 gælder for de  

 tilsvarende regler på uddannelsesstøtteområdet.
Bilag Lovforslaget sammenholdt med gældende lov Gældende formulering Lovforslaget § 1 I lov om statens uddannelsesstøtte, jf. lovbekendtgørelse  

 nr. 627 af 28. juni 2001, foretages følgende ændringer:
 1. I § 2 indsættes efter stk. 2 som  

 nyt stykke:
»Stk. 3. Det er en betingelse for at få  

 uddannelsesstøtte til uddannelse i udlandet, at den  

 uddannelsessøgende har haft sammenhængende ophold i Danmark i  

 mindst 2 år inden for de sidste 10 år forud for  

 ansøgningstidspunktet.
Betingelsen gælder dog ikke for  

 uddannelsessøgende, der ansøger om uddannelsesstøtte til  

 studentereksamen ved Duborgskolen i Flensborg.«.
 Stk. 3 bliver herefter stk. 4.
 § 14.
I forbindelse med fødsel eller adoption får moderen efter  

 ansøgning uddannelsesstøtte i indtil 12 måneder, jf.  

 § 2, stk. 3, 2. pkt.
Støtten kan efter ansøgning  

 udbetales med dobbelte beløb i indtil 6 måneder.
 2. I § 14, stk. 1, 1. pkt., og stk. 2, 1.  

 pkt., ændres »§ 2, stk. 3, 2. pkt.« til: »§ 2,  

 stk. 4, 2. pkt.«.
Stk. 2. I forbindelse med fødsel eller adoption  

 får faderen efter ansøgning uddannelsesstøtte i indtil 6  

 måneder, jf. § 2, stk. 3, 2. pkt.
Støtten kan efter  

 ansøgning udbetales med dobbelte beløb i indtil 3  

 måneder.
§ 23. - - - 3. § 23, stk. 3, nr. 2, ophæves.
Stk. 3. I egenindkomsten fradrages Nr. 3 og 4 bliver herefter nr. 2 og 3.
1)	stipendium efter afsnit I i denne lov, 2)	lejeværdien af bolig i egen ejendom, 3)	arbejdsmarkedsbidrag, der fragår ved opgørelse af den  

 skattepligtige indkomst efter ligningslovens § 8 M, og 4)	tilskrevne renter af beløb, der er opsparet den 31. december  

 1993 på en uddannelseskonto efter lov om uddannelsesopsparing og ikke  

 senere er hævet.
Det opsparede beløb omfatter renter, der er  

 tilskrevet senest den 31. december 1993.
- - - Stk. 5. Undervisningsministeren kan fastsætte  

 nærmere regler om fradrag efter stk. 3, nr. 2.
 4. § 23, stk. 5, ophæves.
§ 24. - - - 5. § 24, stk. 8, affattes således:
Stk. 8. Årsfribeløbet forhøjes for  

 uddannelsessøgende, der har indgået kontrakt med forsvaret om  

 deltagelse i konfliktforebyggende, fredsbevarende, fredsskabende,  

 humanitære og andre lignende opgaver i udlandet.
Fribeløbet  

 forhøjes med følgende særlige indtægter, hvis de  

 indgår i egenindkomsten:
 1)	Løn og tillæg, der er indtjent under ovennævnte  

 særlige tjenester i udlandet.
 2)	Eventuel særlig godtgørelse og bonus, der udbetales  

 eller frigøres samlet ved kontraktperiodens udløb.
 3)	Feriegodtgørelse af de indtægter, der er nævnt i  

 nr. 1 og 2.
»Stk. 8. Årsfribeløbet forhøjes for  

 uddannelsessøgende, der har indgået kontrakt med forsvaret om  

 deltagelse i konfliktforebyggende, fredsbevarende, fredsskabende,  

 humanitære og andre lignende opgaver i udlandet.
Indgår  

 følgende særlige indtægter i egenindkomsten,  

 forhøjes fribeløbet med disse indtægter efter fradrag af  

 arbejdsmarkedsbidrag, jf. § 23, stk. 3, nr. 2:
 1)	Løn og tillæg, der er indtjent under ovennævnte  

 særlige tjenester i udlandet samt de hertil knyttede  

 missionsforberedelses- og afviklingsperioder.
 2)	Særlig godtgørelse og bonus, der udbetales eller  

 frigøres i henhold til kontrakten.
 3)	Feriegodtgørelse af de indtægter, der er nævnt i  

 nr. 1 og 2.«.
§ 25. Uddannelsessøgende på 18 og 19  

 år får uden for klippekortet et grundstipendium på 1.108  

 kr. om måneden.
For uddannelsessøgende, der får stipendium  

 med udeboendesats efter § 8, stk. 4, er grundstipendiet dog 2.215  

 kr. om måneden.
Grundstipendiet gives indtil udgangen af den  

 måned, hvor den uddannelsessøgende fylder 20 år, og er  

 uafhængigt af forældrenes indkomst.
 6. I § 25, stk. 1, 2. pkt., ændres »2.215  

 kr.« til: »2.250 kr.«.
§ 30. - - - Stk. 5. Der lægges 7 pct. til de beløb, der  

 kræves tilbage efter stk. 2 og 4. Tillægget beregnes uden  

 hensyn til, om beløbet helt eller delvis er betalt tilbage.
 7. I § 30, stk. 5, 1. pkt., indsættes  

 efter »stk. 2 og 4«: », hvis beløbet overstiger summen af det  

 månedlige stipendium for udeboende og det månedlige  

 studielån«.
§ 33. - - - Stk. 4. Styrelsen afholder stempelafgift for studielån  

 og slutlån.
 8. § 33, stk. 4, ophæves.
 9. I § 42 indsættes som stk. 4:
 »Stk. 4. Forvaltningsloven og offentlighedsloven gælder  

 for sager behandlet af en uddannelsesinstitution, der ikke er en del af den  

 offentlige forvaltning, og som er tillagt beføjelser til at  

 træffe afgørelser efter stk. 1 og stk. 2, jf.  

 § 43, stk. 1.«.
§ 46. - - - Stk. 4. Ankenævnet består af en formand og to  

 andre medlemmer.
Formanden skal opfylde de almindelige betingelser for at  

 kunne blive dommer.
Undervisningsministeren beskikker medlemmerne for fire  

 år.
Genbeskikkelse kan finde sted.
 10. § 46, stk. 4, 2. pkt., affattes således:  

 »Formanden skal være dommer.«.
 § 54. Stipendiegiver bestemmer:
 1)	Indhold og udformning af ansøgninger, dokumentation  

 m.v.
 11. I § 54, nr. 1, indsættes efter  

 »ansøgninger,«: »herunder ansøgninger i elektronisk  

 form,«.
 2)	Frister for aflevering af ansøgninger, dokumentation  

 m.v.
 3)	Hvordan stipendiet udbetales.
 4)	Rammerne for de studerendes lønnede arbejde ved siden af  

 ph.d.-studiet.
 5)	Hvilke oplysninger m.v. der gives skriftligt.
 12. I § 54, nr. 5, indsættes efter »skriftligt«:  

 »eller i elektronisk form«.
 13. Efter § 57 indsættes:
»§ 57 a.
Undervisningsministeren kan fastsætte regler om  

 elektronisk kommunikation mellem den ph.d.-studerende og stipendiegiver,  

 herunder om anvendelse af digital signatur eller anden sikker  

 personidentifikation, bl.a. i forbindelse med ansøgninger om  

 SU-ph.d.-stipendium og afgivelse af oplysninger, jf. § 54, nr.1 og  

 5.
Stk. 2. Undervisningsministeren kan fastsætte regler om  

 elektronisk kommunikation mellem stipendiegiver og uddannelsesinstitutionen  

 eller styrelsen.
Undervisningsministeren kan herunder fastsætte regler  

 om anvendelse af digital signatur eller anden sikker identifikation bl.a. i  

 forbindelse med afgivelse af oplysninger efter § 56 og § 57.«.
§ 2 I lov nr. 484 af 31. maj 2000 om specialpædagogisk støtte ved  

 videregående uddannelser foretages følgende ændring:
 1. I § 2 indsættes efter stk. 1 som  

 nyt stykke:
 »Stk. 2. Det er en betingelse for at få  

 specialpædagogisk støtte til uddannelse i udlandet, jf.  

 § 4, stk. 1, nr. 4, at den studerende har haft sammenhængende  

 ophold i Danmark i mindst 2 år inden for de sidste 10 år forud  

 for ansøgningstidspunktet.«.
 Stk. 2 bliver herefter stk. 3.
