Bekendtgørelse om bygherrens pligter1) I medfør af § 37, stk. 3 og 4, § 73 og § 84 i  

 lov om arbejdsmiljø, jf. lovbekendtgørelse nr. 784 af 11.  

 oktober 1999, som ændret ved lov nr. 331 af 16. maj 2001  

 fastsættes:
Kapitel 1 Område og definitioner § 1. Bekendtgørelsen omfatter ethvert  

 bygge- og anlægsarbejde.
Ved bygge- og anlægsarbejde  

 forstås i denne bekendtgørelse:
1)	arbejde, der udføres i forbindelse med opførelse og
ændring af bygninger og konstruktioner, herunder  

 montagearbejder, 2)	opførelse og ændring af veje, tunneler, broer, havne og  

 lignende anlæg, 3)	grave- og jordarbejde i forbindelse med ovennævnte, 4)	rør- og kabellægning, 5)	reparations- og vedligeholdelsesarbejder af ovennævnte og 6)	nedbrydning og demontering af ovennævnte eller dele  

 heraf.
§ 2. Forpligtelserne ifølge  

 bekendtgørelsen påhviler bygherren.
Ved bygherre forstås i  

 denne bekendtgørelse den fysiske eller juridiske person for hvis  

 regning, der udføres et bygge- og/eller anlægsarbejde.
Kapitel 2 Afgrænsning § 3. Ved bygge- og anlægsarbejder, hvor to  

 eller flere arbejdsgivere samtidigt på samme byggeplads  

 beskæftiger flere end 10 personer, skal bygherren inden arbejdet  

 sættes i gang træffe aftale med de enkelte arbejdsgivere om,  

 hvilken arbejdsgiver der etablerer, vedligeholder og fjerner de forskellige  

 sikkerhedsforanstaltninger i fællesområderne.
Kapitel 3 Planlægning § 4. Bygherren skal, inden byggepladsen etableres,  

 udarbejde en skriftlig plan for sikkerhed og sundhed i forbindelse med dens  

 indretning og drift, hvis to eller flere arbejdsgivere samtidigt på  

 samme byggeplads beskæftiger flere end 10 personer.
 Stk. 2. Planen skal indgå i samarbejdet om sikkerhed og  

 sundhed på byggepladsen, den skal løbende ajourføres, og  

 den skal i hele byggeperioden være tilgængelig for de ansatte og  

 arbejdsgiverne på byggepladsen.
§ 5. Bygherren skal i forbindelse med udarbejdelse  

 af planen for et bygge- og anlægsarbejde sikre 1)	at eksisterende installationer i jorden identificeres og  

 kontrolleres samt i nødvendigt omfang sikres og tydeligt  

 afmærkes, inden arbejdet påbegyndes, 2)	at eventuelle særlige risici på arealet identificeres,  

 vurderes og i nødvendigt omfang imødegås og tydeligt  

 afmærkes, inden arbejdet iværksættes, 3)	at nødvendige tekniske installationer etableres og  

 fremføres rettidigt til brugsstederne samt i nødvendigt omfang  

 kontrolleres og vedligeholdes, 4)	at færdsel på byggepladsen på ethvert tidspunkt  

 kan foregå under fuldt forsvarlige forhold, herunder med den  

 nødvendige belysning af færdselsveje, 5)	at egnede tekniske hjælpemidler kan anvendes i  

 nødvendigt omfang, 6)	at materialer kan afsættes på hensigtsmæssig plads  

 og på stabilt underlag, 7)	at områder, hvor der udføres arbejdsprocesser, der  

 indebærer særlige risici, så vidt muligt ikke samtidig skal  

 være arbejdsområde eller færdselsområde for  

 andre, 8)	at der er fastsat procedure for løbende kontrol med  

 installationer, sikkerhedsforanstaltninger og eventuelle særlige risici  

 m.v. og 9)	at der om nødvendigt er fastsat en samordning af beredskabs-,  

 evakuerings- og øvelsesplaner efter § 23 i bekendtgørelse  

 om arbejdets udførelse.
 § 6. Planen skal omfatte:
 1)	En organisationsplan.
 2)	En byggepladstegning.
 3)	En tidsplan.
 4)	En angivelse af færdselsområderne.
 5)	En angivelse af de områder, hvor der vil blive udført  

 arbejde af flere arbejdsgivere og deres ansatte.
 6)	En angivelse af de fælles sikkerhedsforanstaltninger, der  

 etableres i fællesområderne.
 7)	En afgrænsning af de områder, hvor arbejdet  

 medfører særlige risici.
 8)	En procedure for løbende kontrol med installationer,  

 sikkerhedsforanstaltninger og eventuelle særlige risici m.v.
 9)	En angivelse af hvem, der forestår en eventuel planlagt  

 løbende kontrol og samordning af beredskabs-, evakuerings- og  

 øvelsesplaner.
Stk. 2 Byggepladstegningen skal vise, hvor der er 1)	eksisterende risici på arealet og hvilke risici, 2)	adgangs-, transport- og flugtveje, 3)	kran, hejs og stilladser, 4)	afsat plads til materialedepoter, midlertidige værksteder og  

 affaldscontainere, 5)	afsat plads til velfærdsforanstaltninger, 6)	tilslutning til el, vand og kloak og 7)	alarm-, brand-, rednings- og  

 førstehjælpsudstyr.
Stk. 3. Tidsplanen skal angive, hvornår den enkelte  

 arbejdsgiver har arbejdsopgaver på byggepladsen og hvor meget tid, der  

 er afsat til de enkelte arbejder eller arbejdsfaser.
Endvidere skal  

 tidsplanen angive i hvilke perioder, der skal foregå arbejde, som  

 medfører særlig fare, jf. bilag 1.
 Stk. 4. Det skal fremgå af planen hvem, der til ethvert  

 tidspunkt skal tilvejebringe, vedligeholde og fjerne de planlagte  

 fælles sikkerhedsforanstaltninger i fællesområderne og  

 eventuelle fælles velfærdsforanstaltninger samt sørge for  

 orden og ryddelighed, herunder snerydning, grusning og fjernelse af  

 affald.
Kapitel 4 Koordinering § 7. Ved bygge- og anlægsarbejde, hvor to  

 eller flere arbejdsgivere samtidigt på samme byggeplads  

 beskæftiger flere end 10 personer, skal bygherren koordinere de enkelte  

 arbejdsgiveres foranstaltninger til fremme af de beskæftigedes  

 sikkerhed og sundhed i fællesområderne.
Stk. 2. Til varetagelse af koordineringen af sikkerheds- og  

 sundhedsarbejdet under gennemførelsen af bygge- og  

 anlægsarbejdet skal bygherren sikre, at der udpeges en person, som  

 har 1)	sagkyndig ekspertise på bygge- og anlægsområdet,  

 herunder kendskab til byggeriets aktører, 2)	praktisk erfaring i ledelse af et bygge- og anlægsarbejde, 3)	den fornødne viden om sikkerheds- og sundhedsmæssige  

 spørgsmål og 4)	gennemført arbejdsmiljøuddannelsen.
 § 8. Bygherren skal sørge for, at  

 koordinator varetager koordineringen ved afholdelse af sikkerhedsmøder  

 samt ved personlig kontakt på byggepladsen koordinerer de enkelte  

 arbejdsgiveres foranstaltninger til fremme af de beskæftigedes  

 sikkerhed og sundhed i fællesområderne.
Stk. 2. Ordinære sikkerhedsmøder skal afholdes  

 mindst en gang hver 14. dag.
Ekstraordinære møder afholdes, hvis  

 der indtræffer alvorlige ulykker, forgiftninger eller andre  

 sundhedsskader eller tilløb hertil, samt når der i øvrigt  

 er behov herfor.
 § 9. Bygherren skal sørge for, at  

 koordinatoren på bygherrens vegne indkalder og leder  

 sikkerhedsmøderne på byggepladsen.
Stk. 2. Koordinatoren indkalder på vegne af bygherren  

 arbejdsgiverne eller disses repræsentanter og sikkerhedsgrupperne  

 på byggepladsen til sikkerhedsmøderne og sørger  

 for, at der udarbejdes referat af mødet.
Referatet sendes til  

 mødedeltagerne, bygherren, alle arbejdsledere, de beskæftigede  

 virksomheder, sikkerhedsgrupperne samt eventuelle  

 tillidsrepræsentanter.
 § 10. Ved bygge- og anlægsarbejde kan
der oprettes sikkerhedsråd, hvor der i en periode på 4 uger  

 eller derover sammenlagt er beskæftiget flere end 100 ansatte,  

 medmindre Arbejdstilsynet skønner, at sikkerhedsarbejdet skal  

 koordineres ved afholdelse af sikkerhedsmøder efter § 8 og  

 § 9.
 Stk. 2. Sikkerhedsrådet består af koordinatoren  

 på bygherrens vegne samt repræsentanter for arbejdsstedets  

 sikkerhedsrepræsentanter, arbejdsgivere og arbejdsledere.  

 Arbejdsstedets sikkerhedsrepræsentanter vælger i mellem sig 2  

 medlemmer, og arbejdsgiverne og arbejdslederne vælger i mellem sig  

 hvert et medlem til sikkerhedsrådet, hvori koordinatoren  

 indtræder som formand.
 Stk. 3. Hvor der er oprettet sikkerhedsråd, overtager  

 rådet sikkerhedsmødernes funktion og opgaver.
 Stk. 4. Møder i sikkerhedsrådet afholdes efter  

 samme retningslinjer som for sikkerhedsmøder, jf. § 8 og  

 § 9. Sikkerhedsrådet skal endvidere afholde møde med  

 samtlige sikkerhedsgrupper mindst en gang i kvartalet.
Kapitel 5 Anmeldelse § 11. Bygherren skal anmelde byggepladsen til den  

 stedlige arbejdstilsynskreds, inden arbejdet påbegyndes, hvis 1)	arbejdets forventede varighed overstiger 30 arbejdsdage og mindst 20  

 ansatte er beskæftiget samtidigt, eller 2)	den formodede arbejdsmængde overstiger 500 manddage.
Stk. 2. Anmeldelsen skal foretages på en af  

 Arbejdstilsynet udarbejdet blanket og indeholde de i bilag 2 angivne  

 oplysninger.
En kopi af anmeldelsen skal opsættes et synligt sted  

 på byggepladsen.
Kapitel 6 Dispensationer og klageadgang § 12. Direktøren for Arbejdstilsynet kan,  

 hvor særlige forhold foreligger, tillade afvigelser fra bestemmelserne  

 i denne bekendtgørelse, når det skønnes rimeligt og  

 forsvarligt, og i det omfang, det er foreneligt med direktiv 92/57/EØF  

 om minimumsforskrifter for sikkerhed og sundhed på midlertidige eller  

 mobile byggepladser.
 § 13. Arbejdstilsynets afgørelser efter  

 bekendtgørelsen kan påklages efter lov om arbejdsmiljø  

 § 81.
Kapitel 7 Straf § 14. Medmindre højere straf er forskyldt  

 efter lov om arbejdsmiljø eller anden lovgivning, straffes med  

 bøde eller fængsel indtil 2 år den, der:
 1)	Overtræder §§ 3-9 og § 11.
 2)	Ikke efterkommer påbud, der er meddelt i henhold til  

 bekendtgørelsen.
 3)	Tilsidesætter vilkår for dispensationer efter  

 bekendtgørelsen.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 8 Ikrafttræden § 15. Bekendtgørelsen træder i kraft  

 den 1. juli 2001.
Arbejdsministeriet, den 21. juni  

 2001 Ove Hygum /Morten Bergulf Bilag 1 Liste over særligt farligt arbejde 1)	Arbejde, der indebærer særlig alvorlig risiko for at  

 blive begravet, at synke ned eller at styrte ned på grund af  

 aktiviteternes eller de anvendte arbejdsprocessers art eller på grund  

 af arbejdspladsens eller bygværkers omgivelser.
 2)	Arbejde, som udsætter arbejdstagerne for kemiske eller  

 biologiske stoffer og materialer, som enten udgør en særlig fare  

 for arbejdstagernes sikkerhed og sundhed eller indebærer lovkrav om  

 sundhedskontrol.
 3)	Arbejde, der udsætter arbejdstagerne for ioniserende  

 stråling, og som gør det nødvendigt at udpege  

 kontrollerede og overvågede områder, som defineret i artikel 20 i  

 Rådets direktiv 80/836/Euratom.
 4)	Arbejde i nærheden af højspændingsledninger.
 5)	Arbejde, der indebærer fare for drukning.
 6)	Arbejde i brønde og tunneler samt underjordisk arbejde.
 7)	Arbejde under vand, til hvilket der anvendes dykkerudstyr.
 8)	Arbejde i trykkammer.
 9)	Arbejde, som indebærer anvendelse af sprængstoffer.
 10)	Montering og demontering af tunge præfabrikerede  

 elementer.
Bilag 2 Indholdet af anmeldelse efter § 11 1.
 Dato for indsendelse:
 2.
 Byggepladsens nøjagtige beliggenhed:
 3.
 Bygherre(r), navn(e) og adresse(r):
 4.
 Bygværkets art:
 5.
 Den (De) projekterende:
 6.
 Koordinator for sikkerhed og sundhed:
 7.
 Forventet dato for påbegyndelse af arbejdet på  

 byggepladsen:
 8.
 Forventet varighed af arbejdet på byggepladsen:
 9.
 Forventet største antal arbejdstagere på  

 byggepladsen:
 10.
 Forventet antal virksomheder og selvstændige på  

 byggepladsen:
 11.
 Angivelse af de virksomheder, som allerede er udvalgt:
