Nr BTL 203 Betænkning over Forslag til lov om forbud mod våbentransporter   

 Nr L 203 1988-89, 1. samling Afgivet af Retsudvalget Afgivet: 19890518 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

forkastelse ved 3. behandling.
 Mindretallet finder, at regeringen bør arbejde for at hindre sådanne  

 transporter, som lovforslaget omtaler, men at arbejdet skal ske som led i et  

 internationalt samarbejde, idet kun internationale aftaler i sidste ende vil  

 give den ønskede effekt.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Et tredje mindretal (Centrum-Demokraternes medlem af udvalget)  

 indstiller ligeledes lovforslaget til forkastelse ved 3. behandling.
Ændringsforslag Af et mindretal (S og SF), tiltrådt af et mindretal (KRF):
Nye paragraffer 1) Efter § 1 indsættes som nye paragraffer:
»§ 01. § 1 finder tilsvarende anvendelse ved transport af våben og  

 krigsmateriel m.v. på andre skibe og luftfartøjer, hvis personer med dansk  

 indfødsret og personer bosat i den danske stat eller selskaber hjemmehørende  

 her 1) har en bestemmende indflydelse over skibet eller luftfartøjet, 2) helt eller delvis lejer transportkapacitet for at transportere våben  

 eller krigsmateriel m.v. på skibet eller luftfartøjet.
§ 02. Personer med dansk indfødsret og personer bosat i den danske stat  

 eller selskaber hjemmehørende her må kun med justitsministerens tilladelse i  

 det enkelte tilfælde formidle transport af våben og krigsmateriel m.v. på  

 skibe eller luftfartøjer.« Til § 2 2) I stk. 1 indsættes som 2. pkt.:
»Det samme gælder, hvis våbnene eller krigsmateriellet m.v. er  

 bestemt til sådanne stater eller områder.« Til § 4 3) Stk. 1 affattes således:
»For overtrædelse af § 1 eller § 01, jf. § 1, straffes skibsføreren  

 og den, der er trådt i skibsførerens sted, med bøde, hæfte eller under  

 skærpende omstændigheder med fængsel indtil 4 år.
For overtrædelse, der  

 finder sted med et luftfartøj, straffes på tilsvarende måde den, der er  

 ansvarlig for, hvilken last luftfartøjet medfører.
På tilsvarende måde  

 straffes den, der overtræder § 02.« 4) Stk. 3, nr. 2, affattes således:
»2) hvis særlige omstændigheder burde have givet anledning til  

 mistanke om, at lasten indeholdt våben og krigsmateriel omfattet af denne  

 lov.« Ny paragraf 5) Efter § 4 indsættes som ny paragraf:
»§ 03. Udbyttet ved handlinger, der er strafbare efter denne lov,  

 skal konfiskeres.
Straffelovens § 75, stk. 1, 2. pkt., § 76, stk. 1 og 3-5,  

 og § 77, stk. 1 og 3, finder tilsvarende anvendelse på konfiskation efter  

 denne bestemmelse.« Til § 6 6) I stk. 1 ændres datoen »den 1. april 1989« til:  

 »den 1. oktober 1989«.
Bemærkninger Til nr. 1 Ændringsforslaget indebærer, at loven også kommer til at omfatte  

 udenlandske skibe ejet af personer med dansk indfødsret og af personer bosat  

 i Danmark eller af selskaber hjemmehørende i Danmark.
 Endvidere udvides forbudet mod våbentransporter til også at omfatte  

 tilfælde, hvor personer med dansk indfødsret eller personer bosat her i  

 landet eller selskaber hjemmehørende i Danmark lejer udenlandsk  

 transportkapacitet for at transportere våben.
 Endelig udvides loven til også at omfatte personer med dansk indfødsret og  

 personer bosat i den danske stat eller selskaber hjemmehørende her, som  

 formidler transport af våben og krigsmateriel m.v. på udenlandske skibe.
Til nr. 2 Ved ændringsforslaget kommer loven til at omfatte våbentransporter, hvor  

 det er hensigten, at våbene skal transporteres videre til et land, hvortil  

 man ikke ville kunne opnå tilladelse til våbentransport.
Til nr. 3-5 Strafbestemmelsen i lovforslagets § 4 ændres, således at bestemmelsen for  

 så vidt angår strafferammerne svarer til § 3 i anordning nr. 40 af 3. februar  

 1978 om visse forholdsregler mod Sydafrika, som ændret ved anordning nr. 489  

 af 14. juli 1986.
 Endvidere indsættes en konfiskationsbestemmelse svarende til § 3 a i den  

 nævnte anordning.
 Derudover foretages en mindre teknisk justering af § 4, stk. 3, nr. 2.
Til nr. 6 Da den oprindeligt foreslåede ikrafttrædelsesdato er passeret, foreslås  

 datoen ændret til den 1. oktober 1989.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
