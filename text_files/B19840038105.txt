 I medfør af §§ 14, 15, 24, 25, 43, 44 og 63 i lov nr. 310 af 6. juni 1973  

 om levnedsmidler m.m., som ændret ved lov nr. 108 af 29. marts 1978,  

 fastsættes følgende:
§ 1 I bekendtgørelse nr. 65 af 20. februar 1981 om tilsætningsstoffer til  

 levnedsmidler som ændret ved bekendtgørelse nr. 672 af 20. december 1982  

 foretages følgende ændringer:
 1. Efter kapitel 3 indsættes:
»Kapitel 3 A Import af tilsætningsstoffer § 8 A.  Den, der med salg for øje agter at indføre  

 tilsætningsstoffer, herunder tilsætningsstofblandinger, her til landet, skal  

 anmelde virksomheden til registrering hos statens levnedsmiddelinstitut  

 (Mørkhøj Bygade 19, 2860 Søborg).
 Stk. 2.  Anmeldelsen skal indeholde følgende  

 oplysninger:
 Stk. 3.  I tilfælde af ændring af virksomhedsnummer skal  

 meddelelse herom indgives til statens levnedsmiddelinstitut.
Stk. 4.  Tilsynsmyndighederne kan kræve yderligere  

 oplysninger, såfremt det skønnes nødvendigt af hensyn til forhold, der er  

 omfattet af levnedsmiddelloven.« 2. § 9, stk. 1 og 2, affattes således:
 »Stk. 1.  Tilsætningsstoffer, der enkeltvis eller i  

 blanding enten indbyrdes eller med levnedsmiddelingredienser sælges til  

 anvendelse ved erhvervsmæssig tilvirkning af levnedsmidler, skal på  

 salgsemballagen være mærket med følgende oplysninger:
Stk. 2.  Ovenstående finder også anvendelse på  

 halvfabrikater, der har karakter af et levnedsmiddel og som sælges til  

 anvendelse ved erhvervsmæssig fremstilling af levnedsmidler.
Mærkning ifølge  

 stk. 1, pkt. 2-6, kan dog undlades for sådanne halvfabrikater, der i øvrigt  

 opfylder de regler om tilsætningsstoffer, der er i positivlistens afsnit A.  

 Mærkning skal i så fald ske efter § 11. Såfremt halvfabrikater forefindes som  

 pulvere, koncentrater eller lignende, kan mærkning ifølge stk. 1, pkt. 2-6,  

 erstattes af mærkning efter § 11, hvis der er angivet en brugsanvisning til  

 fremstilling af det færdige levnedsmiddel, der sikrer, at dette overholder  

 reglerne i positivlistens afsnit A.« 3. § 11, stk. 1, affattes således:
»Hvis der i et færdigpakket levnedsmiddel er anvendt et eller flere  

 tilsætningsstoffer, herunder næringsstoffer, skal levnedsmidlets  

 færdigpakning eller en vedhæftet etiket mærkes med oplysning herom ved  

 angivelse af tilsætningsstoffernes kategori efterfulgt af enten deres  

 specifikke betegnelse eller deres nummer fastsat af De Europæiske  

 Fællesskaber, hvis der findes et sådant.
For næringsstoffernes vedkommende  

 kan næringsstofbetegnelsen angives i stedet for den specifikke betegnelse.  

 Såfremt levnedsmidlerne bringes i handelen i et tidligere led end  

 detailleddet, kræves der dog ikke mærkning på den enkelte færdigpakning eller  

 en dertil vedhæftet etiket, idet det i så fald er tilstrækkeligt, at  

 mærkningsoplysningerne i stedet anføres på de relevante  

 handelsdokumenter.« 4. § 14 affattes således:
»Statens levnedsmiddelinstitut kan i særlige tilfælde, når forholdene  

 taler for det, dispensere fra § 3, stk. 2, 3, 4 og 6, § 8 A, § 9, stk. 1, §  

 10 samt § 11, stk. 1, 2, 4 og 7.« 5. § 15 affattes således:
»Overtrædelse af bestemmelserne i § 3, § 4, § 5 og § 6 i nærværende  

 bekendtgørelse eller af afgørelser truffet i medfør af bekendtgørelsens  

 bestemmelser herom straffes i henhold til § 63, stk. 3 og 4, i lov om  

 levnedsmidler m.m. med bøde eller hæfte.
Overtrædelse af bestemmelserne i §  

 8, § 8 A, § 9, § 10, § 11, § 12 og § 13 eller af afgørelser truffet i medfør  

 af bekendtgørelsens bestemmelser herom straffes i henhold til § 63, stk. 3 og  

 4, i lov om levnedsmidler med bøde.« 6. I bilaget tilføjes kategoribetegnelsen  

 »Tablethjælpestof«.
§ 2 Denne bekendtgørelse træder i kraft den 1. august 1984.  

 Tilsætningsstoffer, der er lovligt mærket inden dette tidspunkt, kan sælges  

 indtil 1. august 1985.
