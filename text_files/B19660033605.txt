 I henhold til bestemmelserne i § 13, stk. 5 og 6, i lov nr. 195 af 26. maj  

 1965 om saltvandsfiskeri fastsættes herved følgende:
 § 1.  Uanset bestemmelsen i fornævnte lovs § 13, stk.  

 1, er anvendelse af tobistrawl, spilet mellem 2 fartøjer, i tidsrummet 15.  

 april til 31. oktober indtil videre tilladt i de af nedennævnte linier  

 afgrænsede farvandsområder:
 Et lavvandet område på Navers Grund nord for Siø begrænset af  

 forbindelseslinierne mellem følgende punkter fra nord:
 Et lavvandet område syd for Siø begrænset af forbindelseslinierne mellem  

 følgende punkter fra nord:
 § 2.  Fiskeriet må dog kun udøves i tidsrummet fra 1  

 1/2 time før solopgang til 1 time efter solnedgang og udelukkende med  

 redskaber, der er konstrueret i overensstemmelse med følgende retningslinier:
Armenes længde må højst være 6 meter og over- og underlig skal være lige  

 lange.
Underliget må belastes med en kæde på ikke over 8 kg og syet direkte  

 på liget.
Armstokkene må være højst 0,85 meter lange og med en belastning på  

 indtil 4 kg på hver.
Slæbelinen på hver arm må ikke overstige 40 meter.
 Posen skal have en længde på højst 7 1/2 meter og være uden kalv.
 Maskestørrelsen i armene fastsættes til 16 mm, og i løftet 10 mm, jfr. §  

 14 i fornævnte lov om saltvandsfiskeri.
 § 3.  Motorkraften i de til fiskeriet anvendte  

 fartøjer må ikke overstige 20 HK., og der må ikke i fartøjerne forefindes  

 motortrukket spil.
 § 4.  Fangsten må udelukkende anvendes til agn.
 § 5.  Overtrædelse af bestemmelserne i denne  

 bekendtgørelse straffes i medfør af § 33 i lov nr. 195 af 26. maj 1965 om  

 saltvandsfiskeri.
 § 6.  Denne bekendtgørelse træder i kraft dagen efter  

 bekendtgørelsen i lovtidende.
 FISKERIMINISTERIET, DEN 16. SEPTEMBER  

 1966.
J.
Risgaard Knudsen.
/K.
Løkkegaard.
