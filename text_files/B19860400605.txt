 I bygningsreglement 1982 foretages følgende ændringer og tilføjelser:
4.4.1 tilføjes nyt stk. 6:
»Stk. 6.  I bygninger, hvori der indrettes  

 arbejdssteder, som er omfattet af lov om arbejdsmiljø, skal de beskæftigedes  

 cykler og lignende befordringsmidler i arbejdstiden kunne opbevares på  

 hensigtsmæssig måde, hvis ikke de stedlige forhold umuliggør dette.« 4.4.2 nuværende stk. 4 erstattes af nyt stykke:
»Stk. 4.  Gulvet i arbejdsrum må ikke ligge mere  

 end 1 m under det omgivende terræn.
Kommunalbestyrelsen kan tillade lavere  

 beliggenhed, når der træffes sådanne foranstaltninger, at der mindst opnås  

 samme arbejdsmæssige og sundhedsmæssige forhold, som når gulvet ikke ligger  

 mere end 1 m under terræn.« I Stk. 5 og 9 udgår:
 »med arbejdstilsynets godkendelse«.
4.4.3 nuværende stk. 1 erstattes af nyt stykke:
»Stk. 1.  Hvor spiserum skal indrettes på grund af  

 arbejdets art, skal det placeres bekvemt i forhold til  

 arbejdspladserne.« Tilføjes nyt stk. 6:
»Stk. 6.  Spiserum skal forsynes med vask og  

 kogeindretning.« 4.4.5 tilføjes nyt stk. 7:
»Stk. 7.  I baderum og rum med vaskeplads skal der  

 udføres gulvafløb.« 4.4.6 nuværende stk. 1 erstattes af nyt stykke:
»Stk. 1.  Hvor omklædningsrum skal indrettes på  

 grund af arbejdets art, skal beliggenheden være bekvem i forhold til  

 arbejdsstederne og i forhold til vaske- og baderum.« Tilføjes nyt stk. 4:
»Stk. 4.  I omklædningsrum med vaskeindretninger  

 skal der udføres gulvafløb.« Ændringerne træder i kraft den 1. maj 1986.
 Boligministeriet, byggestyrelsen, den 6. februar 1986.
 Yderligere eksemplarer af dette tillæg kan købes hos Direktoratet for  

 Statens Indkøb, Bredgade 20, 1260 København K.
Bemærkninger til tillæg 5 Indledning og administrative forhold Arbejsministeriet og boligministeriet er som resultat af arbejdet i  

 udvalget for samordning og forenkling af administrationen af  

 bygningsmyndighedernes og arbejdstilsynets byggesagsbehandling, som afgav  

 beretning d. 16. august 1984, blevet enige om at forenkle  

 bygningsmyndighedernes og arbejdstilsynets byggesagsbehandling af visse arter  

 af erhvervsbyggerier.
 I den anledning er der blevet udarbejdet en bekendtgørelse om forenkling  

 af byggesagsbehandlingen for visse erhvervskategorier, arbejdsministeriets  

 bekendtgørelse nr. 49 af 6. februar 1986, (bilag A til dette tillæg). I  

 tilknytning til bekendtgørelsen er der udfærdiget en afgrænsningsaftale  

 mellem boligministeriet og arbejdsministeriet af 6. februar 1986 om hvilke  

 arter af erhvervsbyggerier, der skal byggesagsbehandles af  

 kommunalbestyrelserne uden arbejdstilsynets medvirken, (bilag B til dette  

 tillæg). Aftalen og tillægget indgår også som bilag til bekendtgørelsen.
 Forenklingen går ud på, at kommunalbestyrelserne som bygningsmyndighed  

 uden arbejdstilsynets medvirken skal byggesagsbehandle de erhvervsbyggerier,  

 hvor arbejdets art har en afgørende indflydelse på bygningen eller dens  

 indretning, se underbilag 1 til afgrænsningsaftalen, mens arbejdstilsynet som  

 hidtil behandler byggerier, hvor arbejdsprocessen ofte vil have en afgørende  

 indflydelse på de bygningsmæssige forhold samt byggerier, hvori der etableres  

 arbejdsprocesser med særligt farligt arbejde.
De erhvervskategorier, som arbejdstilsynet ikke mere skal  

 byggesagsbehandle, skal alene byggesagsbehandles efter byggelovens og  

 bygningsreglementets bestemmelser.
Dette indebærer, at behandling af  

 ansøgninger om dispensation og klagesager også skal ske i medfør af  

 byggelovens og bygningsreglementets bestemmelser.
De regler, som er blevet berørt af samordningen og forenklingen, har  

 hidtil fremgået dels af bekendtgørelse nr. 611 af 18. december 1985 om regler  

 efter den tidligere arbejderbeskyttelseslovgivning, der med mindre ændringer  

 er forblevet i kraft efter arbejdsmiljølovens ikrafttræden  

 (ikraftholdelsesbekendtgørelsen), dels af arbejdstilsynets publikation nr. 25  

 »Projektering af erhvervsbyggeri.
Vejledning om arbejdstilsynets regler  

 og praksis«.
 Da bygningsreglementet allerede for en stor del indeholder bestemmelser,  

 der er enslydende med ikraftholdelsesbekendtgørelsen og vejledning nr. 25,  

 har det kun været nødvendigt at overføre få bestemmelser til  

 bygningsreglementet, hvilket fremgår af dette tillæg, der indeholder de  

 nødvendige ændringer og tilføjelser til bygningsreglementet.
 Herefter skal byggesagsbehandlingen alene ske efter byggelovgivningen for  

 så vidt angår de erhvervsbyggerier, hvor arbejdets art ikke har afgørende  

 indflydelse på bygningen eller dens indretning, jf underbilag 1 til  

 afgrænsningsaftalen (side 12-13).
 finder kommunalbestyrelsen på grundlag af afgrænsningsaftalen, at en  

 byggesag også skal behandles af arbejdstilsynet, skal bygherren eller dennes  

 repræsentant oplyses herom.
Hvis kommunalbestyrelsen er i tvivl om, hvorvidt en sag også henhører  

 under arbejdstilsynet, skal kommunalbestyrelsen rådføre sig med den lokale  

 arbejdstilsynskreds.
Såfremt der stadig skulle være tvivl, kan der rettes  

 henvendelse til direktoratet for arbejdstilsynet og/eller byggestyrelsen.
Kommunalbestyrelsen sikrer ved behandlingen af en byggesag, som efter  

 bekendtgørelsen alene skal behandles af kommunalbestyrelsen, at virksomhedens  

 sikkrhedsorganisation, såfremt der findes en sådan, bliver orienteret.
Dette  

 kan i praksis ske ved, at kommunalbestyrelsen gennem arbejdsgiveren/bygherren  

 fremsender kopi af byggetilladelsen til sikkerhedsorganisationen.
Det er  

 således fortsat arbejdsgiveren, der i medfør af arbejdsministeriets  

 bekendtgørelse nr. 392 af 10. august 1978 om virksomhedernes sikkerheds- og  

 sundhedsarbejde, har ansvaret for, at sikkerhedsorganisationen er blevet  

 hørt, ligesom det fortsat er arbejdstilsynet, der fører tilsyn med  

 bekendtgørelsens overholdelse.
Kommunalbestyrelsen skal endvidere ved meddelelse af dispensation i disse  

 byggesager orientere arbejdstilsynet om, at der er givet dispensation.
Ved  

 denne orientering sikres det, at arbejdstilsynet ved et eventuelt senere  

 besøg på erhvevsvirksomheden i driftsperioden er bekendt med bygningens  

 lovlige udførelse og indretning.
 Bekendtgørelsen træder ifølge § 2, stk. 1, i kraft 1. maj 1986.  

 Arbejdstilsynet skl imidlertid færdigbehandle de byggesager, som er modtaget  

 i tilsynet før ikrafttrædelsesdatoen, og klager over afgørelser truffet af  

 arbejdstilsynet skal færdigbehandles af direktoratet for arbejdstilsynet og  

 arbejdsministeriet.
Bemærkninger til de enkelte bestemmelser Ad kap. 4.4.1, stk. 6:
 Kravet svarer til § 13, nr. 10 i lov om almindelig arbejderbeskyttelse; jf  

 lovbekendtgørelse nr. 297 af 4. juli 1968 med senere ændringer, som  

 ikraftholdt ved bekendtgørelse nr. 611 af 18. december 1985 om regler efter  

 den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden  

 (ikraftholdelsesbekendtgørelsen).
 kap. 4.4.2, stk. 4: Ifølge det tidligere stk. 4, som nu udgår,  

 kunne rumhøjden, i arbejdsrum, hvor der forekommer stærk udvikling af hede,  

 fugtighed, støv, røg mv. eller forekommer giftige eller eksplosive luftarter,  

 kræves forøget efter arbejdstilsynets bestemmelser.
 Stykket udgår som følge af, at de særlige virksomheder, der omhandles i  

 bestemmelsen, fortsat skal byggesagsbehandles i arbejdstilsynet.
Den nye bestemmelse svarer til § 13, nr. 3 i lov om almindelig  

 arbejderbeskyttelse, jf ikraftholdelsesbekendtgørelsen.
Den ændrede  

 formulering tilsigter ikke nogen realitetsændring blot en tydeliggørelse af,  

 hvilke forhold der skal tages i betragtning ved tilladelse til gulv med  

 lavere beliggenhed end 1 m under det omgivende terræn.
 Ad kap. 4.4.2, stk. 5 og 9:
 De to bestemmelser stiller ikke længere krav om, at kommunalbestyrelsens  

 tilladelse til fravigelse af krav om rumindhold og dagslystilgang skal  

 godkendes af arbejdstilsynet.
 Der er alene tale om en konsekvensændring som følge af, at  

 byggesagsbehandlingen af de almindelige byggesager vedrørende erhvervsbyggeri  

 nu alene skal foretages af kommunalbestyrelsen som bygningsmyndighed.
 Ad kap. 4.4.3, stk. 1:
 Den nye bestemmelse svarer til § 13, nr. 12 i lov om almindelig  

 arbejderbeskyttelse.
 Afgørelsen af, om der skal stilles krav om indretning af spiserum,  

 afhænger af en konkret vurdering i det enkelte tilfælde.
 Spisning vil ofte kunne foregå i arbejdslokalet (kontor og tegnestuer)  

 eller i baglokaler, der er af passende hygiejnisk standard og indrettet til  

 formålet (butikker, banker).
Særskilt spiserum ved nybyggeri har været gængs praksis undtagen for helt  

 små virksomheder.
Arbejdstilsynet har støttet denne praksis.
 For spiserum i kælderlokaler har arbejdstilsynet stillet de samme  

 bygningsmæssige krav som til arbejdsrum, dvs. at rummet skulle være tørt,  

 velisoleret, velventileret, velopvarmet og have god tilgang af dagslys.
 Spiserum eller marketenteri fælles for flere virksomheder har været  

 tilladt, når der var tale om beslægtede arbejdsformer f.eks. i forretnings-  

 og kontorhuse.
 Ad kap. 4.4.3, stk. 6:
 Den nye bestemmelse svarer til § 13, nr. 12 i lov om almindelig  

 arbejderbeskyttelse og den praksis som arbejdstilsynet har udøvet i medfør af  

 bestemmelsen.
 Ad kap. 4.4.5, stk. 7 og kap. 4.4.6, stk. 4:
Bestemmelserne svarer til § 13, nr. 9 i lov om almindelig  

 arbejderbeskyttelse, jf ikrafttrædelsesbekendtgørelsen samt til  

 bestemmelserne om vaskeindretninger i arbejdstilsynets publikation nr. 25  

 »Projektering af erhvervsbyggeri.
Vejledning om arbejdstilsynets regler  

 og praksis«.
 Ad kap. 4.4.6, stk. 1:
 Den nye bestemmelse svarer til § 13, nr. 10 i lov om almindelig  

 arbejderbeskyttelse.
 Afgørelsen af, om der skal stilles krav om omklædningsrum, afhænger af en  

 konkret vurdering i det enkelte tilfælde.
 For de bygningskategorier, der overføres til bygningsreglementet, har  

 arbejdstilsynet ikke stillet et ubetinget krav om omklædningsrum, medmindre  

 der rent faktisk sker omklædning (fx fængsler og større køkkener).
 Hvis der ikke sker egentlig omklædning, men skift af overtrækstøj (fx  

 kitler) skal der være mulighed for at skifte ugenert, fx butikker,  

 stormagasiner, hoteller, museer m.m.
Omklædningsrum skal indrettes til tøjopbevaring (fx skabe). For de fleste  

 af de kategorier, der overføres, skal tøjet blot opbevares på hensigtsmæssig  

 måde.
Opbevaring i arbejdsrum må kun ske i skabe, medmindre der er tale om  

 enkeltmandskontorer og opbevaring må normalt ikke finde sted i spiserum.
 »Hensigtsmæssig måde« kan opfyldes på mange måder fx bøjlestang  

 i større forrum til toiletter, garderobeskabe i gangarealer, knager i  

 gangarealer m.m.
