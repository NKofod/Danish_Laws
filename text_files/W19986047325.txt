Adoption.
Godkendelsens indhold Samrådet afslog at udvide ansøgernes  

 godkendelse til at omfatte et risikobarn.
Ansøgerne, der var godkendt til et udenlandsk barn  

 nr. 2 i alderen 0-36 måneder, ønskede at adoptere barn nr. 2 fra  

 Kina.
Det blev overfor Adoptionsnævnet oplyst, at det måtte  

 forventes, at de kinesiske adoptionsmyndigheder i en sådan situation  

 ville bringe et såkaldt "special need" barn i forslag.
 Ved behandlingen af sagen lagde nævnet til grund, at  

 det ikke på det foreliggende var muligt præcist at  

 afgrænse, hvilke helbredsmæssige forhold, der efter de kinesiske  

 myndigheders opfattelse falder ind under betegnelsen "special need"  

 børn, men at det vil kunne forventes, at børn med mindre  

 handicap vil falde ind under betegnelsen.
Under hensyn til at ansøgerne var indstillet  

 på at modtage et barn med helbredsmæssige problemer, herunder  

 lettere handicaps, samt til, at ansøgerne efter nævnets  

 opfattelse havde de fornødne ressourcer til at modtage et sådant  

 barn, besluttede nævnet at udvide ansøgernes godkendelse til at  

 omfatte et barn med oplyste helbredsproblemer, herunder et mindre fysisk  

 handicap.
I nævnets afgørelse blev det samtidig  

 præciseret, at den udvidede godkendelse ikke omfattede et barn med  

 mental retardering.
