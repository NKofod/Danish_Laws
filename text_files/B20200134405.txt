Bekendtgørelse om ændring af bekendtgørelse om dagpengeperioden § 1 I bekendtgørelse nr. 1173 af 26. september 2018 om dagpengeperioden, som ændret ved bekendtgørelse nr. 1202 af 25. november 2019 foretages følgende ændringer:
 1. Indledningen affattes således:
»I medfør af § 55, stk. 6, § 56 b, stk. 2, § 57 b, stk. 4, § 74 d, stk. 2, og § 95 i lov om arbejdsløshedsforsikring m.v., jf. lovbekendtgørelse nr. 199 af 11. marts 2020, og efter forhandling med Beskæftigelsesrådet fastsættes efter bemyndigelse:« 2. I § 4 indsættes som stk. 4:
»Stk. 4. Uanset stk. 1, nr. 1, kan arbejdsløshedskassen vælge, om et medlem, som har ret til udbetaling af dagpenge omfattet af lovens § 53, stk. 25, jf. § 55, stk. 4, nr. 1, 2. led, skal indplaceres efter stk. 1.« § 2 Bekendtgørelsen træder i kraft den 14. september 2020.
