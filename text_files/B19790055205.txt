 I henhold til § 10 i lov nr. 290 af 7. juni 1972 om foranstaltninger mod  

 forurening af havet med andet end olie, som ændret ved lov nr. 312 af 26.  

 juni 1975, fastsættes:
 § 1.  I lovens bilag 1 indsættes efter punkt 6 som nye  

 punkter:
 7. Radioaktivt affald eller andre radioaktive stoffer.
 8. Materialer i enhver tilstandsform (fast, flydende,  

 gasformig eller levende tilstand), fremstillet til biologisk og kemisk  

 krigsførelse.
 9. Råolie, brændselsolie, svær dieselolie, smøreolier,  

 hydrauliske væsker samt blandinger heraf, såfremt disse stoffer er taget om  

 bord med henblik på dumpning.
 § 2.  I lovens bilag 2 indsættes efter punkt 1:
1.a.
Store mængder syre og base, hvori der forekommer de under 1 nævnte  

 stoffer samt berylium, krom, nikkel, vanadin og deres forbindelser.
§ 3.  Andre stoffer eller materialer end nævnt i  

 lovens bilag 1 og 2 må heller ikke uden for de havområder, der er angivet i  

 lovens § 3, dumpes uden tilladelse fra miljøstyrelsen.
Sådan tilladelse kan  

 meddeles i henhold til lovens § 5, stk. 2, 2. pkt.
 § 4.  Tilladelse til dumpning uden for de i lovens § 3  

 angivne havområder kan tillige gives af den kompetente myndighed i et land,  

 der har tiltrådt Londonkonventionen til forhindring af havforurening ved  

 dumpning af affald og andre stoffer.
 § 5.  Med mindre der foreligger dumpningstilladelse,  

 er det forbudt her i riget med henblik på dumpning at overlade de i  

 bekendtgørelsens § 3 omhandlede materialer eller stoffer til transport eller  

 at transportere og indlaste dem.
 § 6.  Den, der overtræder bekendtgørelsens §§ 3 og 5,  

 straffes med bøde eller hæfte eller under skærpede omstændigheder fængsel i  

 indtil 1 år.
 Stk. 2.  For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Stk. 3.  Sagerne behandles som politisager.
De  

 retsplejemidler, der er nævnt i retsplejelovens kapitel 68, 69, 71 og 72, kan  

 anvendes i samme omfang i statsadvokatsager.
 § 7.  Bekendtgørelsen træder i kraft den 1. maj 1980.
