Fremsat den 6. oktober 2004  

 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov  

 om frit valg § 1.  

  

 Loven  

 har til formål at fremme frit valg for borgerne ved leveringen af offentlige  

 serviceydelser.
 Stk. 2.  

  

 Loven skal  

 understøtte mulighederne for at udvide det frie valg og styrke borgerens  

 retsstilling ved gennem information at skabe et kvalificeret grundlag for  

 borgerens brug af det frie valg.
 § 2.  

  

 Loven  

 gælder for kommuner og amtskommuner.
§ 3.  

  

 Inden  

 for hver valgperiode påhviler det kommunalbestyrelsen og amtsrådet i et møde  

 at  

 vurdere, hvor det er muligt inden for lovgivningens rammer at udvide allerede  

 eksisterende fritvalgsordninger eller at indføre frit valg på områder, hvor  

 dette ikke allerede er sikret.
Vurderingen skal finde sted inden udgangen af  

 3.  

 kvartal i det år, hvori valg finder sted for valgperioden.
 § 4.  

  

 På  

 områder, hvor der er frit valg ved levering af kommunale eller amtskommunale  

 serviceydelser, påhviler det kommunalbestyrelsen eller amtsrådet at informere  

 borgerne herom.
 Stk. 2.  

  

 Det  

 påhviler kommunalbestyrelsen og amtsrådet at informere om indholdet af de  

 kommunale  

 eller amtskommunale serviceydelser, jf. stk. 1, på en måde, der sikrer,  

 at  

 borgerne på et enkelt og gennemskueligt grundlag kan foretage et kvalificeret  

 valg.
 Stk. 3.  

  

 Det  

 påhviler kommunalbestyrelsen og amtsrådet i forbindelse med information om  

 frit  

 valg, jf. stk. 1 og 2, at informere om, hvor borgerne kan henvende sig  

 om  

 forhold vedrørende leveringen af en serviceydelse.
 § 5.  

  

 Kommunalbestyrelsen  

 og amtsrådet skal én gang inden for valgperioden overfor kommunens  

 henholdsvis  

 amtskommunens borgere redegøre for kommunalbestyrelsens henholdsvis  

 amtsrådets  

 stillingtagen efter § 3 samt for, hvilke tiltag der er iværksat eller  

 påtænkes iværksat for at sikre borgerne den fornødne information som anført i  

 § 4. Redegørelsen skal afgives inden udgangen af 3. kvartal i det år,  

 hvori valg finder sted for valgperioden.
 § 6.  

  

 Indenrigs-  

 og sundhedsministeren kan fastsætte nærmere regler for udarbejdelse af  

 informationsmaterialet  

 efter § 4.
 § 7.  

  

 Indenrigs-  

 og sundhedsministeren fastsætter tidspunktet for lovens ikrafttræden.
 § 8.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning og baggrund Regeringen arbejder målrettet på at forny og modernisere  

 den offentlige sektor.
Det er væsentligt for regeringen at sikre en offentlig  

 sektor, hvor borgeren er i centrum, og hvor den enkelte borger i højere grad  

 har indflydelse på den service, der tilbydes af det offentlige.
Borgeren har  

 i  

 dag helt andre forventninger til offentlige serviceydelser end tidligere, og  

 standardløsninger rækker ikke længere.
Regeringen ønsker, at den enkelte  

 borger  

 skal have større frihed til at vælge, fordi borgerne bedre end nogen er i  

 stand  

 til at vælge den ydelse, der passer dem bedst.
Valgfrihed og fleksibilitet opleves af borgerne som et gode  

 og øger dermed borgernes oplevelse af kvalitet.
Samtidig bidrager frit valg  

 til  

 udvikling af effektivitet og kvalitet.
Med det frie valg får borgerne  

 mulighed  

 for at vælge den serviceydelse, der bedst passer til deres behov, og der  

 skabes  

 derfor gennem det frie valg et kraftigt incitament til at levere de bedste og  

 økonomisk mest effektive løsninger.
 Som led i fornyelsen af velfærdssamfundet har regeringen med  

 reformprogrammet Velfærd og valgfrihed øget borgernes valgfrihed  

 gennem en  

 række konkrete initiativer på de centrale velfærdsområder, som f.eks.  

 sygehuse,  

 tandpleje, dagpasning, hjemmehjælp samt plejehjem og plejeboliger.  

 Børnefamilierne, de ældre og de syge er blandt de grupper, der har fået  

 større  

 fleksibilitet og valgfrihed.
 Det udestår inden for rammerne af den gældende lovgivning  

 at tilvejebringe større kendskab til valgmulighederne og sikre stærkere fokus  

 på det frie valg i de enkelte kommuner og amtskommuner.
Med henblik på yderligere at styrke mulighederne for frit  

 valg besluttede regeringen derfor i det supplerende regeringsgrundlag af 27.  

 august 2003 at fremsætte forslag til en fritvalgslov.
I forlængelse heraf  

 blev  

 der nedsat et udvalg, der har haft til opgave at forberede et udkast til  

 forslag til lov om frit valg.
Udvalget har peget på, at der for at styrke det frie valg  

 er behov for at sikre en tilstrækkelig og brugerrettet information om  

 valgmulighederne og indholdet heraf.
For i så vid udstrækning som muligt at  

 sikre frit valg til offentlige serviceydelser har udvalget endvidere  

 anbefalet,  

 at der i kommuner og amtskommuner løbende pågår overvejelser om mulighederne  

 for at indføre eller udvide det frie valg.
Udvalgets anbefalinger er  

 indeholdt  

 i lovforslaget.
Lovens formål er at fremme det frie valg inden for rammerne  

 af den gældende sektorlovgivning.
Herudover overvejer regeringen løbende  

 mulighederne for at udvide de lovgivningsmæssige rammer for det frie valg.  

 Frihed til selv at vælge er en hjørnesten i regeringens bestræbelser på at  

 fremtidssikre velfærdssamfundet, og regeringen vil derfor fortsætte med at  

 styrke borgernes muligheder for at foretage et valg mellem forskellige  

 offentlige og private løsninger.
Regeringen sigter således til stadighed mod  

 på  

 at øge det enkelte menneskes frihed og valgmuligheder.
Lovforslaget indeholder ikke særlige regler om kommunernes  

 og amtskommunernes overholdelse af lovens bestemmelser.
Overholdelsen heraf  

 vil  

 være omfattet af det almindelige kommunale tilsyn i det omfang, der ikke  

 findes  

 en særlig klage- eller tilsynsmyndighed på det pågældende område.
2. Lovforslagets indhold 2.1. Kommunalbestyrelsens og amtsrådets vurdering  

 af mulighederne for øget frit valg af kommunale serviceydelser 2.1.1. Kommunalbestyrelsens og amtsrådets  

 vurdering Frit valg forudsætter i sig selv, at det besluttes at give  

 borgerne et valg mellem flere muligheder.
Det er regeringens klare mål, at det ved leveringen af  

 offentlige serviceydelser altid tilstræbes at give den enkelte borger et frit  

 valg.
Regeringen vil med lovforslaget sikre, at mulighederne for øget frit  

 valg  

 løbende indtænkes i kommunalbestyrelsernes og amtsrådenes tilrettelæggelse af  

 leveringen af de kommunale serviceydelser således, at rammen for frit valg  

 udnyttes mest muligt med den gældende lovgivning.
Samtidig vil regeringen som  

 led i en videreudvikling og modernisering af velfærdssamfundet fortsat  

 løbende  

 overveje mulighederne for at udbygge de lovgivningsmæssige rammer for det  

 frie  

 valg for på denne måde at give den enkelte borger større frihed til at vælge.
Regeringen foreslår med lovforslaget, at  

 kommunalbestyrelserne og amtsrådene forpligtes til at vurdere, hvorvidt det  

 er  

 muligt inden for lovgivningens rammer at indføre frit valg på områder, hvor  

 dette ikke allerede er sikret, eller at udvide allerede eksisterende  

 valgmuligheder.
Ved at forpligte kommunalbestyrelserne og amtsrådene til at  

 overveje opgaveløsningen set ud fra borgernes behov og ønsker fremmes  

 borgerens  

 frie valg under hensyn til de lokale forhold og muligheder og under hensyn  

 til  

 det lokale serviceniveau.
Som eksempel kan nævnes, at borgeren efter serviceloven har  

 ret til at tilkendegive ønsker om dagtilbud.
Der er ingen begrænsning på,  

 hvor  

 langt kommunen kan gå med hensyn til antal ønsker, som borgeren kan  

 fremsætte.
Regeringen vil med lovforslaget sikre, at der arbejdes  

 fremadrettet mod mere frit valg.
Regeringen ønsker således at sikre en lokal  

 stillingtagen til, hvad der kan gøres fremover for at fremme borgerens frie  

 valg, når denne er visiteret til/har ret til en offentlig serviceydelse.
 Med lovforslaget får kommunalbestyrelserne og amtsrådene  

 ansvaret for selv at tilrettelægge arbejdet med at indtænke et øget frit  

 valg.  

 Af hensyn til borgernes mulighed for at respondere på kommunalbestyrelsens og  

 amtsrådets stillingtagen til mulighederne for at øge det frie valg foreslås,  

 at  

 denne stillingtagen skal foreligge inden udgangen af 3. kvartal i det år,  

 hvor  

 kommunalvalg finder sted for valgperioden.
Ved ændring af den kommunale styrelseslov (lov nr. 373 af  

 6. juni 2002) blev der indført en pligt for kommunalbestyrelsen  

 (primærkommuner  

 og amtskommuner) til at udarbejde en servicestrategi for udviklingen af  

 effektiviteten og kvaliteten i den kommunale opgavevaretagelse.
Hovedformålet  

 med servicestrategiordningen er at skabe en fælles ramme for kommunernes  

 arbejde med udvikling af kommunale ydelser.
Servicestrategien skal gøres  

 tilgængelig for borgerne i form af en redegørelse, som skal udarbejdes inden  

 udgangen  

 af valgperiodens første år.
Kommunalbestyrelserne og amtsrådene kan beslutte at  

 inkorporere arbejdet med overvejelserne om øget frit valg i udarbejdelsen af  

 servicestrategien, hvorved arbejdet vil indgå som et naturligt led i  

 kommunalbestyrelsens  

 og amtsrådets overvejelser om kommunens og amtskommunens udvikling.
Der vil  

 således tillige på et tidligt tidspunkt i valgperioden blive taget stilling  

 til  

 det videre arbejde med frit valg.
2.1.2. Redegørelse om kommunalbestyrelsens og  

 amtsrådets stillingtagen til øget frit valg For at skabe klarhed for borgerne om kommunalbestyrelsens  

 og amtsrådets vurdering af mulighederne for øget frit valg foreslår  

 regeringen,  

 at der følges op herpå med en redegørelse overfor borgerne.
Hermed sikres, at  

 borgerne får kendskab til kommunalbestyrelsens og amtsrådets beslutninger  

 vedrørende øget valgfrihed.
Det vil være naturligt, om redegørelsen bl.a.  

 gøres  

 tilgængelig for borgerne på kommunens og amtskommunens hjemmeside på  

 internettet.
Som opfølgning på servicestrategien skal kommunerne  

 (primærkommuner og amtskommuner) inden udgangen af 3. kvartal i det år, hvori  

 valg til kommunalbestyrelsen finder sted, redegøre for, hvordan kommunen  

 følger  

 op på servicestrategien.
Regeringen foreslår, at redegørelsen om vurderingen  

 af  

 mulighederne for øget frit valg skal afgives inden for samme frist.
Kravet om  

 en redegørelse om kommunalbestyrelsens og amtsrådets stillingtagen til  

 spørgsmålet om øget frit valg kan derfor naturligt opfyldes ved at lade denne  

 være en del af opfølgningsredegørelsen på servicestrategien efter  

 styrelseslovens  

 § 62 c.
Dette udelukker ikke, at der redegøres hyppigere overfor  

 kommunens og amtskommunens borgere om kommunalbestyrelsens og amtsrådets  

 stillingtagen.
2.2. Kommunernes informationsforpligtelse 2.2.1. Information om frit valg Med det udvidede frie valg af leverandører af offentlige  

 serviceydelser har borgerne fået større mulighed for at vælge en leverandør,  

 hvis tilbud bedst muligt opfylder borgerens behov.
Det fulde udbytte af den  

 større  

 valgfrihed forudsætter imidlertid, at borgeren er bekendt med dels de  

 foreliggende valgmuligheder, dels indholdet af de enkelte muligheder.
Uden tilstrækkelig og præcis information vil borgerne ikke  

 have et kvalificeret grundlag for at vælge, og fordelene ved frit valg  

 udnyttes  

 ikke fuldt ud.
Manglende og forkert information kan således udgøre en  

 barriere  

 for frit valg.
 Der er også i regeringens Ny Forbrugerpolitik sat fokus på  

 bedre information på fritvalgsområderne, bl.a. gennem Forbrugerportalen.
Det følger allerede af god forvaltningsskik, at en  

 myndighed skal give borgeren alle oplysninger om de handlemuligheder,  

 borgeren  

 har, dvs. de muligheder der eksempelvis følger af den sociale lovgivning og  

 anden relevant lovgivning.
Herudover forpligter forvaltningslovens § 7  

 ligeledes en forvaltningsmyndighed til i fornødent omfang at yde vejledning  

 og  

 bistand til personer, der retter henvendelse om spørgsmål inden for  

 myndighedens område.
 Både informationspligten, der følger af god  

 forvaltningsskik, og forvaltningslovens § 7 har imidlertid som  

 hovedsigte  

 at informere i den konkrete situation ved borgerens henvendelse og således  

 ikke  

 at tilvejebringe generelt informationsmateriale, som eksempelvis information  

 på  

 en hjemmeside, pjecer på biblioteket mm.
Der arbejdes derfor løbende på at skabe bedre vilkår for at  

 videreudvikle informationsgrundlaget til brugeren bl.a. ved hjælp af  

 sammenlignelig brugerinformation (SBI). SBI blev introduceret i januar måned  

 2002 med udgivelsen af vejledninger om sammenlignelig brugerinformation om  

 henholdsvis folkeskolen, ældreområdet, dagtilbud og gymnasiet.
SBI er  

 internetbaseret information, som er opstillet på en standardiseret måde, der  

 gør det muligt for borgerne at sammenligne de forskellige institutioner og  

 ydelser.
Det er i dag frivilligt for kommuner og amtskommuner at udarbejde  

 SBI.
Herudover arbejdes der løbende på de enkelte sektorområder  

 med at forbedre informationsniveauet for den enkelte borger.
Som eksempler  

 kan  

 nævnes: Sundhedsområdet med en udvidelse af det internetbaserede  

 ventetidsinformationssystem, uddannelsesområdet med lov om gennemsigtighed og  

 åbenhed i uddannelserne, vejledningsreformen om uddannelse og erhverv samt  

 socialområdet med krav om information i forbindelse med indførelsen af frit  

 leverandørvalg i hjemmeplejen.
Den allerede igangsatte proces med at forbedre informationen  

 ændrer ikke ved, at der ikke på alle områder, hvor der er indført frit valg,  

 samtidig hermed er fastsat specifikke regler om informationen til borgerne  

 herom.
Regeringen foreslår derfor, at kommunalbestyrelsen og amtsrådet  

 forpligtes til at informere borgerne om, hvor der ved lov er sikret frit valg  

 ved leveringen af kommunale og amtskommunale serviceydelser, uagtet der ikke  

 i  

 sektorlovgivningen er fastsat regler om information.
En generel regel om  

 informationspligt vil tillige sikre, at kommunalbestyrelsen og amtsrådet  

 forpligtes til at informere borgerne om frit valg, der ikke er lovreguleret,  

 men hvor man lokalt har givet øget frit valg.
Kommunalbestyrelserne og amtsrådene får ansvaret for selv  

 at tilrettelægge arbejdet som led i den lokale udmøntning af en samlet  

 informationspolitik.
Pligten til at informere kan opfyldes ved anvendelse af  

 SBI, udarbejdelse af information på en hjemmeside, vejledninger, pjecer mm.
2.2.2. Information om hvor borgerne skal  

 rette henvendelse om forhold vedrørende leveringen af en serviceydelse En kommunalbestyrelse eller et amtsråd, der overlader  

 varetagelsen af myndighedens driftsopgaver til en privat leverandør, har  

 fortsat ansvaret for, at lovgivningens krav til opgavens varetagelse  

 opfyldes.  

 Hvis borgeren vælger en anden kommune eller amtskommune som leverandør af en  

 tildelt ydelse, er det derimod den udførende myndighed, der er ansvarlig for  

 kontrol og tilsyn med udførelsen af ydelsen, med mindre andet er bestemt i  

 lovgivningen.
Det forekommer naturligt ved valg af anden offentlig leverandør  

 at kontakte denne ved utilfredshed med ydelsen.
Det hører under den ansvarlige kommunalbestyrelse og det  

 ansvarlige amtsråd at behandle klager, hvor der skal træffes afgørelse om,  

 hvad  

 der er eller skal være ret i en bestemt situation, dvs. hvor der træffes en  

 forvaltningsretlig  

 afgørelse.
En borgers klage over, at de ydelser, der modtages i forbindelse  

 med  

 den private leverandørs opgavevaretagelse, ikke opfylder lovgivningens krav  

 på  

 det pågældende område eller ikke er i overensstemmelse med myndighedens  

 beslutning om tildeling af en ydelse, skal derfor behandles af den myndighed,  

 der har tildelt ydelsen.
Den private leverandør skal derfor videresende  

 sådanne  

 klager til myndigheden.
Klager over den private leverandørs personales optræden  

 eller henvendelser fra borgeren om den praktiske tilrettelæggelse af opgavens  

 udførelse skal derimod som udgangspunkt rettes til leverandøren.
Spørgsmålet  

 om, hvornår en henvendelse fra en borger har karakter af en klage, som skal  

 behandles og afgøres af den ansvarlige myndighed, beror på et konkret skøn og  

 kan i visse tilfælde give anledning til tvivl.
Hvis den private leverandør er  

 i  

 tvivl herom, må denne rette henvendelse til myndigheden, der herefter må  

 afgøre, om klagen skal behandles af myndigheden eller den private leverandør.
 For at fjerne en eventuel uklarhed om ansvaret for de  

 leverede ydelser vil regeringen sikre, at der tilvejebringes generel  

 informationsmateriale om, i hvilke hovedsituationer borgeren skal kontakte  

 kommunen henholdsvis amtskommunen, og i hvilke borgeren skal kontakte  

 leverandøren, hvad enten denne er en privat leverandør eller en anden  

 offentlig  

 myndighed.
2.2.3. Redegørelse om arbejdet med at sikre  

 information For at skabe klarhed for borgerne om kommunalbestyrelsens  

 og amtsrådets arbejde med at tilvejebringe information om frit valg foreslås  

 det, at der følges op herpå med en redegørelse til borgerne.
Hermed sikres,  

 at  

 borgerne får oplysning om, hvilke tiltag kommunalbestyrelsen og amtsrådet har  

 iværksat eller påtænker iværksat for at sikre borgerne den fornødne  

 information  

 som anført i lovforslagets § 4. Kommunalbestyrelserne og amtsrådene har  

 ansvaret for selv at tilrettelægge arbejdet med udarbejdelsen af redegørelsen  

 og offentliggørelsen af denne.
Det vil dog være naturligt, om redegørelsen  

 bl.a. gøres tilgængelig for borgerne på kommunens og amtskommunens hjemmeside  

 på internettet.
Regeringen foreslår, at redegørelsen om udarbejdelse af  

 informationsmaterialet skal afgives inden udgangen af 3. kvartal i det år,  

 hvori  

 valg til kommunalbestyrelsen og amtsrådet finder sted.
Kravet om en  

 redegørelse  

 kan derfor naturligt opfyldes ved at lade denne være en del af  

 opfølgningsredegørelsen på servicestrategien efter styrelseslovens § 62  

 c.  

 Dette udelukker ikke, at der redegøres hyppigere overfor kommunens og  

 amtskommunens borgere om kommunalbestyrelsens og amtsrådets stillingtagen.
2.2.4. Bemyndigelse Det foreslås at fastsætte en bemyndigelsesbestemmelse, hvor  

 indenrigs- og sundhedsministeren bemyndiges til at fastlægge mere detaljerede  

 krav til kommunernes og amtskommunernes information om det frie valg.  

 Bemyndigelsen er alene tænkt udmøntet, hvis erfaringerne viser, at kommunerne  

 og amtskommunerne generelt ikke opfylder lovens intentioner om at sikre  

 information om mulighederne for frit valg eller at tilvejebringe en generel,  

 tilgængelig og overskuelig information, der kan danne grundlag for borgerens  

 valg.
 3. Administrative og økonomiske konsekvenser mv.
 Ved udformningen af lovforslaget er det tilstræbt, at  

 arbejdet med at gennemføre loven så vidt muligt kan indgå som et naturligt  

 led  

 i allerede eksisterede arbejde i kommunerne, herunder særligt arbejdet med  

 servicestrategien.  

 Det er derfor i første omgang bestemt, at informationspligten udformes som en  

 generel forpligtelse uden specifikke indholdskrav.
 Lovforslaget har ingen administrative og økonomiske  

 konsekvenser.
4. Erhvervsøkonomiske konsekvenser Lovforslaget har ingen erhvervsøkonomiske konsekvenser.
5. Erhvervsadministrative konsekvenser Lovforslaget har ingen erhvervsadministrative konsekvenser.
6. Miljømæssige konsekvenser Lovforslaget har ingen miljømæssige konsekvenser.
7. Administrative konsekvenser for borgerne Lovforslaget har ingen administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
Høring Lovforslaget har været i høring hos KL, Amtsrådsforeningen,  

 Københavns Kommune, Frederiksberg Kommune, H:S og HUR.
Samlet vurdering af lovforslagets konsekvenser Positive konsekvenser/ Mindre udgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Loven skal fremme frit valg for borgerne ved leveringen af  

 de kommunale serviceydelser.
Målet er at sikre en valgmulighed, uanset om de  

 kommunale serviceydelser leveres af offentlige eller private leverandører  

 eller  

 begge.
Dette udelukker ikke, at opmærksomheden tillige rettes mod muligheder  

 for at give frihedsgrader ved valg af ydelsens indhold og mængde.
Så længe  

 det  

 offentlige system bygger på tilvejebringelsen af skattefinansierede ydelser,  

 må  

 det imidlertid være udgangspunktet, at ydelsernes mængde og indhold  

 fastsættes  

 af de af borgerne valgte politikere.
Til § 2 Med bestemmelsen fastsættes, at loven gælder for kommuner  

 og amtskommuner.
Til § 3 Om baggrunden for bestemmelsen henvises til de almindelige  

 bemærkninger afsnit 1 og afsnit 2.1. Det foreslås med bestemmelsen, at  

 kommunalbestyrelserne og amtsrådene forpligtes til at vurdere, hvorvidt det  

 er  

 muligt inden for lovgivningens rammer at udvide allerede eksisterende  

 valgmuligheder eller at indføre frit valg på områder, hvor der ikke allerede  

 er  

 sikret valgmuligheder.
 Bestemmelsen indebærer et delegationsforbud, således at det  

 sikres, at det er den enkelte kommunalbestyrelse eller det enkelte amtsråd  

 selv, der vurderer mulighederne for et øget frit valg, og ikke f.eks.  

 økonomiudvalget  

 eller den kommunale administration.
 Forslaget skal sikre, at kommunalbestyrelser og amtsråd ved  

 levering af de offentlige serviceydelser løbende gør sig overvejelser om,  

 hvorvidt det er muligt at udpege områder, hvor der kan skabes større  

 valgfrihed  

 for borgerne ved leveringen af ydelserne.
Den enkelte kommunalbestyrelse og det enkelte amtsråd  

 beslutter selv, hvordan arbejdet tilrettelægges.
Som anført i de almindelige  

 bemærkninger kan arbejdet imidlertid være et naturligt led i udarbejdelsen af  

 servicestrategien efter styrelseslovens § 62.
 Den naturlige sammenkobling med udarbejdelsen af  

 servicestrategien er bl.a. baggrunden for, at det med bestemmelsen pålægges  

 kommunalbestyrelsen og amtsrådet at foretage vurderingen af muligheden for et  

 øget frit valg inden udgangen af 3. kvartal i det år, hvor kommunalvalg  

 finder  

 sted for valgperioden.
Til § 4 Om baggrunden for bestemmelsen henvises til de almindelige  

 bemærkninger afsnit 1 og afsnit 2.2.
 Det foreslås med bestemmelsens stk. 1, at  

 kommunalbestyrelsen og amtsrådet pålægges at informere borgerne, hvis denne  

 har  

 frit valg ved leveringen af en kommunal og amtskommunal serviceydelse.
 Med stk. 2 foreslås, at kommunalbestyrelsen og  

 amtsrådet herudover pålægges at informere borgerne om indholdet af de  

 kommunale  

 og amtskommunale ydelser på en måde, der i tilstrækkelig grad sikrer, at  

 borgerne  

 på et enkelt og gennemskueligt grundlag kan foretage et kvalificeret valg.  

 Der  

 skal således tilvejebringes en generel, tilgængelig og overskuelig  

 information  

 om de enkelte valgmuligheder, der kan danne grundlag for sammenligninger  

 mellem  

 forskellige leverandører.
Som eksempel på behovet for information om frit valg kan  

 anføres, at der efter stk. 1 skal informeres om, at borgeren har ret til  

 at tilkendegive ønsker om flere dagtilbud.
Muligheden for at ønske bestemte  

 dagtilbud får dog først reel mening, hvis der herudover efter stk. 2 er  

 tilvejebragt information om de enkelte daginstitutioner således, at borgeren  

 får et reelt kendskab til disse og ud fra denne viden kan benytte det frie  

 valg  

 til at tilkendegive et ønske om de dagtilbud, der stemmer bedst overens med  

 borgerens ønsker og behov.
Som et andet eksempel på en serviceydelse omfattet af den  

 foreslåede informationspligt kan nævnes den almengymnasiale uddannelse, som  

 er  

 en amtskommunal opgave.
På dette område eksisterer en række alternativer til  

 det nærmeste amtsgymnasium, navnlig private gymnasieskoler og andre  

 amtsgymnasier i og uden for amtet.
Her vil informationspligten indebære, at  

 amtsrådet i generel form oplyser om alternativer uden for amtets regi.
Det  

 påhviler således ikke amtsrådet at oplyse om konkrete private gymnasieskoler  

 eller amtsgymnasier i andre amter, herunder informere nærmere om sådanne  

 institutioners uddannelsestilbud.
Under hensyn til det allerede eksisterende arbejde med information,  

 og af hensyn til kommunalbestyrelsernes og amtsrådenes mulighed til at vælge  

 egne veje til målet i arbejdet med den samlede informationspolitik, foreslås  

 informationspligten udformet som en generel forpligtelse uden specifikke  

 indholdskrav.
Pligten til at informere kan således opfyldes ved anvendelse af  

 SBI, udarbejdelse af information på en hjemmeside, vejledninger, pjecer på  

 biblioteket mm.
Med stk. 3 foreslås at pålægge kommunalbestyrelsen og  

 amtsrådet, at informationen om frit valg tillige skal indeholde oplysning om,  

 hvor borgeren skal rette henvendelse om forhold vedrørende leveringen af en  

 ydelse.
Hensigten er, at den generelle information efter stk. 1 og 2  

 skal  

 suppleres med information om, hvor borgerne kan henvende sig vedrørende den  

 faktiske  

 udførelse af serviceydelsen.
Det er ikke tilsigtet, at der skal informeres  

 detaljeret inden for hvert sektorområde.
Til § 5 Om baggrunden for bestemmelsen henvises til de almindelige  

 bemærkninger afsnit 2.1. og 2.2.
Det foreslås, at der skal afgives en redegørelse for  

 kommunalbestyrelsens og amtsrådets stillingtagen til yderligere  

 valgmuligheder  

 ved leveringen af de offentlige serviceydelser som bestemt i § 3. Det  

 foreslås endvidere, at der skal afgives en redegørelse for, hvilke tiltag  

 kommunalbestyrelsen og amtsrådet har iværksat for at sikre borgeren den  

 fornødne information som bestemt i § 4. Redegørelserne skal være  

 tilgængelige for borgerne.
Kommunalbestyrelsen og amtsrådet har selv ansvaret  

 for udformningen af redegørelsen og offentliggørelsen af denne som led i  

 dialogen med borgerne.
Det vil dog være naturligt, om redegørelsen bl.a.  

 gøres  

 tilgængelig for borgerne på kommunens og amtskommunens hjemmeside på  

 internettet.
Det foreslås, at redegørelserne skal afgives inden udgangen  

 af 3. kvartal i det år, hvori valg til kommunalbestyrelser og amtsråd finder  

 sted.
Herved gives mulighed for at afgive redegørelsen i forbindelse med  

 opfølgningsredegørelsen  

 på servicestrategien efter styrelseslovens § 62 c.
Hvis det ønskes, kan  

 redegørelserne afgives hyppigere.
Til § 6 Det foreslås, at indenrigs- og sundhedsministeren  

 bemyndiges til at fastsætte nærmere regler for udfærdigelse af  

 informationsmaterialet efter § 4. Denne bemyndigelse forventes alene  

 udnyttet, hvis erfaringerne viser, at kommunalbestyrelserne og amtsrådene  

 generelt ikke opfylder lovens intentioner om at sikre information om  

 muligheder  

 for frit valg, eller at denne information ikke giver tilstrækkelig gode  

 muligheder for at sammenligne mellem de forskellige valgmuligheder.
Til § 7 Bestemmelserne i lovforslagets §§ 3 og 5, der kan  

 opfyldes i forbindelse med arbejdet med servicestrategierne, er knyttet til  

 den  

 kommunale valgperiode.
På grund af forhandlingerne om den fremtidige  

 kommunale  

 struktur kan der være behov for fleksibilitet med hensyn til  

 ikrafttrædelsestidspunktet.
Det er på den baggrund foreslået, at indenrigs-  

 og  

 sundhedsministeren fastsætter tidspunktet for lovens ikrafttræden.  

 Informationsforpligtelsen,  

 jf. lovens §§ 4 og 6, planlægges dog iværksat fra 1. januar 2005.
Til § 8 Bestemmelsen vedrører lovens territorielle gyldighed.
