INDLEDNING Fortegnelse over samtlige medio september 1986 i Aktieselskabs-Registeret  

 og statsskattedirektoratet registrerede aktie- og anpartsselskaber, herunder  

 de i Aktieselskabs-Registeret registrerede filialer af udenlandske aktie- og  

 anpartsselskaber, og grønlandske selskaber.
Fortegnelsen omfatter yderligere de aktie- og anpartsselskaber, der siden  

 udsendelsen af kurslisten januar 1986, er hævet i Aktieselskabs-Registeret.  

 Disse selskaber vil være markeret med en foranstillet stjerne.
Ved de enkelte  

 selskaber og filialer er angivet selskabsform, (A/S for aktieselskaber, APS  

 for anpartsselskaber og UDL for filialer af udenlandske selskaber, GRØ for  

 grønlandske selskaber), registereringsnummer i Aktieselskabs-Registeret,  

 aktiekapitalens størrelse og eventuelle opdeling i aktieklasser,  

 hjemstedskommune samt SENR.
Desuden er angivet skattekurser pr. 1. januar  

 1987 for danske aktie- og anpartsselskaber.
Sidst i bogen findes endvidere fortegnelse over samtlige medio september  

 1986 i forenings-registeret registrerede foreninger samt over foreninger, der  

 i løbet af 1986 er slettet af registeret.
De slettede foreninger er markeret  

 med en foranstillet stjerne.
Ved den enkelte forening er der angivet  

 registreringsnummer.
Fortegnelsen omfatter også de af foreningerne anvendte  

 særlige betegnelser, der er optaget i registeret.
Statsskattedirektoratet beklager, at der kan være enkelte selskaber, der  

 mangler navn på de efterfølgende sider.
Selskaberne medtages med navn i 1.  

 supplement, der udsendes i januar 1987.
 De for aktie- og anpartsselskaber anførte kurser skal anvendes ved  

 opgørelsen af den skattepligtige formue ved udløbet af 1986 for skatteydere,  

 der har kalenderåret som regnskabsår.
 For skatteydere, der har regnskabsår, som slutter inden den 31. december  

 1986, skal derimod anvendes de i kurslisten januar 1986 angivne kurser.
 De i listen anførte kurser må ikke fraviges uden efter en forud indhentet  

 tilladelse fra vedkommende AMTSSKATTEINSPEKTORAT.
Selskaberne er opført i listen i alfabetisk orden efter det første  

 forekommende betydningsfulde ord i navnet.
Der er anvendt de navne, hvorunder  

 selskaberne er registreret i Aktieselskabs-Registeret medio september 1986,  

 af tekniske grunde dog i visse tilfælde med forkortelser.
De i navnene indeholdte selskabsbetegnelser (f.eks.: A/S, Aktieselskab,  

 APS, anpartsselskab), der kan være optaget foran, bagved og - mere sjældent -  

 inde i navnet, er af tekniske grunde ikke medtaget i fortegnelsen.
Tekniske  

 grunde har ligeledes medført, at selskabernes binavne ikke har kunnet  

 indarbejdes i fortegnelsen.
 Om navnesortering i øvrigt bemærkes:
 1. Der sorteres som hovedregel ikke efter fornavne.  

 Selskaber med historiske navne som Hans Tavsen, Peder Skram og Kirsten Piil  

 er dog opført under fornavnet, altså under henholdsvis H, P og K efter det  

 første forekommende betydningsfulde ord i navnet.
 Det samme gælder, hvor navnet på en gade udgør selskabets navn, såleds at  

 et selskab med navnet Johan Baunes Plads står under bogstavet J.
2. Selskaber og foreninger med sammensatte personnavne  

 med bindestreg er opført under det første af de med bindestreg forbundne  

 navnedele, f.eks.
H.
Meisner-Jensen under M.
 3. Selskaber, hvis navne er betegnelsen for et  

 matrikelnummer, er opført i nummerorden under-matr.
 4. Indledes selskabets navn med en talbetegnelse, er  

 selskabet opført forrest i listen for ledenavnets bogstav i numerisk  

 rækkefølge, f.eks. står 3 Falke Møbler før 12. maj.
5. Selskaber og foreninger, hvis navn kun består af  

 dato og årstal, f.eks.
APS af 15. august 1978, er opført sidst i fortegnelsen  

 og i numerisk rækkefølge.
»år - måned - dato« 6. Består navnet foruden dato/årstal af yderligere  

 navnedele, f.eks. en branchebetegnelse, opføres branchebetegnelsen efter  

 årstal/dato sidst i rækkefølgen, f.eks.:
»Financieringsaktieselskabet af 5. august 1978«, »1978 5.  

 august, Financieringsaktieselskabet af.« 7. Hvis dato og årstal må anses for en mindre  

 betydende del af navnet, f.eks.
Jøko af 10. august 1958 står selskabet opført  

 under den betydningsfulde navnedel i dette tilfælde under begyndelsebogstavet  

 J.
 Foruden navn og kurs er i listen anført en række andre oplysninger  

 vedrørende selskaberne:
a.
Det anførte registreringsnummer benyttes ved henvendelse til  

 Aktieselskabs-Registeret.
b.
De angivne kapitaler er de i Aktieselskabs-Registeret registrerede med  

 de ændringer, som er registreret til medio september 1986.
c.
Selskaber, der har optaget et konvertibelt obligationslån, vil have  

 betegnelse »konv« til venstre for kapitalen.
Når denne betegnelse  

 er anført, er den i listen angivne kurs beregnet som en fælles kurs for  

 selskabets aktier og konvertible obligationer.
d.
Det anførte KMNR er nummeret på ligningskommunen, se fortegnelsen  

 bagest i kurslisten.
e.
Det anførte SENR benyttes ved påligning og opkrævning af selskabsskat.
 Beregningen af kurserne er normalt baseret på det regnskabsår, der er lagt  

 til grund ved selskabets skatteansættelse for skatteåret 1986/87.
 I nogle tilfælde er der i kursrubrikken anbragt en streg.
 Denne markering betyder:
 1. At selskabet er fritaget for skatteansættelse som  

 f.eks. sociale boligselskaber.
 2. At selskabets aktier ejes af kommuner m.v. som  

 f.eks. private jernbaneselskaber.
 3. At selskabets aktier efter de foreliggende  

 oplysninger ejes af et andet selskab, hvilket er taget i betragtning ved  

 ansættelsen af kursen på moderselskabets aktier.
 4. At selskabets aktier ejes af aktionærer bosat i  

 udlandet eller af foreninger, stiftelser m.v., der ikke er  

 formueskattepligtige.
 Er der i kursrubrikken anført BN (børsnoteret), angiver dette, at kursen  

 på selskabets aktier er anført i de af fondsbørsen offentliggjorte kurslister  

 ultimo december 1986.
 Kurser på aktier i nystiftede selskaber, der pr. 1. januar 1987 ikke har  

 været skatteansat første gang, ansættes til 100. Sådanne selskaber er  

 medtaget i listen, hvis de er optaget i Aktieselskabs-Registeret senest medio  

 september 1986.
KURSBEREGNINGEN Kursberegningen pr. 1. januar 1987 er foretaget efter følgende  

 retningslinier under anvendelse af følgende komponenter:
1. Indtjeningsevnen Herved forstås et gennemsnit af selskabets driftsresultat - over - eller  

 underskud - i procent af aktiekapitalen i selskabets seneste regnskabsår  

 forud for tidspunktet for kursberegningen samt i de to forudgående år.
Som driftsresultat anvendes selskabets skattepligtige indkomst inden  

 eventuelt fradrag for skattemæssige underskud fra tidligere skatteår, men med  

 tillæg af skattefrit udbytte.
Heri fratrækkes fortjeneste hidrørende fra  

 selskabets særlige skattepligtige indkomst, medens tab herved tillægges.
Det  

 herefter fremkomne beløb formindskes med det indkomstskattebeløb, der kan  

 beregnes af denne indkomst.
 Indtjeningsevnen ansættes ikke lavere end 0.
2. Det deklarerede udbytte Der anvendes den udbytteprocent, som er vedtaget for det regnskabsår, som  

 denner grundlag for selskabets seneste skatteansættelse.
3. Aktiernes indre værdi Herved forstås selskabets samlede formue (egenkapital) i procent af  

 aktiekapitalen.
Formuen opgøres efter skattelovgivningens almindelige regler  

 om formueopgørelse på grundlag af selskabets statusopgørelse ved udgang af  

 det regnskabsår, som benyttes ved selskabets seneste skatteansættelse forud  

 for kursberegningen.
 Ved beregningen af den indre værdi foretages fradrag for de på selskabets  

 opgørelsestidspunkt endnu ikke forfaldne beløb afsat til betaling af udbytte  

 for selskabets afsluttede regnskabsår samt for selskabsskatter, som er eller  

 kan forventes pålignet selskabet for tiden forud for opgørelsesdagen.
A.
Den almindelige beregningsregel Kursen beregnes som gennemsnittet af 1. indtjeningsevnen kapitaliseret med 6 2. udbytteprocenten kapitaliseret med 21 3. 80 pct. af den indre værdi.
B.
Hovedaktionærselskaber Såfremt over halvdelen af de stemmeberettigede aktier i et selskab,  

 hvorved forstås over halvdelen af aktiernes stemmeværdi, ejes af en enkelt  

 aktionær, af en person og dennes nærmeste familie (ægtefælle og mindreårige  

 børn), af et andet selskab, en koncern eller lignende, beregnes kursen som et  

 gennemsnit af 1. indtjeningsevnen kapitaliseret med 6 2. 80 pct. af den indre værdi.
C.
Den »modificerende« regel I de tilfælde hvor en kurs, der er beregnet efter reglen under A og B,  

 overstiger den fulde indre værdi, foretages der en ny beregning, forudsat at  

 indtjeningsevnen er større end 10 pct.
 Ved denne beregning kapitaliseres indtjeningsevnen således:
 De første 10 pct. af indtjeningsevnen kapitaliseres med 6, den  

 overskydende del med 3.
 Som formuekurs anvendes den således beregnede kurs, hvis den fortsat er  

 større end den indre værdi, ellers anvendes den indre værdi.
D.
Ejendomsselskaber Kursberegningen for disse selskaber foretages efter den under A, B eller C  

 anførte regel, men kursen kan dog ikke blive lavere end 90 pct. af den indre  

 værdi.
E. 90 pct.-selskaber Ved kursberegningen for følgende selskaber, bortses der fra  

 indtjeningsevne og deklareret udbytte:
 1. Selskaber der er trådt i likvidation.
 2. Selskaber, hvis virksomhed hovedsagelig består i at  

 eje aktier i et eller flere andre selskaber i et sådant omfang, at disses  

 virksomhed kan kontrolleres af det aktieejende selskab, og hvis indtægt  

 væsentligst består i udbytte fra de andre selskaber. (Holdningselskaber).
 3. Selskaber, hvis aktier hovedsagelig består i  

 bankindestående, værdipapirer o.lign., når indtægterne fortrinsvis hidrører  

 fra afkastet af aktiverne.
F.
Datterselskaber Når alle aktiver i et selskab (datterselskabet) ejes af et andet selskab  

 (moderselskabet), beregnes der ingen kurs på aktierne i datterselskabet.
Ved  

 opgørelse af moderselskabets egenkapital medregnes datterselskabsaktierne  

 normalt til en værdi svarende til datterselskabets egenkapital.
I tilfælde,  

 hvor kursen på moderselskabets aktier beregnes til 90 pct. af den indre værdi  

 efter reglen under pkt.
E, medregnes datterselskabsaktierne dog i  

 moderselskabets egenkapital til en værdi opgjort efter en kurs, der er  

 beregnet efter reglerne under pkt.
B - E.
G.
Nystiftede selskaber Hertil hører selskaber, hvis første regnskabsår udløber på et sådant  

 tidspunkt, at selskabet ikke har været pligtig at indsende den første  

 selvangivelse, inden kursberegningen foretages.
Kursen på aktier i disse  

 selskaber ansættes til pari.
Fælles regler Hvor det er oplyst, at et selskabs aktiekapital er udvidet med fondsaktier  

 eller ved indbetaling efter udløbet af det regnskabsår, som anvendes ved  

 kursberegningen, vil kursen blive beregnet til det beløb, som aktiekapitalens  

 kursværdi før udvidelsen og den ved udvidelsen tilførte kapital udefra, udgør  

 i procent af aktiekapitalen efter udvidelsen.
 På samme måde vil der blive beregnet en fælles kurs for aktier og  

 obligationer, hvis det er oplyst, at selskabet har optaget et konvertibelt  

 obligationslån efter udløbet af det regnskabsår, der anvendes ved  

 kursberegningen.
 Alle kurser afrundes nedad til nærmeste med 5 delelige tal.
 Hvor særlige forhold foreligger, kan de anførte beregningsregler være  

 fraveget.
Henvendelse vedrørende grundlaget for kursberegningen skal rettes til  

 selskabets ligningskommune.
Denne er i listen anført ud for selskabets navn  

 med kommunenummer; det hertil svarende kommunenavn findes i fortegnelsen  

 bagest i kurslisten.
 Klager over de beregnede kurser indgives skriftligt til det  

 AMTSSKATTEINSPEKTORAT (ASI), hvorunder kommunen henhører, se fortegnelsen  

 bagest i kurslisten.
STATSSKATTEDIREKTORATET Kort oversigt over de oplysninger, der kun kan indhentes i  

 Aktieselskabs-Registeret og forenings-registeret.
 Årsregnskabet m.v.
De indsendte årsregnskaber og koncernregnskaber m.v. for danske  

 aktieselskaber, anpartsselskaber og erhvervsdrivende fonde, samt udenlandske  

 selskaber med her registrerede filialer opbevares på mikrofilm (mikrofiches).  

 Mikrofilmene er tilgængelige for alle og kan udleveres til gennemsyn eller  

 selvbetjeningskopiering i Aktieselskabs-Registerets ekspedition Kampmannsgade 1, 1. sal 1604 København V mandag-fredag, kl. 10-15 Ved gennemsyn af regnskaberne benyttes de i ekspeditionen opstillede  

 læseapparater.
Benyttelsen er gratis.
 I ekspeditionen er opstillet kopiapparater, som publikum selv kan anvende  

 til affotografering af regnskabssider og af hele mikrofiches mod betaling af  

 afgift.
 Bestilling af kopi af regnskab.
Bestilling kan ske ved skriftlig henvendelse til Aktieselskabs-Registeret Regnskabsbestillingen Kampmannsgade 1 1604 København V Ved bestilling bedes opgivet selskabets eller fondens korrekte navn og  

 register-nummer.
Endvidere bedes oplyst det pågældende regnskabsår samt  

 bestillerens navn, adresse og telefonnummer.
Angives regnskabsåret ikke eller  

 bestilles blot det seneste regnskabsår, kopierer registeret det senest  

 offentliggjorte årsregnskab, med mindre dette regnskab er mere end 18 måneder  

 gammelt, regnet fra bestillingsmåneden.
Regnskaberne leveres ubekræftet, med  

 mindre der afgives bestilling på bekræftede.
 Regnskaberne vil blive fremsendt pr. efterkrav, hvis betaling ikke sker  

 forud.
Registeret kan ikke meddele særlige oplysninger om regnskabers indhold  

 eller lignende.
Publikum henvises til selv at læse regnskaberne.
Under  

 særlige omstændigheder og i begrænset omfang kan registeret dog give særlige  

 attestationer om forhold, der fremgår udtrykkeligt af de i registeret optagne  

 oplysninger og dokumenter, herunder regnskaberne.
Ander dokumenter og oplysninger Ved personlig henvendelse i registerets ekspedition, (mandag-fredag kl.  

 10-15) kan fås oplysninger om alt, hvad der er registreret om selskaber,  

 fonde og foreninger.
De kan også få udleveret de i virksomhedens aktmappe  

 beroende dokumenter til gennemsyn, hvis de er offentligt tilgængelige.
Bestilling af attester, udskrifter eller sagsdokumenter Ved skriftlig henvendelse til Aktieselskabs-Registeret Udskriftsbestillingen Kampmannsgade 1 1604 København V kan bestilles attester, udskrifter af registeret eller kopier af  

 sagsdokumenter.
Ved enhver bestilling må opgives den pågældende virksomheds  

 nøjagtige navn, virksomhedstype og register-nummer samt bestillerens navn,  

 adresse og telefonnummer.
Det bedes oplyst, om levering skal ske, selv om en  

 eventuel ændringssag ikke er afsluttet.
Alle dokumenter leveres bekræftede og  

 sendes pr. efterkrav, med mindre der sker forudbetaling.
Kort oversigt over de attestationer og udskrifter,  som registeret kan  

 levere 1. Særlig attest på, at selskabet/fonden er lovligt stiftet og bestående i  

 henhold til dansk lovgivning 2. særlig attest om navneændringer 3. Særlig attest om øvrige forhold, der udtrykkeligt fremgår af de i  

 registeret værende dokumenter og oplysninger 4. Fuldstændig udskrift, der kan gives som et sammenskrevet resume alene  

 eller som et sammenskrevet resume med alle registrerede ændringer Resumeet viser navnlig navn, adresse, hjemsted, formål, selskabs- eller  

 grundkapital, regnskabsår, tegningsregel, oplysninger om aktier eller  

 anparter, bestyrelsens og direktionens medlemmer, prokurister og revisorer,  

 samt en række oplysninger i øvrigt.
Bemærk, at ikke alle data vedrørende selskaber og fonde kan påregnes  

 konverteret til registerets edb-system.
Hvor dette ikke er sket, vil det være  

 vanskeligt at levere en sammenskrevet udskrift, således at der her normalt  

 kun kan leveres en fuldstændig udskrift indeholdende alle registrerede  

 ændringer i kronologisk rækkefølge.
5. Delvis udskrift (»tegningsudskrift«) der viser navn,  

 hjemsted, tegningsregel samt medlemmerne af bestyrelse og direktion og  

 prokurister.
Desuden oplyses om eventuel opløsning af virksomheden.
 6. Udskrift vedrørende en forening, der viser foreningens eller en  

 eventuel foreningsafdelings navn, kendetegn, hjemsted, formål samt en  

 eventuelt registreret bestyrelse og tegningsregel. (Der kan også leveres  

 meddelelse om foreningsadresse).
Takster for registerets ydelser Taksterne følger af takstbekendtgørelserne (selskaber: bkg. af 18. april  

 1985, fonde: bkg. af 29. november 1984, foreninger: bkg. af 2. maj 1983).
 For forlodsekspedition betales for hver ydelse for  

 Aktieselskabs-Registeret 200 kr.
Regnskaber fra Aktieselskabs-Registeret Ubekræftet kopi af et helt årsregnskab m/ evt. koncernregnskab: 100 kr.
Bekræftet kopi af et helt årsregnskab m/ evt. koncernregnskab: 150 kr.
 Aftryk af hel mikrofilm (selvbetjening): 75 kr.
 Kopi af regnskabsside (selvbetjening): 5 kr.
Øvrige ydelser fra Aktieselskabs-Registeret Bekræftet fuldstændig udskrift (sammenskrevet resume m.v.): 200 kr.
 Bekræftet delvis udskrift (tegningsudskrift): 75 kr.
Bekræftet kopi af stiftelsesdokument eller vedtægter: 150 kr.
 Bekræftet kopi af anmeldelse: 100 kr.
 Bekræftet kopi af øvrige bilag: 10 kr. pr. side - dog mindst 100 kr.
 Attester og særskilte erklæringer m.v.: efter regning.
Ydelser fra Forenings-Registeret Adressemeddelse: 15 kr.
 Bekræftet udskrift: 30 kr.
Bekræftet kopi af anmeldelse og ledsagende bilag, pr. begyndt side: 10 kr.
 Genpart af forenings-kendetegn: efter regning.
