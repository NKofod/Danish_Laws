 Et sognebåndsløsningsforhold bortflader ikke ved en sognebåndsløsers  

 flytning til et andet sogn.
 Kirkeministeriets skrivelse af 13. september 1984 til sognepræst Gotfred  

 Andersen, Rudersdalvej 19, 2840 Holte.
 I skrivelse af 20. august 1984 har De forespurgt, hvorvidt  

 sognebåndsløsningen ophører, når en sognebåndsløser flytter til et andet  

 sogn.
I anledning heraf skal man meddele, at ophør af sognebåndsløsningen efter  

 de gældende regler sker ved aftale mellem præsten og sognebåndsløseren, ved  

 opsigelse fra en af parterne eller ved præstens forflyttelse, afsked eller  

 død.
Derimod ophører sognebåndsløsningsforholdet ikke automatisk ved  

 sognebåndsløserens flytning til et andet sogn.
Den i lov om kirkers brug,  

 sognebåndsløsning m.m. § 11, stk. 3, foreskrevne anmeldelse til provsten om  

 sognebåndsløsningens fortsættelse i dette tilfælde kan alene anses for en  

 ordensforskrift, og der er ikke i loven fastsat nogen tidsfrist for  

 overholdelsen af denne forskrift.
