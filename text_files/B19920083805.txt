 I medfør af §§ 10b, 10c og 11a i lov om udnyttelse af vedvarende  

 energikilder m.v., jf. lovbekendtgørelse nr. 837 af 7. oktober 1992,  

 fastsættes:
 § 1.  Denne bekendtgørelse gælder for  

 ikke-elværksejede vindkraftanlæg med en effekt på 5 kW eller derover.
 § 2.  Ved tilslutning af et vindkraftanlæg til  

 elnettet påser kommunalbestyrelsen, at der er meddelt tilladelse efter  

 planlægningsloven med baggrund i region- og kommuneplanen til etablering af  

 vindkraftanlægget.
 § 3.  Tilslutning af et vindkraftanlæg til elnettet er  

 betinget af, at anlægget er type- eller systemgodkendt, og at det er  

 produceret og opstillet i overensstemmelse med reglerne fastsat i  

 Energistyrelsens godkendelsesordning for vindkraftanlæg.
 § 4.  Tilslutning af et vindkraftanlæg til elnettet er  

 betinget af, at ejeren af anlægget har bopæl i den kommune, hvor anlægget  

 opstilles, eller i en nabokommune hertil.
 Stk. 2.  Kommunalbestyrelsen kan bestemme, at et  

 vindkraftanlæg i særlige tilfælde kan tilsluttes elnettet, uanset at  

 betingelsen i stk. 1 ikke er opfyldt.
§ 5.  Tilslutning efter § 4 er betinget af, at  

 størrelsen af anlæggets forventede årlige elproduktion samt elproduktionen  

 fra andele i andre vindkraftanlæg erhvervet efter den 31. december 1985 ikke  

 overstiger ejerens årlige elforbrug med mere end 50 procent.
Det årlige  

 elforbrug opgøres enten til 6.000 kWh pr. bopæl eller ejerens faktiske  

 bopælsforbrug, hvortil kan lægges eventuelt erhvervsforbrug i den kommune,  

 hvor anlægget opstilles, eller en nabokommune hertil.
 Stk. 2.  Stk. 1 gælder ikke for et vindkraftanlæg, der  

 opstilles på en ejendom, som ejes og bebos af anlæggets ejer, eller hvorfra  

 anlæggets ejer udøver sit hovederhverv.
 Stk. 3.  Der kan kun tilsluttes eet vindkraftanlæg efter  

 reglen i stk. 2, og ejeren af et sådant anlæg kan ikke eje andele i andre  

 vindkraftanlæg.
 § 6.  Tilslutning af en virksomheds vindkraftanlæg til  

 elnettet er betinget af, at virksomheden er beliggende i den kommune, hvor  

 vindkraftanlægget opstilles.
 Stk. 2.  Hvis et vindkraftanlæg ejes af en virksomhed,  

 hvis hovedformål er drift af anlægget, gælder § 4, stk. 1, for samtlige  

 virksomhedsdeltagere.
 § 7.  Tilslutning efter § 6 er betinget af, at  

 størrelsen af anlæggets forventede årlige elproduktion samt elproduktionen  

 fra andele i andre vindkraftanlæg ikke overstiger virksomhedens faktiske  

 elforbrug i kommunen med mere end 50 procent.
 Stk. 2.  Hvis et vindkraftanlæg ejes af en virksomhed,  

 hvis hovedformål er drift af anlægget, gælder § 5, stk. 1, for samtlige  

 virksomhedsdeltagere.
 Stk. 3.  Stk. 1 gælder ikke for vindkraftanlæg, der  

 opstilles på en ejendom, hvorfra der drives erhvervsvirksomhed.
 Stk. 4.  Der kan kun tilsluttes eet vindkraftanlæg efter  

 reglen i stk. 3, og virksomheden, der driver et sådant anlæg, kan ikke eje  

 andele i andre vindkraftanlæg.
 § 8.  Såfremt en ejer eller virksomhed ikke længere  

 opfylder betingelserne i §§ 4-7, skal vedkommende indberette dette til det  

 elforsyningsselskab, i hvis forsyningsområde vindkraftanlægget er opstillet  

 (elforsyningsselskabet), samt afhænde sine andele i vindkraftanlægget senest  

 1 år efter det tidspunkt, hvor betingelserne ikke længere er opfyldte.
 Stk. 2.  Den, til hvem andelene overdrages, skal opfylde  

 betingelserne i §§ 4-7 samt indberette erhvervelsen af andele til  

 elforsyningsselskabet.
 § 9.  Såfremt et vindkraftanlæg ejes af flere i  

 fællesskab, herunder flere virksomheder, gælder de respektive bestemmelser i  

 §§ 4-8 for hver enkelt ejer eller virksomhed.
 § 10.  Vindkraftanlæg, der er godkendt til forsøgs- og  

 demonstrationsformål i henhold til reglerne fastsat i Energistyrelsens  

 godkendelsesordning for vindkraftanlæg, kan tilsluttes elnettet, uanset at  

 betingelserne i §§ 3-7 ikke er opfyldte.
 Stk. 2.  Elforsyningsselskabet underretter  

 Energistyrelsen om tilslutning af sådanne vindkraftanlæg.
 Stk. 3.  Vindkraftanlæg som nævnt i stk. 1 skal nedtages  

 eller afhændes, når betingelserne i henhold til godkendelsesordningen ikke  

 længere er opfyldte.
 Stk. 4.  Ansøgning om fortsat tilslutning af sådanne  

 vindkraftanlæg indsendes til elforsyningsselskabet efter bestemmelserne i §  

 13, stk. 1.
 § 11.  Ved tilslutning af et vindkraftanlæg til  

 elnettet påhviler alle omkostninger i forbindelse med anlæggets egen  

 installation og lokale omkostninger til lavspændingstilslutning,  

 lavspændingsstik, 10-20 kV transformerstation, stikledning til 10-20 kV  

 elnettet, tilslutning til 10-20 kV elnettet samt fasekompensering  

 vindkraftanlæggets ejer.
 Stk. 2.  Omkostninger til udbygning af 10-20 kV elnettet  

 eller forstærkning af et eksisterende 10-20 kV elnet, der er nødvendiggjort  

 af et vindkraftanlægs tilslutning til elnettet, påhviler  

 elforsyningsselskabet.
 § 12.  Elektricitet, der leveres til elnettet,  

 afregnes med 85% af elforsyningsselskabets salgspris til almindelige  

 forbrugere opgjort ekskl. afgifter og tilskud.
 Stk. 2.  Ved salgsprisen forstås den energibetaling, som  

 indgår i elforsyningsselskabets pris til almindelige forbrugere med et årligt  

 elforbrug på 20.000 kWh opgjort ekskl. afgifter og tilskud.  

 Abonnementsafgift, ampereafgift eller lignende faste afgifter indgår ikke i  

 energibetalingen.
 § 13.  Ansøgning om tilslutning til elnettet indsendes  

 til elforsyningsselskabet bilagt dokumentation for, at betingelsen for  

 tilslutning i § 2 samt betingelserne for tilslutning fastsat i §§ 3-9 eller §  

 10 er opfyldte.
 Stk. 2.  Elforsyningsselskabet påser, at betingelserne  

 som nævnt i stk. 1 er opfyldte.
 § 14.  Elforsyningsselskabets afgørelser i tvister om  

 tilslutningsvilkår og andre forhold omfattet af denne bekendtgørelse kan  

 indbringes for Energistyrelsen.
 Stk. 2.  Klagefristen er 6 uger fra den dag, afgørelsen  

 er meddelt den pågældende.
 Stk. 3.  Klage indgives til elforsyningsselskabet, der  

 videresender klagen til Energistyrelsen inden 4 uger efter modtagelsen bilagt  

 en udtalelse og de oplysninger, der har ligget til grund for afgørelsen.
 Stk. 4.  Energistyrelsens afgørelser kan ikke indbringes  

 for højere administrativ myndighed.
§ 15.  Med bøde kan straffes den, der Stk. 2.  Er overtrædelsen begået af et aktieselskab, et  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 16.  Bekendtgørelsen træder i kraft den 1. november  

 1992.
 Stk. 2.  Samtidig ophæves Energistyrelsens  

 bekendtgørelse nr. 251 af 23. april 1991.
 Stk. 3.  Vindkraftanlæg, der er tilsluttet elnettet før  

 bekendtgørelsens ikrafttræden, kan fortsat være tilsluttet elnettet efter de  

 hidtidige tilslutningsvilkår.
