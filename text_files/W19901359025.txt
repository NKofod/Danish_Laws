Ansøgning om tilladelse til udstykning af landbrugsejendom på 2,1 ha  

 med henblik på, at 1 ha sammenlægges med en ejendom på ca. 0,04 ha med det  

 formål at etablere planteskole og gartneri.
Afslag, da den nye ejendom ikke  

 blev anset for at kunne drives som en selvstændig jordbrugsbedrift.
I skrivelse af 6. juli 1989 har De på vegne af  Boas  Strøgarth påklaget  

 den af Jordbrugsdirektoratet i skrivelse af 21. juni 1989 trufne afgørelse,  

 hvorved der meddeltes afslag på ansøgning om tilladelse til udstykning af  

 landbrugsejendommen matr. nr. 1 7i m.fl.
Slangerup By, Slangerup af areal  

 2,1521 ha med henblik på, at ca. 1 ha sammenlægges med Deres klients ejendom  

 matr. nr. 1 7n Slangerup By, Slangerup af areal 0,0390 ha.
Af sagen fremgår, at De i skrivelse af 18. april 1989 har bedt den  

 stedlige jordbrugskommission tage stilling til sammenlægning af matr. nr. 1  

 7n Slangerup By, Slangerup og ca. 1 ha af matr. nr. 1 7i m.fl. smst.
De  

 anførte i skrivelsen, at Deres klient ønsker sammenlægning med det sigte at  

 etablere planteskole og gartneri på ejendommen.
De oplyste videre, at Deres  

 klient i fremtiden vil have denne virksomhed som væsentligste erhverv.  

 Vedlagt skrivelsen var en udtalelse fra Dansk Erhvervsgartnerforening,  

 hvorefter der på et jordareal på ca. 1 ha af normal beskaffenhed kan  

 etableres en bæredygtig bedrift, som vil kunne give fuld beskæftigelse og  

 indkomst til mindst en person.
Formand og viceformand for den stedlige jordbrugskommission har den 3. maj  

 1989 besigtiget forholdene og har i skrivelse af 5. maj 1989 til  

 Jordbrugsdirektoratet oplyst, at de ikke kan anbefale den ansøgte  

 sammenlægning.
Der henvises i skrivelsen til, at ejendommen ikke kan danne  

 grundlag for planteskole og gartneri, og at der ikke findes nogen egentlig  

 beboelsesbygning på ejendommen matr. nr. 1 7n, men kun et skur.
 I skrivelse af 21. juni 1989 meddelte Jordbrugsdirektoratet, at  

 direktoratet finder at der ikke er grundlag for at notere den fremtidige  

 ejendom som landbrugsejendom, idet det er en forudsætning for notering af en  

 ejendom under 2 ha som landbrugsejendom i medfør af bestemmelserne i § 3,  

 stk. 2, i landbrugsloven, at ejendommen vil kunne drives som en selvstændig  

 jordbrugsbedrift, og at den er forsynet med en beboelsesbygning.  

 Jordbrugsdirektoratet finder endvidere, at der ikke er grundlag for at ophæve  

 landbrugspligten på det ca. 1 ha store areal af matr. nr.  1 7i m.fl.  

  Slangerup By,  Slangerup under henvisning til landbrugslovens § 4, stk. 1,  

 nr. 3. På baggrund heraf finder Jordbrugsdirektoratet, at den ansøgte  

 udstykning ikke kan tillades.
I klageskrivelsen er supplerende anført, at Boas Strøgarth vil opføre de  

 nødvendige bygninger, herunder beboelsesbygning, hvor han agter at tage fast  

 bopæl.
Der henvises til den tidligere i Matrikeldirektoratets sag U.3376/1985  

 meddelte tilladelse til oprettelse af en gartneriejendom i samme område.
I skrivelse af 19. oktober 1989 har De fremsendt en erklæring  

 fra Boas Strøgarth, hvor han oplyser, at han har arbejdet med fritidsgartneri  

 i et par år og har erhvervet ejendommen matr. nr. 1 7n Slangerup  

 By, Slangerup med det sigte at starte egen virksomhed som frilandsgartner med  

 specialkulturer.
Af erklæringen fremgår yderligere, at Boas Strøgarth har  

 indgået aftale med Lars Søager, der er anlægsgartner, om ansættelse i  

 indkøringsfasen.
Endelig fremgår det af erklæringen, at Deres klient er  

 indstillet på at følge specialarbejderkurser i gartnerivirksomhed.
 I skrivelse af 13. november 1989 har Jordbrugsdirektoratet bedt  

 Hovedstadsrådet om en udtalelse med hensyn til opførelsen af fornødne  

 bygninger i forbindelse med etablering af gartneri på ejendommen.
I svarskrivelse af 4. december 1989 har Hovedstadsrådet meddelt, at man  

 sammen med Slangerup Kommune og ansøgeren har foretaget en besigtigelse af  

 ejendommen og på baggrund heraf ikke kan anbefale det ansøgte.  

 Hovedstadsrådet stiller sig tvivlende overfor, hvorvidt der inden for de  

 ansøgte rammer kan etableres en bæredygtig enhed.
Hovedstadsrådet oplyser  

 endvidere, at man den 16. maj 1989 har meddelt afslag på en ansøgning  

 fra Boas Strøgarth om tilladelse til opførelse af et enfamiliehus på  

 ejendommen matr. nr. 1 7n Slangerup By, Slangerup.
 Jordbrugsdirektoratet har ved skrivelse af 12. december 1989 videresendt  

 klagen hertil og samtidig oplyst, at direktoratet finder, at der i klagen  

 ikke er fremført nye oplysninger, der kan begrunde, at afgørelsen ændres.
 Landbrugsministeriet skal meddele, at ministeriet finder, at der ikke er  

 grundlag for at ændre den af Jordbrugsdirektoratet trufne afgørelse, der er i  

 overensstemmelse med landbrugsloven og de for administrationen heraf  

 fastlagte retningslinier.
Jordbrugsdirektoratets afgørelse er truffet på grundlag af landbrugsloven  

 som gældende fra 1. juli 1986, jf.
Landbrugsministeriets lovbekendtgørelse  

 nr. 424 af 1. juli 1986. Det bemærkes, at landbrugsloven er ændret ved lov  

 nr. 381 af 7. juni 1989, jf.
Landbrugsministeriets lovbekendtgørelse nr. 504  

 af 17. juli 1989, men de gennemførte ændringer ses ikke at være af betydning  

 for afgørelsen i den foreliggende sag.
Ifølge landbrugslovens § 14 kan landbrugsministeren tillade oprettelse af  

 nye selvstændige landbrugsejendomme.
Det er en forudsætning, at ejendommen  

 herefter kan noteres som landbrugsejendom i overensstemmelse med  

 landbrugslovens § 3. Praksis findes nærmere beskrevet i Landbrugsministeriets  

 tidligere gældende cirkulære nr. 54 af 19. marts 1987 om lov om  

 landbrugsejendomme og i Landbrugsministeriets nugældende cirkulære nr. 38 af  

 8. marts 1990 om loven.
Det fremgår af 1987-cirkulærets pkt. 14.4.1, at der ved vurderingen af  

 ansøgninger om oprettelse af nye landbrugsejendomme med nye bygninger vil  

 blive lagt vægt på, om både den nye landbrugsejendom og restejendommen  

 skønnes at udgøre en bevaringsværdig driftsenhed, om køberen har en  

 landbrugsmæssig uddannelse, og om køberen vil drive ejendommen med jordbrug  

 som væsentligste erhverv.
Praksis med hensyn til oprettelse af nye  

 selvstændige landbrugsejendomme har været meget restriktiv, og der er således  

 ikke tilsigtet nogen ændring af praksis, men alene en præcisering af hidtil  

 gældende praksis, når det i 1990-cirkulærets § 45 indledningsvis anføres, at  

 udstykning med henblik på oprettelse af en ny landbrugsejendom med nye  

 bygninger efter lovens § 14 kun kan tillades, når særlige forhold taler for  

 det.
Det hedder i 1990-cirkulæret videre, at der ved vurderingen skal lægges  

 vægt på, at både den nye landbrugsejendom og restejendommen kan danne  

 grundlag for en jordbrugsbedrift, der kan drives erhvervsmæssigt med en  

 væsentlig jordbrugspro-duktion, og at lovens erhvervelsesbetingelser herefter  

 vil blive opfyldt.
 Landbrugsministeriet finder på grundlag af jordbrugskommissionens og de  

 kommunale myndigheders udtalelser, at det ikke er dokumenteret, at der på  

 ejendommen vil kunne etableres en bæredygtig jordbrugsbedrift.
 Landbrugsministeriet finder i øvrigt, at der ikke foreligger sådanne  

 særlige forhold, som efter praksis kan medføre, at der meddeles tilladelse  

 til oprettelse af en ny landbrugsejendom.
Landbrugsministeriet skal bekræfte, at Matrikeldirektoratet ved skrivelse  

 af 4. september 1985 har meddelt tilladelse til udstykning af matr. nr.   

 8f Hørup By, Slangerup af areal ca. 1,5 ha som selvstændig landbrugsejendom  

 med henblik på Grete og Otto Jørgensens drift af ejendommen som  

 frilandsgartneri.
Landbrugsministeriet har modtaget sagens akter til  

 gennemsyn.
Det fremgår heraf, at udstykningen var henholdsvis anbefalet og  

 godkendt efter lov om by- og landzoner af Slangerup kommune og  

 Hovedstadsrådet, og at tilladelse var anbefalet af den stedlige  

 jordbrugskommission.
Det var oplyst, at Otto Jørgensen er udlært indenfor  

 gartnerifaget.
Landbrugsministeriet har ikke i øvrigt mulighed for at  

 vurdere, hvorvidt afgørelsen har været i overensstemmelse med dagældende  

 praksis.
Jordbrugsdirektoratets afgørelse, hvorefter der ikke vil kunne ske  

 ophævelse af landbrugspligten på den parcel, som udstykkes, giver ikke  

 Landbrugsministeriet anledning til bemærkninger.
Der henvises til  

 landbrugslovens regler om ophævelse af landbrugspligt i § 4 og til  

 1986-cirkulærets pkt. 6 samt 1990-cirkulærets §§ 4-13. Landbrugspligten kan  

 ikke ophæves på arealer, der fortsat tilsigtes undergivet jordbrugsmæssig  

 drift.
Med disse bemærkninger stadfæster Landbrugsministeriet  

 Jordbrugsdirektoratets afgørelse, hvorefter der er meddelt afslag på  

 ansøgning om tilladelse til udstykning af landbrugsejendommen matr. nr. 1 7i  

 m.fl.
Slangerup By, Slangerup med henblik på, at ca. 1 ha sammenlægges med  

 ejendommen matr. nr. 1 7n Slangerup By, Slangerup.
 Landbrugsministeriet skal beklage den sene besvarelse.
 P.M.V.
 e.b.
