 Konkurrenceankenævnet har ophævet Konkurrencerådets afgørelse om, at  

 der i medfør af konkurrencelovens § 7, nr. 2, skal udstedes en ny  

 bekendtgørelse om fakturering af arbejder inden for bygge- og anlægsområdet.
 Ankenævnets kendelse indebærer bl.a., at Konkurrencerådets afgørelse  

 om, at tidsforbruget ved bygge- og anlægsarbejde skal opdeles i den  

 produktive arbejdstid på værkstedet samt den medgående tid ved kørsel,  

 ophæves.
 Ankenævnet henviser i sin kendelse til, at nævnet i sin afgørelse af  

 15. januar 1993 har anført, at det efter konkurrencelovens §7, nr.
 2, er en betingelse for at fastsætte regler om fakturering, at der af  

 særlige grunde er behov for at følge konkurrenceforholdene eller skabe  

 gennemsigtighed i prisforhold, og at Konkurrencerådet følgelig skal have  

 sandsynliggjort, at sådanne særlige grunde foreligger.
 Ankenævnet fandt, at den argumentation, som Konkurrenerådet har anført  

 i sin afgørelse og i sin procedure for ankenævnet, ikke indeholder en  

 sandsynliggørelse af, at der af særlige grunde er behov for, at  

 faktureringsreglerne ændres.
År 1994, den 14. september afsagde Konkurrenceankenævnet i sagen j.nr.  

 93-29.312 Håndværksrådet m.fl. ctr.
Konkurrencerådet sålydende:
K E N D E L S E 1. Ved skrivelse af 11. maj 1993 har Håndværksrådet, Byggeriets  

 Arbejdsgivere, Dansk VVS Installatør Forening, Entreprenørforeningen,  

 Elinstallatørernes Landsforening og Byggefagenes Kooperative  

 Landssammenslutning klaget over en af Konkurrencerådet den 23. april 1993  

 meddelt afgørelse om i medfør af konkurrencelovens § 7, stk. 2, at udstede en  

 ny bekendtgørelse om fakturering af arbejder inden for bygge- og  

 anlægsområdet.
 Klagerne har påstået afgørelsen ophævet.
 Konkurrencerådet har påstået afgørelsen stadfæstet.
 Sagen har været mundtligt forhandlet.
 2.a Konkurrencerådets skrivelse af 23. april 1993 er sålydende:
 »Konkurrencerådet har på sit møde den 21. april 1993 behandlet  

 spørgsmålet om en revision af faktureringsreglerne for bygge- og  

 anlægsområdet på baggrund af Konkurrenceankenævnets kendelse af 15. januar  

 1993 og de forhandlinger, der har været ført med organisationerne.  . . .
 Rådet besluttede i medfør af konkurrencelovens § 7, nr. 2, at der skal  

 udstedes en ny bekendtgørelse om fakturering af arbejder inden for bygge- og  

 anlægsområdet i overensstemmelse med det udkast til bekendtgørelse, der (er  

 forelagt rådet).
 Konkurrencerådets beslutning indebærer:
1) at faktureringsreglerne i henhold til forslagets § 2 udformes således,  

 at arbejder for både private og erhvervsdrivende er omfattet af reglerne.
Dog  

 kan regningsarbejder, hvor det samlede regningsbeløb er under 600 kr.  

 inklusive moms, ikke kræves specificeret efter faktureringsreglerne.
 2) at faktureringsreglerne udformes således, at tidsforbruget i  

 overensstemmelse med forslagets § 4 skal opdeles i den produktive arbejdstid  

 på arbejdsstedet, den produktive arbejdstid på værkstedet samt den medgåede  

 tid ved kørsel i forbindelse med arbejdet.
 3) at bestemmelserne i de eksisterende faktureringsreglers realindhold om  

 angivelse af arbejdsydelsen efter udbetalt arbejdsløn opretholdes (§ 5).
 4) at bestemmelserne i de eksisterede faktureringsregler om angivelse af  

 servicevognstillæg (§ 5, stk. 7) ophæves.
 5) at forslaget til nye faktureringsregler ændres således, at der tilføjes  

 en ny § 6, der fastsætter, at de af brancherne til Konkurrencerådet anmeldte  

 og godkendte prislister kan anvendes ved fakturering.
 6) at bestemmelserne i de eksisterende faktureringsreglers realindhold om  

 angivelse af grundbeløb, materialeforbrug og fremmed arbejde samt  

 underentrepriser opretholdes.
Konkurrencerådet lagde ved sin afgørelse vægt på, at de nye faktureringsregler vil betyde en specifikationsgrad af  

 tidsforbruget, der vil give kunderne en reel mulighed for at vurdere  

 betalingskravets berettigelse, at oplysningerne vil være med til at skabe øget gennemsigtighed om  

 prisberegningen på markedet og dermed fremme konkurrencen og styrke  

 effektiviteten, at der fortsat modtages en række klager over faktureringsreglernes  

 overholdelse med hensyn til specifikation af det medgåede tidsforbrug, og at indførelsen af specifikationen af tidsforbruget vil medføre en  

 effektivisering af klagebehandlingen i de klager, der modtages angående  

 specifikation af det medgåede tidsforbrug, ligesom det må antages at medføre  

 en samfundsmæssig ressourcebesparelse, idet specifikationskravet kan hindre  

 en række tvister, der ellers skal afgøres ved domstolene.
 Konkurrencerådets afgørelse betyder, at der udstedes en bekendtgørelse om  

 fakturering af arbejder inden for bygge- og anlægsområdet i overensstemmelse  

 med udkastet til ikrafttrædelse den 1. juli 1993.  . . . ».
 Konkurrencerådet har efterfølgende besluttet at udskyde  

 ikrafttrædelsestidspunktet for de nye faktureringsregler, senest således at  

 reglerne skal træde i kraft den 1. januar 1995.
 3. Ankenævnet udtalte i sin kendelse af 15. januar 1993 (j.nr. 91-72.699)  

 følgende:
»Uanset hvad der måtte kunne findes støtte for i forarbejderne til  

 konkurrencelovens § 7, fremgår det utvetydigt af bestemmelsens formulering,  

 at det for hvert af de i nr. 1, 2 og 3 nævnte indgreb er en betingelse, at  

 der af særlige grunde er behov for at følge konkurrenceforholdene eller skabe  

 gennemsigtighed i prisforhold.
For så vidt angår § 7, nr. 2, som denne sag  

 vedrører, gælder dette direkte med hensyn til adgangen til at fastsætte  

 regler om fakturering overhovedet: men det må i samme grad gælde for det  

 nærmere indhold af de fastsatte faktureringsregler.
Efter rådets procedure  

 for ankenævnet er tilstedeværelsen af den nævnte grundlæggende betingelse for  

 at bringe § 7, nr. 2, i anvendelse ikke søgt sandsynliggjort.
Som sagen er  

 forelagt, må ankenævnet derfor tage klagernes principale påstand om ophævelse  

 af rådets afgørelse til følge.
I betragtning af, at klagerne for ankenævnet har erklæret sig enige i, at  

 der på det omhandlede område bør gælde faktureringsregler, således at det  

 alene er indholdet af disse regler, der er omtvistet, finder ankenævnet dog  

 anledning til at bemærke, at nævnet med henvisning til det, der i øvrigt er  

 anført af rådet, ikke ville have fundet grundlag for at give klagerne medhold  

 i 1. og 2. led af deres subsidiære påstand, hvorimod 3. og 4. led af den  

 subsidiære påstand ville have kunnet tages til følge med henvisning til det,  

 som klagerne har anført herom.« Det bemærkes, at 2. led af klagernes subsidiære påstand gik ud på, at  

 faktureringsreglerne skulle udformes således, at det ikke var et krav, at  

 kørselstiden blev angivet særskilt.
4. Klagernes argumentation Klagerne har anført, at en anvendelse af konkurrencelovens § 7, nr. 2,  

 efter lovens ord og ankenævnets kendelse af 15. januar 1993 forudsætter, at  

 Konkurrencerådet sandsynliggør, at der af særlige grunde er behov for at  

 følge konkurrenceforholdene eller skabe gennemsigtighed i prisforholdene på  

 det omhandlede område.
Dette gælder også, når der er tale ikke om udstedelse  

 af nye regler, men om skærpelse af eksisterende regler.
I betragtning af det,  

 som Konkurrencerådet har anført herom, må det fremhæves, at efter almindelig  

 sprogbrug er det at sandsynliggøre noget ikke det samme som blot at redegøre  

 for noget.
Konkurrencelovens forarbejder kan ikke tages til indtægt for, at der reelt  

 kun stilles meget beskedne bevisbyrdekrav til Konkurrencerådet.
Det fremgår  

 af forarbejderne, at rådet skal redegøre for, hvad der giver rådet behov for  

 at følge konkurrenceforholdene.
Der er således ikke tale om, at  

 indgrebsbestemmelserne kan tages i brug, hvor det skønnes blot  

 hensigtsmæssigt eller praktisk, men alene hvor det er nødvendigt.
Formuleringen af konkurrencelovens § 7 er en skærpelse af  

 bevisbyrdereglerne i forhold til det oprindelige forslag i betænkning nr.  

 1075. I betænkningen er det en betingelse for at pålægge indberetning, at  

 konkurrencen ikke »synes« tilstrækkelig virksom.
I den gældende  

 bestemmelse er det en betingelse for indgreb, at konkurrencen ikke  

 »er« tilstrækkelig virksom.
Efter konkurrencelovens forarbejder måtte et forsøg fra Konkurrencerådets  

 side på at opfylde bevisbyrden for eksempel bestå i en analyse af  

 omkostnings- og konkurrenceforholdene inden for de berørte brancher.
Der er  

 ikke hermed lagt op til, at der skal foretages store undersøgelser i hver  

 enkelt sag, idet dokumentationskravets omfang må afhænge af omstændighederne  

 i den pågældende sag.
Der må under alle omstændigheder anføres en konkret  

 begrundelse, som dokumenterer eller i det mindste sandsynliggør, at der er  

 behov for at ændre reglerne.
En sådan analyse ville imidlertid i nærværende  

 sag vise, at der hersker aktiv konkurrence, ligesom markedet ikke præges af  

 nogen form for inflation.
Der er således ikke noget behov for hverken  

 konkurrencefremme eller overvågning af omkostningsudviklingen.
Konkurrencerådet har ikke sandsynliggjort noget behov for udstedelse af  

 regler på området, endsige for et særligt behov for at skærpe de eksisterende  

 regler.
Dette gælder navnlig den skærpelse, som for klagerne er eneafgørende,  

 og som består i, at kørselstiden skal angives særskilt.
En sådan regel ville  

 have størst betydning for mindre arbejder: men arbejder under 600 kr. skal  

 ifølge den påklagede afgørelse undtages fra faktureringsreglerne.
Rådet anfører i sin afgørelse fire forhold, som rådet har lagt vægt på ved  

 afgørelsen.
De to første var allerede gjort gældende i den tidligere klagesag  

 for ankenævnet, hvor ankenævnet fastslog, at konkurrencerådet ikke havde søgt  

 sandsynliggjort, at betingelserne for anvendelse af konkurrencelovens § 7,  

 nr. 2, var opfyldt.
Rådet har under nærværende sag på ingen måde uddybet  

 eller konkretiseret disse to betragtninger.
Det fjerde argument 53 at  

 specifikationerne af tidsforbruget vil medføre en effektivisering af  

 klagebehandlingen 53 er af lige så summarisk karakter som de to første  

 begrundelser, der allerede er afvist af ankenævnet.
Heller ikke Konkurrencerådets argument om, at reglerne kan bidrage til en  

 højere omkostnings- og prisbevidsthed hos forbrugerne, er tilstrækkeligt  

 underbygget.
Rådet har til understøttelse af sit tredie argument henvist til,  

 at der foreligger en række klager, men har ikke foretaget nogen struktureret  

 og seriøs gennemgang af disse klager med henblik på at få afklaret, om de har  

 noget særligt omfang, om de afspejler en manglende omkostnings- og  

 prisbevidsthed hos forbrugerne, eller om henvendelserne i virkeligheden  

 skyldes usikkerhed om indholdet af de eksisterende bekendtgørelser på  

 området.
Det eneste nye, der er fremkommet fra Konkurrencerådets side siden den  

 første klagesag, er nogle oplysninger om, at der modtages en række klager 53  

 dels hos Forbrugerrådet, Forbrugerstyrelsen og Ankenævnet for  

 VVS-installationer, dels hos Konkurrencerådet selv.
De foreliggende  

 oplysninger kan imidlertid ikke begrunde, at der gennemføres skærpede regler  

 i form af særskilt angivelse af kørselstiden.
Oplysningerne fra de tre  

 organisationer bekræfter den linie, som er kommet til udtryk i tidligere  

 praksis, jf. ankenævnets kendelse af 13. januar 1978 (MTM 1978.112) og  

 Monopoltilsynets afgørelse fra 1988 (MTM 1988.274), nemlig at en særskilt  

 angivelse af kørselstiden først og fremmest har betydning for mindre  

 arbejder.
Konkurrencerådet er ikke herudover fremkommet med nogen dokumentation for  

 nødvendigheden af de skærpede regler, selv om rådet har haft 1 1/2 år siden  

 ankenævnets kendelse af 15. januar 1993 og 3-4 år, siden sagen startede, til  

 at tilvejebringe den nødvendige dokumentation.
Det ville have være rigtigt at  

 systematisere oplysningerne om de modtagne klager f.eks. i et notat, som  

 kunne have været forelagt klagerne til udtalelse.
En sådan partshøring er et  

 naturligt led i enhver saglig sagsbehandling.
Det bemærkes, at når ankenævnet i den førnævnte kendelse udtrykker sympati  

 for Konkurrencerådets standpunkt for så vidt angår særskilt angivelse af  

 kørselstiden, så må det antages herved at være forudsat, at ændringen blev  

 fulgt op af en sandsynliggørelse af de særlige grunde til at udstede regler  

 herom.
Ligeledes bemærkes, at når klagerne under den første klagesag  

 bekræftede ikke at ville påstå faktureringsreglerne ophævet, idet man  

 accepterede de gældende regler, som er indarbejdet i branchen, var dette ikke  

 udtryk for, at man var enige i, at der på det pågældende område er behov for  

 og således bør gælde faktureringsregler: der er alene tale om, at man  

 accepterede 53 og accepterer 53 tingenes tilstand.
5. Konkurrencerådets argumentation Rådet har anført, at det ved sin afgørelse har taget udgangspunkt i  

 ankenævnets kendelse af 15. januar 1993, hvori det fastslås, at det  

 utvetydigt fremgår af konkurrencelovens § 7's formulering, »at det for  

 hvert af de i nr. 1, 2 og 3 nævnte indgreb er en betingelse, at der af  

 særlige grunde er behov for at følge konkurrenceforholdene eller skabe  

 gennemsigtighed i prisforhold« (rådets understregning).
Bevisbyrdekravet er beskrevet i bemærkningerne til lovforslagets § 7.  

 Bemærkningerne angår umiddelbart løbende indberetningspligt: men efter  

 ankenævnets kendelse gælder de også ved fastsættelse af faktureringsregler.  

 Det fremgår af disse bemærkninger til lovforslaget, at rådet alene skal gøre  

 rede for, hvilke særlige grunde der medfører, at der er behov for at følge  

 konkurrenceforholdene eller skabe gennemsigtighed i prisforholdene.
Det er  

 karakteristisk, at man anvender formuleringen »begrænser kun adgangen  

 til«, hvilket næppe kan hævdes at være udtryk for et voldsomt belastende  

 bevisbyrdekrav.
Hvis lovgiver havde ønsket at stille så stærke krav til  

 bevisbyrden som anført af klageren 53 herunder at rådet skulle foretage  

 undersøgelser i form af analyser af omkostnings- og konkurrenceforholdene i  

 de berørte brancher 53 må der være en formodning for, at dette udtrykkeligt  

 ville fremgå af lovteksten eller af bemærkningerne til denne.
 Den sproglige formulering af § 7 er ikke udtryk for en skærpelse af  

 bevisbyrdereglerne i forhold til det oprindelige forslag i betænkning nr.  

 1075/1986. Hvis lovgiver havde haft denne hensigt med den ændrede  

 formulering, ville det være fremgået af bemærkningerne til lovforslaget.
Således som konkurrencelovens § 7 og bemærkningerne hertil er formuleret,  

 må det konstateres, at rådet alene skal kunne redegøre for, hvilke særlige  

 grunde der giver rådet behov for at følge konkurrenceforholdene eller som  

 findes egnede til at fremme konkurrencen.
Rådet skal således ikke i klassisk  

 forstand bevise, at der er behov for en ændring af de gældende regler, og  

 skal heller ikke i øvrigt fremkomme med et stort dokumentationsmateriale  

 herfor.
Begrundelsen for ændringen af faktureringsreglernes bestemmelse om  

 specifikation af medgået arbejdstid 53 dvs. at det produktive arbejde skal  

 opdeles i arbejde på henholdsvis arbejdsstedet og på værkstedet, samt at  

 tidsforbruget ved kørsel skal angives særskilt, såfremt der kræves betaling  

 herfor 53 fremgår af rådets afgørelse.
Begrundelsen består af 4 dele: reel  

 mulighed for at vurdere betalingskravets berettigelse, øget gennemsigtighed  

 om prisberegningen, den fortsatte modtagelse af en række klager samt  

 effektivisering af klagebehandlingen og samfundsmæssige besparelser i form af  

 færre retssager.
Afgørelsens begrundelse opfylder således de krav, der i  

 lovgivningen er stillet med hensyn til at »kunne redegøre for, hvilke  

 særlige grunde der giver rådet behov for« at følge konkurrenceforholdene  

 eller skabe gennemsigtighed i prisforhold.
Det er uden betydning, at to af rådets argumenter er sammenfaldende med  

 rådets argumenter under den tidligere sag for ankenævnet.
Under den tidligere  

 sag indtog rådet det principielle standpunkt, at det ikke efter  

 konkurrencelovens § 7 var en betingelse for ændring af gældende  

 faktureringsregler, at man skulle redegøre for, hvilke særlige grunde der  

 giver rådet behov for at følge konkurrenceforholdene.
Rådet havde derfor  

 overhovedet ikke søgt at sandsynliggøre tilstedeværelsen af de grundlæggende  

 betingelser for at bringe § 7 i anvendelse.
Forholdet er imidlertid et ganske  

 andet i nærværende sag, hvor rådet har angivet de særlige grunde, der efter  

 rådets opfattelse gør, at der er behov for at følge konkurrenceforholdene  

 eller skabe gennemsigtighed i prisforhold.
De anførte grunde udgør den tilstrækkelige begrundelse for den vedtagne  

 ændring af de pågældende regler.
Det er således åbenbart, at en særskilt  

 angivelse af kørselstiden klart vil stille kunderne bedre.
Sådanne regler vil  

 skabe større gennemsigtighed, idet kunderne vil kunne se, hvor meget de  

 enkelte firmaer tager for kørsel.
Rådet er ikke forpligtet til at foretage en struktureret og seriøs  

 gennemgang af de klager, man har modtaget, med henblik på at få afklaret, om  

 de har noget særligt omfang, om de afspejler en manglende omkostnings- og  

 prisbevidsthed hos forbrugerne, eller om henvendelserne i virkeligheden  

 skyldes usikkerhed om indholdet af de eksisterende bekendtgørelser på  

 området.
I den forbindelse kan der henvises til bemærkningerne til § 7, nr.  

 2, hvoraf blandt andet fremgår, at det ikke er nogen betingelse for  

 udstedelse af faktureringsregler, at reglerne medfører en højere omkostnings-  

 og prisbevidsthed hos køberen af ydelsen, idet der alene peges på, at  

 faktureringsregler kan bidrage hertil.
Baggrunden for argumentet om de modtagne klager er, at rådet har modtaget  

 600-700 henvendelser om faktureringsreglerne.
Rådet har ikke taget  

 telefonnotat i alle disse sager, idet man kun tager telefonnotat i vigtige  

 sager.
Klagerne går typisk på, at man ikke kan forstå, at timeforbruget er så  

 højt.
Der spørges ofte, om der ikke er regler om særskilt angivelse af  

 kørselstiden.
Det fremgår af sagen, at Forbrugerstyrelsen og Ankenævnet for  

 VVS-installationer har samme erfaring.
Til det af klagerne anførte om, at reglerne om særskilt angivelse af  

 kørselstiden navnlig ville have haft betydning for mindre arbejder, bemærkes,  

 at det er stærkt begrænset, hvor meget arbejde man kan få for 600 kr.
Det er  

 således helt åbenbart, at bagatelgrænsen på 600 kr. ikke overflødiggør en  

 særskilt angivelse af kørselstiden.
Ifølge Ankenævnet for VVS-installationer  

 klages der for det meste kun over kørselstiden ved arbejder under 10 timer:  

 men denne grænse er også langt over bagatelgrænsen på 600 kr.
Afslutningsvis har rådet fremhævet, at der ikke er noget nyt i kravet om  

 en særskilt angivelse af kørselstiden.
Det har således i en årrække været et  

 tilbagevendende krav fra Forbrugerrådets side, at der skulle indføres regler  

 herom.
6. Ankenævnets bemærkninger Ankenævnet har i sin afgørelse af 15. januar 1993 anført, at det efter  

 konkurrencelovens § 7, nr. 2, er en betingelse for at fastsætte regler om  

 fakturering, at der af særlige grunde er behov for at følge  

 konkurrenceforholdene eller skabe gennemsigtighed i prisforhold, og at  

 Konkurrencerådet følgelig skal have sandsynliggjort, at sådanne særlige  

 grunde foreligger.
 I hvert fald som sagen er forelagt ankenævnet til afgørelse, udgør den  

 argumentation, som rådet har anført i sin afgørelse og i sin procedure for  

 ankenævnet, ikke nogen sandsynliggørelse af, at der af særlige grunde er  

 behov for, at faktureringsreglerne ændres, således at den medgåede tid ved  

 kørsel i forbindelse med arbejdet særskilt skal angives.
 Idet det bemærkes, at klagernes indsigelse mod rådets afgørelse alene har  

 angået faktureringsreglerne vedrørende kørsel, tager ankenævnet herefter  

 klagernes påstand til følge.
 Konkurrencerådets afgørelse af 23. april 1993 ophæves.
 Klageafgiften skal tilbagebetales klagerne.
 (* 1) Konkurrencerådet:
