Voldgiftsretten for bygge- og anlægsvirksomheds kendelse af 4.10.1993  

 i sag nr.
C 3575 Entreprenør E A/S (adv.
Tove Meurs-Gerken, Kbh.) mod  

 Bygherre B A.m.b.A. (adv.
Janus Andersen, Kbh.) Entreprise - mangler -  

 garantiansvar Entreprise - totalentrepris - tidsfristforlængelse En  

 entreprenør havde påtaget sig som totalentreprenør at opføre et nøglefærdigt  

 biogasanlæg.
I kontrakten indgik blandt andet bestemmelse om, at  

 totalentreprenøren var berettiget til tidsfristforlængelse i tilfælde af  

 »uforudseelige forsinkelser i forbindelse med  

 myndighedsgodkendelse«, samt bestemmelse om, at anlægget i en 3-måneders  

 prøveperiode skulle kunne opfylde en garanteret mindste gasproduktion.
Såvel  

 tidsfristen som garantibestemmmelsen var efter kontrakten sanktioneret med  

 bodsansvar.
Bygherren krævede bod i begge de nævnte henseender.
Entreprenøren gjorde gældende, at han var berettiget til  

 tidsfristforlængelse, blandt andet fordi Danmarks Gasmateriel Prøvning  

 uforudset havde stillet krav om godkendelse af hele anlægget.
I relation til  

 produktionsgarantien gjorde entreprenøren blandt andet gældende, at det ikke  

 skyldtes hans forhold, at der i prøveperioden ikke havde været egnet affald,  

 og at produktionen efterfølgende oversteg det garanterede.
 Det fandet ikke uforudseeligt, at der var stillet krav om godkendelse  

 af hele projektet, og det fandtes ikke godtgjort, at der var ændret praksis,  

 ligesom entreprenøren, til trods for, at der efter hans mening havde været  

 tale om et eksperiment, end ikke havde søgt oplyst, i hvilket omfang et  

 sådant anlæg krævedes godkendt.
 Da entreprenøren havde det fulde ansvar for myndighedsbehandlingen,  

 kunne der ikke gives ham tidsfristforlængelse(1).
Med hensyn til produktionsgarantien måtte det lægges til grund, at  

 anlægget ved overtagelsen ikke havde opfyldt den ydede garanti, men senere  

 var kommet til at gøre det.
Det fandtes ikke afgørende, at beviset herfor  

 ikke var sket ved en produktionsgarantiprøve som beskrevet i kontrakten, og  

 der kunne herefter ikke gives bygherren medhold i kravet om bod for manglende  

 opfyldelse af produktionsgarantien(2).
VOLDGIFTSNÆVENT FOR BYGGE- OG ANLÆGSVIRKSOMHED K E N D E L S E i K mod A Ved en leveranceaftale af 12. oktober 1988 påtog K sig som sælger og  

 totalentreprenør til A at levere et nøglefærdigt biogasanlæg bestående af et  

 biogasproduktionsanlæg, en gasblandestation og ca. 80 husstandsinstallationer  

 med distributionsnet.
Til aftalen var knyttet en anlægsbeskrivelse, en  

 drifts- og vedligeholdelseaftale og et budget.
 Efter at anlægget var taget i brug, opstod der uoverensstemmelse mellem  

 parterne om betalingen for anlægget, herunder om indklagede har krav på  

 dagbøder dels for forsinkelse, dels for ikke opfyldelse af produktionsgaranti  

 samt om forskellige ekstrakrav og om renter af kravet.
Da parterne ikke ved forhandling kunne nå til enighed, indbragte K ved  

 klageskrift modtaget i Voldgiftsnævnet den 22. juli 1991 sagen for en i  

 henhold til Regler for behandling af sager ved Voldgiftsretten for Bygge- og  

 Anlægsvirksomhed nedsat voldgiftsret.
Voldgiftsretten har bestået af  

 direktør, civilingeniør Helge Sørensen, direktør, civilingeniør Poul  

 Vermehren og højesteretsdommer J.
Bangert med sidstnævnte som formand.
 Klageren har nedlagt påstand om betaling af 1.957.281,69 kr., subsidiært  

 et minde beløb med sædvanlig procesrente fra den 24. juli 1990.
 Klageren har opgjort kravet således:
 Indklagede har påstået frifindelse.
 Indklagede har opgjort klagerens krav excl. moms til 1.387.196,83 kr. og  

 opgjort sine modkrav således:
 Indklagede hari kke nedlagt selvstændig påstand om betaling af  

 forskelsbeløbet.
 Der foreligger følgende oplysninger om baggrunden for parternes  

 uoverensstemmelse.
Om kontraktens indgåelse og senere ændring Den 8. april 1988 afholdtes et møde på X Rådhus med deltagelse af  

 repræsentanter for parterne, kommunen, G, B og indklagede rådgivende  

 ingeniør, C.
 Af mødereferatet fremgår, at der i forbindelse med D-projektet oprettes en  

 følgegruppe med deltagelse af E, B, F, G og H med det formål at følge  

 forholdene omkring biogasdistributionen ud til enkeltforbrugeren og udarbejde  

 standard for sådanne anlæg.
 Klageren gennemgik status for projektet og oplyste, at selve  

 biogasanlægget er afprøvet og kendt teknologi, og at det nye lå i  

 gasdistribution til enkelte forbrugere.
 I parternes aftale findes bl.a. følgende bestemmelse:
»Generelt Undertegnede TOTALENTREPRENØR forpligter sig herved, på vilkår som  

 specificeret i nærværende kontakt, til at projektere, levere, montere,  

 idriftsætte og aflevere et nøglefærdigt anlæg for forgasning af animalsk  

 affald fra de i kontrakten nævnte landbrug samt for behandling og  

 distribution af den producerende gas til forbrugerne tilknyttet BYGHERREN.
 Efter BYGHERRENs accept planlægger, administrerer og styrer  

 TOTALENTREPRENØREN udførelsen af projektet som en totalentreprise.
 De for denne kontrakt gældende bestemmelser har gyldighed i nedenfor  

 nævnte rækkefølge.
 1) Nærværende kontrakt bestemmelser, og dertil hørende bilag.
 2) Anlægsbeskrivelse af 1. marts 1988.
 3) TOTALENTREPRENØRENs tilbud af 29. april 1986.
4) Almindelige betingelser for levering og montering af maskiner og andet  

 mekanisk og elektrisk udstyr mellem Danmark, Finland, Norge og Sverige samt  

 inden for disse lande.
NLM 84, AB 72, NGF-specifikationer og gasreglement.
 5) Tidsplan af 11.10.1988, tegn. nr. 198.7-1-7585.
 6) Budget af 11.10.1988.
1. TOTALENTREPRENØRENs forpligtelser 1.1 På de i nærværende kontakt angivne vilkår forpligter  

 TOTALENTREPRENØREN sig til at udføre nedenstående ydelser i det omfang, det  

 er nødvendigt, for at gennemføre projektet som en nøglefærdig  

 totalentreprise. .....
 1.3 TOTALENTREPRENØREN påtager sig det fulde ansvar for projektets  

 udformning og gennemgørelse og er eneansvarlig over for BYGHERREN.
 1.4 TOTALENTREPRENØREN påtager sig at tilrettelægge, koordinere og lede  

 samtlige faser i projekterings- og udbudsforløbet samt i opførelses-,  

 indkørings- og afleveringsforløbet.
 1.5 TOTALENTREPRENØREN har det fulde ansvar for gennemførelse af  

 myndighedsbehandling. .....
1.9 TOTALENTREPRENØREN forpligter sig til at overholde de for projektet  

 gældende tidsprogrammer og forpligter sig til at forelægge tegninger og  

 beregninger for BYGHERREN til godkendelse.
Tilbagemelding af BYGHERRE skal  

 ske inden for 2 uger.
 1.10 TOTALENTREPRENØREN forpligter sig til at følge de anvisninger, der  

 gives af BYGHERREN, samt iøvrigt løbende holde BYGHERREN underrettet om  

 projektets stade og gennemførlighed.
2. BYGHERRENs forpligtelser ----- 2.2 BYGHERREN forpligter sig til at være TOTALENTREPRENØREN behjælpelig  

 med tilvejebringelse af alle nødvendige informationer for projektets  

 gennemførelse.
 2.3 BYGHERREN forpligter sig til at medvirke til, at projektet ikke  

 forsinkes i forbindelse med BYGHERRENs gennemgang og godkendelse af skitser,  

 tegninger, rapporter, specifikationer m.m. .....
 2.5 BYGHERREN forpligter sig til at medvirke ved fremme af indhetning af  

 alle former for myndighedsgodkendelser, således at forsinkelser af  

 projektforløbet undgås.
3. Honorarer 3.1 For de i pkt. 1 beskrevne ydelser modtager TOTALENTREPRENØREN følgende  

 honorarer:
4. Betaling 4.1 Honorarer ifølge pkty. 3.1. forfalder med følgende rater:
 4.2 Resterende ydelse kr. 1.260.000.00 er at betragte som et lån ydet af  

 TOTALENTREPRENØREN til BYGHERREN. .....
 4.5 Betalingsfrist:
 BYGHERREN forpligter sig til at foretage betalinger senerest 3 uger  

 efter modtagelse af faktura.
6. Tidsplaner 6.1 TOTALENTREPRENØREN forpligter sig til at gennemføre totalentreprisen i  

 henhold til den opstillede tidsplan.
 Såfremt totalentreprisen forsinkes ud over den opstillede tidsplan af  

 årsager, der ikke kan lægges TOTALENTREPRENØREN til last, f.eks. - men ikke  

 begrænset til - forsinkelser i BYGHERRENs godkendelse, projektændringer i  

 henhold til § 11, uforudseelige forsinkelser i forbindelse med  

 myndighedsgodkendelse, ----- ændres i tidsplanen i forhold til opståede  

 forsinkelser, idet TOTALENTREPRENØREN dog gennem ændret planlægning gør sit  

 yderste for at undgå forsinkelser. .....
8. Overtagelsee og garazntiperiode 8.1 Foreløbig overtagelse:
 Når anlægget er bragt i komplet stand og er klar til drift, påbegyndes en  

 3 måneders prøveperiode, anlægget passes af det af BYGHERREN ansatte  

 personale, men under TOTALENTREPRENØRENs ledelse og ansvar.
 I løbet af prøveperioden skal leverandøren oplære betjeningspersonalet i  

 den rette pasning af anlægget.
Under forudsætning af, at driftsforholdene for anlægget efter et rimeligt  

 skøn når til en tilfredsstillende status i løbet af denne tid og  

 gasproduktionsgarantien i henhold til § 9 er opfyldt, slutter de 3 måneders  

 prøveperiode med, at BYGHERREN foreløbigt overtager anlægget.
I modsat fald  

 må prøvetiden forlænges, indtil tilfredsstillende forhold opnås.
Mindre  

 færdiggørelsesarbejder, der ikke hindrer en rimelig normal drift af anlægget,  

 kan ikke berettige BYGHERREN til at nægte foreløbig overtagelse.
 I prøvetiden betales forbrugsgods og brændstof, f.eks. til indkøring af  

 gasmotorer m.m., samt smøremidler til anlæggets drift af BYGHERREN. .....
 BYGHERREN's foreløbige overtagelse betragtes som  

 idriftssættelsestidspunkt. .....
9. Garantiprøve Under forudsætning af en tilført gyllemængde på ca. 40.000 kg/døgn med et  

 tørstofindhold på gnsn. 7,5% TS incl. tilførsel af ca. 10.000 kg/døgn  

 industriaffald garanteres en minimum gasproduktion på 1340 m3/døgn med  

 60% CH4.
 Det forudsættes desuden, at den leverede gylle ikke indeholder medicin og  

 desinfektionsmidler eller andre stoffer, som er ødelæggende for  

 biogasproduktionen.
 Vedrørende gasproduktinsgarantiprøvens afholdelse gælder følgende:
 Over en 2-ugers periode, hvor driftsforholdene er stabile og normale,  

 måles følgende parametre:
- Indpumpet gyllemængde - Gyllens tørstofindhold - Produceret gasmængde ved 60% CH4. .....
10. Bøder 10.1 Ydeevne:
 Hvis den garanterede ydeevne af gasreaktor ikke opnås, betaler  

 TOTALENTREPRENØREN en bøde på 2% af kontraktsummen for hver 3,5%, kapaciteten  

 er mindre end det garanterede, .....
 10.2 Idriftsætning:
 Såfremt idriftsætningstidspunktet ikke overholdes, jfr. 8.1, (se tidsplan,  

 som er vedlagt aftalen) ifalder TOTALENTREPRENØREN en bøde på 0,25% af den  

 samlede entreprisesum for hver fulde uge, idriftsætningstidspunktet  

 overskrides, dog begrænset til maksimalt 7,5% af den samlede entreprisesum.
Eventuelle bøder skal fragå som et fradrag i leverandørlånet.« Den 18. maj 1989 skrev klageren til C, at man for at imødekomme  

 indklagedes ønske om kreditering af 700.000 kr. til eget indkøb af  

 gylletransportudstyr ville tilbyde at kreditere 650.000 kr. mod, at disse  

 blev modregnet i leverandørlånet, så restsummen derefter blev på 610.000 kr.
 Under henvisning hertil bekræftede C den 30. maj 1989, at  

 gylletransportudstyret udgår af leveringsaftalen, og at den samlede  

 kontraktsum herefter reduceredes med 650.000 kr. til 11.510.00 kr.
Om miljøgodkendelse og byggetilladelse Den 15. februar 1989 indsendte klageren andragende til X kommune om  

 miljøgodkendelse og byggetilladelse til maskinhus for biogasanlæg.
Den 4. april underrettede klageren indklagede om, at kommunen havde  

 meddelt miljøgodkendelse på visse betingelser blandt andet vedrørende sikring  

 af lagertanke, der ikke overholdt afstandskravene.
Man oplyste, at man  

 samtidig havde søgt om dispensation fra afstandskravene.
Kommunen meddelte først klageren afslag på andragendet om dispensation,  

 men C opnåede den 22. maj tilsagn om dispensation og samtidig tilladelse til  

 at begynde gravearbejdet.
Klageren havde allereede den 19. maj meddelt, at  

 man agtede at begynde byggeriet den 24. maj.
 Klageren anmodede den 14. juli indklagede om at sende matrikelkort til  

 brug for ansøgning om byggetilladelse til hus for gasblandestationen.  

 Klageren rykkede den 21. september (Bil.M).
Den 6. november indsendtes andragende om byggetilladelse, som blev meddelt  

 den 2. februar 1990. (Bil. 18) Om godkendelse fra F Den 3. marts 1989 sendte klageren under henvisning til et møde i  

 følgegruppen den 11. januar ansøgning til F om procesgodkendelse.
 Efter et møde den 24. april om godkendelsen anmodede F den 2. maj klageren  

 om yderligere oplysninger til brug for sagens behandling og gjorde opmærksom  

 på, at materialet af hensyn til projektets tidsplan og koordination med I  

 burde indsendes snarest muligt.
 Den 8. juni anmodede klageren F om at give en godkendelse af principper og  

 komponenter for gasblandeanlægget, hvorefter man som aftalt ville fremsende  

 den samlede anlægs- og funktionsbeskrivelse til brug for projektgodkendelsen.
 F svarede den 3. juli, at det var vanskeligt at give godkendelse af  

 enkelte dele af projektet, men at man havde gennemgået materialet vedrørende  

 luftblandeaggregatet, men stadig savnede forskellige oplysninger.
Klageren anmodede den 19. oktober F om projektgodkendelse af  

 biogasfællesanlægget.
F krævede den 27. november yderligere oplysninger, som  

 klageren fremsendte den 12. december.
F meddelte herefter den 20. december  

 projektgodkendelse for gassystemet, men understregede, at godkendelsen ikke  

 omfattede produktionsanlæg, luftblandeanlæg, distributionsanlæg og  

 kundeinstallationer.
Om forsinkelse Til parternes aftale var knyttet en tidsplan dateret 11. oktober,  

 revideret den 8. og 11. november.
Ifølge denne skulle prøvekørsel være  

 tilendebragt den 1. juli 1989. Tidsplanen er påført en note, der lyder:  

 igangsættes efter myndighedsgodkendelse og i henhold til vejrlig.
Det er  

 uoplyst, hvornår og på hvilket grundlag denne note er påført.
 I et af klageren udarbejdet referat af et møde den 18. januar 9189 hedder  

 det om tidsplanen:
»Da igangsættelse af opførelsen af biogasanlægget kræver  

 miljøgodkendelse, og ansøgninger endnu ikke er fremsendt til X Kommune  

 p.gr.a. manglende kontraktforhold for byggegrunden, accepterer A, at  

 tidsplanen revideres, når miljøgodkendelse foreligger.« Den 4. april gjorde klageren i anledning af kommunens betingede  

 miljøgodkendelse opmærksom på, at tidsplanen rykkede i forhold til  

 myndighedsgodkendelsen.
 Som svar herpå skrev C den 6. april, at man ønskede en mere specificeret  

 tidsplan, som tilkendegav, at den aftalte afleveringsdato kunne overholdes.  

 Der henvistes til, at man den 17. marts havde acceptreret en overskridelse på  

 3 uger, og at yderligere overskridelse ikke ville blive accepteret, da  

 anlægget nødvendigvis måtte være færdigt til fyringssæsonens begyndelse den  

 1. oktober.
Den 5. juni sendte klageren en ny tidsplan, hvori hele byggeperioden var  

 rykket i forhold til den meddelte godkendelse.
C protesterede dagen efter og  

 krævede den tidligere plan overholdt.
Klagerne fastholdt imidlertid sin  

 ændrede tidsplan, medens C meddelte, at man på grund af vanskelighederne med  

 et opnå byggetilladelse ville respektere forsinkelserne på selve  

 biogasanlægget, men at der intet havdet være til hinder for at begynde på  

 fordelercentralen på så tidligt et tidspunkt, at denne og husinstallationen  

 havde været færdig til den 1. oktober.
Man ønskede derfor en ny tidsplan, som  

 viste, at dette tidspunkt kunne overholdes.
C varslede den 19. september dagbøder over for klageren under henvisning  

 til at det ikke havde været muligt at få oplyst et tidspunkt, hvor klageren  

 kunne garantere, at gasblandestationen var færdig.
Klageren afviste dette på  

 grund af uforudsigelig forsinkelse af myndighedernes godkendelse af  

 luftblandeanlægget og gjorde opmærksom på, at man ikke havde fået anvist en  

 udmatrikuleret bygggegrund.
Med skrivelse af 11. oktober sendte klageren indklagede en foreløbig plan  

 for opstart af de enkelte anlægsafsnit.
Man oplyste, at biogasanlægget, som  

 skulle være påbegyndt i begyndelsen af oktober, måtte udsættes til slutningen  

 af oktober på grund af krav om en gastæt væg, og at man endnu ikke havde fået  

 F's godkendelse af lufblandestationen, men at man ventede den snarest og  

 forventede at kunne starte gasleverancen umiddelbart efter årskiftet.
 Den 27. november varslede indklagedes advokat påny dagbod for forsinkelse  

 siden 1. oktober og rykkede samtidig for færdiggørelse.
 Klagers advokat afviste den 23. januar kravet om dagbod under henvisning  

 til, at det var uforudseeligt, at F den 3. juli 1989 ønskede at godkende ikke  

 alene luftblandestationen, men det samlede anlæg.
 Den 15. februar rykkede klager igen for færdiggørelse og gjorde opmærksom  

 på, at forsinkelsen nu var på 20 uger.
 Den 15. maj 19909 meddelte klageren indklagede, at montage af anlægget var  

 afsluttet, og at prøveperioden kunne begynde.
Klageren anmodede den 16. august indklagede om, at indkalde til  

 afleveringsforretning.
Indklagede indkaldte herefter til  

 afleveringsforretning, men krævede samtidig dokumentation for forløbet af  

 prøveperioden.
Afleveringsforretning blev afholdt den 4. september, men  

 indklagede nægtede at overtage anlægget, fordi man ikke havde opnået de  

 garanterede gasmængder.
Om produktionsgaranti Da klageren den 15. maj 1990 meddelte, at montagen af anlægget var færdig,  

 foreslog han indklagede, der ikke på det tidspunkt ønskede gasproduktion på  

 1.340 m3 pr. døgn, at garantiprøve blev afholdt med en reaktor, hvilket  

 indklagede accepterede.
Klager tilbød at formidle levering af egnet industriaffald, men indklagede  

 benyttede ikke dette tilbud.
Den 8. juni rykkede klager for afholdelse af  

 prøven, men en sådan prøve blev ikke afholdt inden for de 3 måneder og er  

 trods indklagedes krav herom ikke senere afholdt.
 G har på grundlag af indsamlede data foretaget en beregning, der viser, at  

 det realiserede gasudbytte i hele 1990 var lavere beregnet. Årsagen hertil  

 kunne dog ikke angives, da alle målinger var behæftet med større eller mindre  

 usikkerhed.
 Der har yderligere været fremlagt driftsstatus for værket for december  

 1990, 1991 og 1992 samt regnskab for 1992.
Forklaringer Under den mundtlige forhandling er der afgivet forklaring af konsulent J,  

 civilingeniør L, civilingeniør M, ingeniør N, gårdejer O og gårdejer P.
J har forklaret, at han siden 1978 har eksperimenteret med biogas og er  

 medejer af K, nu Q.
Der var tidligere udført 3 fælles - og 5-7 gårdanlæg.
Der  

 anvendtes samme system, men var forskel i størrelsen.
Det nye ved dette anlæg  

 var blandingen af biogas og naturgas.
Projektet var et pilotprojekt.  

 Leverandørlån ydedes for at vise, at men troede på anlægget.
Budgettet er  

 fortrinsvis udarbejdet af klageren for så videt angår at projektet hang  

 sammen økonomisk.
Der var regnet med indtægt fra affald, men i dag er der  

 noget affald, man betaler for, og andet man får betaling for.
Han har ikke  

 været med ved selve opførelsen af anlægget, men blev tilknyttet i 1991 for at  

 få anlægget bragt op på bedre ydelser.
Der skulle navnlig søges tilvejebragt  

 bedre affald.
Tilførsel af marmeladeaffald og blegejord har været diskuteret.  

 Kartoffelvand har ikke højt energiindhold.
Reaktorerne vil kunne producere  

 fire gange så meget, som er garanteret, men det øvrige anlæg vil ikke kunne  

 klare det.
Han har haft en diskussion om hvordan køerne kunne holdes ude fra  

 anlægget, men er ikke indgået på at betale noget.
L har forklaret, at hun har været projektleder siden 1989 og har deltaget  

 i godkendelsesproceduren.
Man havde ikke regnet med, at F skulle godkende  

 andet end princippet i luftblandeanlægget.
Der var allerede i det  

 eksisterende anlæg et lille gasblandeanlæg med flaskegas, som man regnede med  

 at kunne anvende.
Man havde ikke på forhånd undersøgt, i hvilket omfang F  

 skulle godkende.
Hun kan ikke sige, hvorfor der gik fra oktober 1988 til  

 marts 1989, før sagen blev indsendt til F.
F har ikke tidligere været  

 impliceret i så store anlæg.
Indklagede skulle skaffe grund til  

 gasblandeanlægget og søge om byggetilladelse, men grunden var ikke rede, og  

 ejeren af jorden var gået konkurs.
I prøveperioden har vidnet meddelt  

 indklagede, at der skulle bruges affald.
Indklagede kom med kartoffelvand,  

 men det var ikke godt nok.
Hun har rykket flere gange, men der kom ikke  

 tilstrækkeligt egnet afffald.
Ved afleveringen var der ikke store mangler, og  

 de blev rettet, men man kunne ikke blive enige om affaldet.
M har forklaret, at han var projektleder fra 1988, men kun har  

 »deltaget fra sidelinien«, når G deltog.
Han har opfattet, at F  

 skulle godkende komponenter og påse, at Bs regler var overholdt.
Første  

 myndighedsbehandling var et møde i F den 2. januar 1989. Han ved ikke, om det  

 er undersøgt, i hvilket omfang F skulle godkende.
Om jordlejespørgsmålet har  

 vidnet forklaret, at det så ud, som om der ikke var plads til skurvogne på  

 byggepladsen.
Vejen dertil var ofte spærret, så der er måske derfor sket  

 aflæsning andetsteds.
N har forklaret, at han ikke har været med ved oprettelse af kontrakten.  

 Han skulle for indklagede sørge for ansvarlig udførelse af garantien.
Klager  

 var ansvarlig for myndighedsbehandlingen, men indklagede skulle skaffe  

 oplysninger.
Klager skulle hjælpe med tilførsel af industriaffald, derfor er  

 der intet skrevet om det i kontrakten.
Indklagede havde kontakt til et  

 mosteri.
Der blev afholdt en prøve, men den nåede ikke op til garantien.
Der  

 var skaffet kartoffelpulp med op til 24% tørstof.
Han har bedt indklagede om  

 en ny prøve for at nå op til det garanterede.
Det var en projektfejl, at  

 opholdstiden i rådnetanken blev for kort.
Det blev forbedret, fordi  

 indklagede fik bygget et tag over tanken, så man fik lagergas.
Den påregnede  

 indtægt fra industriaffald blev til en udgift.
Med hensyn til behandlingen af sagen hos F har vidnet forklaret, at  

 godkendelse af F kræves, så snart der er forbindelse til forbrugere og også,  

 når B-specifikationer skal overholdes.
Efter tidsplanen skulle gasnet og  

 fordelercentral have været lavet først.
Han har accepteret, at færdiggørelse  

 af anlæg blev udskudt til 1. oktober 1989. Blandingsstationen skulle ligge,  

 hvor den tidligere blandestation lå, og det krævede ikke udstykning.
Han blev  

 spurgt, om han kunne projektere blandestationen, men var afskåret herfra af  

 habilitetsgrunde.
Vedrørende ændringen af kontraktsummen var forholdet det, at klageren selv  

 købte gyllevogn, og derfor udgik den af kontrakten.
Da køerne skulle gå ud og  

 ind af stalden, aftalte han på et tidligt tidspunkt med J, at der skulle  

 laves en kvægfælde.
Den ekstra leje af grund skyldes, at klageren brugte mere  

 jord til byggematerialer end den grund, som var lejet til  

 gasblanderstationen.
Arealet er målt op.
Klageren havde ikke behøvet udgiften  

 til flaskegas, hvis han havde overholdt rækkefølgen i tidsplanen, idet man så  

 kunne have brugt naturgas.
Indklagede havde allerede fået og betalt ledning  

 hertil.
O har forklaret, at han har haft et lille gasblandeanlæg fra 1983/84. Der  

 blev inden kontrakten lavet et udbrud af det nye anlæg, og det indgik heri,  

 at leverandøren skulle gå ind med en garanti.
Derefter kom henvendelsen fra  

 klageren, som har udarbejdet garantien og budget.
Budgettet viser, at der var  

 påregnet underskud.
Der var ikke aftale om, at der skulle skaffes en  

 matrikuleret grund til anlægget.
Arten af industriaffald har ikke været  

 drøftet forud for kontrakten.
Klageren havde tilbudt at skaffe papiraffald  

 fra Z-by, men indklagede fik selv papiraffald fra Æ-by i plader og brugte  

 kartoffelvand til at bløde pladerne op.
P har forklaret at han er gylleleverandør og medlem af indklagedes  

 bestyrelse.
Han har forklaret, at indklagedes regnskab for 1992 udviste et  

 bedre resultat end af klageren budgetteret, men 1992-regnskabet var atypisk.  

 Regnskaberne for 1989-91 var dårligere end budgettet, og det forventes  

 regnskabet for 1993 også at blive.
Overbygningen over tanken har kostet ca.  

 300.000 kr. og var færdig omkring 1991/92.
Klagers procedure Klager har anført, at anlægget for en stor del er et eksperiment, som  

 skulle følges af myndighederne og danne baggrund for senere regler for  

 sådanne anlæg.
Det bestrides, at der foreligger en forsinkelse, som kan udløse dagbod.  

 Indklagede accepterede på mødet den 18. januar 1989, at tidsplanen blev  

 forskudt til efter myndighedernes godkendelse, men da tidsplanen fremkom,  

 protesteredes der.
Myndighederne stillede krav, som ikke kunne forudses.  

 Dette gælder således afstandskravet for at opnå miljøgodkendelse.
Klager har  

 regnet med at kunne bruge den eksisterende gasblandestation, men det kunne  

 man ikke, og opførelsen af den nye station blev mere kompliceret, end man  

 kunne forvente.
F blev anmodet om at godkende luftblandestationen, idet man  

 ikke tidligere havde krævet at godkende anlæg til produktion af biogas, men F  

 krævede den 3. juli 1989, at hele anlægget incl. produktionsanlægget skulle  

 godkendes.
Klager antog straks en særlig rådgiver til at få gennemført  

 godkendelsen, der først forelå den 20. december 1989. Brandmyndighedernese  

 krav om en gastæt mur var også uforudseelig.
Andragende om byggetilladelse  

 til gasblandestationen blev indgivet sent, men det er var ikke klagers skyld.
Indklagede skulle sørge for at afklare grundforholdene, og klageren har  

 rykket herfor flere gange.
Det var således uforudseeligt, at  

 myndighedsbehandlingen blev så omfattende.
Klager har ikke forsinket den og  

 har derfor krav på tidsfristforlængelse.
Han har overholdt den forudsatte  

 byggeperiode.
Det bestrides, at der foreligger mangler.
Der er ikke holdt garantiprøve  

 som fastsat i kontrakten.
Det skyldes ikke klagerens forhold, men at  

 indklagede ikke har skaffet det nødvendige egnede industriaffald.
Det  

 benægtes ikke, at den faktiske produktion i begyndelsne ikke nåede op på det  

 garanterede minimum, men der vil altid være en indkøringsperiode, og  

 egnetheden af affaldet vil være afgørende.
Senere er produktionen blevet  

 større end forventet.
Klageren har ikke tilsikret, at budgettet kan opfyldes.
 Klager har endvidere gjort gældede, at han har krav på renter i henhold  

 til sin faktura af 24. juli 1990 31.537,17 kr. og godtgørelse af udlæg i  

 henhold til faktura af 13. september 1990.
 Med hensyn til modkravene bestrider han, at der er indgået en aftale om  

 betaling for kvægfælden og betaling af jordleje.
 Til støtte for rentekravet har klager henvist til AB § 26, stk. 14.  

 Subsidiært påstås renter fra sagens anlæg.
Til støtte for den subsidiære påstand har klageren anført, at eventuel  

 dagbod skal beregnes af den nedsatte kontraktsum.
Da det i kontrakten er  

 bestemt, at eventuelle bøder skal fragå som et fradrag i leverandørlånet, må  

 dette anses for maksimum for bøderne, subsidiært skal beløbet fortrinsvis  

 fradrages i lånet.
Indklagedes procedure Indklagede har anført, at der ikke var noget særligt nyt ved anlægget, og  

 at indklagede i hvert ikke skal deltage i en udviklingsrisiko.
Med hensyn til forsinkelsen er der ikke uenighed om længden heraf, men  

 alene om spørgsmålet, om klageren har krav på tidsfristforlængelse.
Afgørende  

 herfor er kontraktens § 6, stk. 1, medens påtegningen på tidsplanen ikke har  

 selvstændig betydning.
Indklagede har accepteret en forlængelse af  

 tidsfristen til den 1. oktober 1989, men modsat sig yderligere forlængelse.  

 Der er ikke i kontraktens bestemmelse grundlag for yderligere forlængelse.  

 Andragende om godkendelse blev først indgivet 4 1/2 måned efter kontraktens  

 indgåelse.
Kravene fra F var ikke uforudseelige.
De følger af gasreglementet,  

 og det er ikke godtgjort, at kravene er blevet skærpet.
Der har ikke været  

 noget at bebrejde indklagede med hensyn til andragendet om byggetilladelse  

 for blandestationen.
Angående produktionsgarantien har indklagede anført, at ansvaret er  

 objektivt, og at det påhviler klageren ved en produktionsprøve at bevise, at  

 garantikravet er opfyldt.
Garantiprøven er ikke bortfaldet ved  

 idriftsætningen, og indklagede har også senere krævet den afholdt.
Klager kan  

 ikke påberåbe sig manglende egnet industriaffald.
Formålet med anlægget var  

 at bruge organisk affald.
Det industrielle affald er kun noget subsidiært, og  

 der er ikke i kontrakten stillet særlige krav til det.
Når anlægget nu yder  

 en tilstrækkelig produktion, skyldes det indklagedes egne tiltag.
Forholdene  

 ved afleveringen må derfor være afgørende.
Indklagede har krav på, at klageren godtgør de udgifter, som indklagede  

 har følt sig forpligtet til at betale jordejeren for klagerens brug af areal  

 uden for det til byggeriet lejede areal.
En sådan brug har været unødvendig.  

 Det må endvidere ved N's forklaring anses for bevist, at klager har påtaget  

 sig at betale for kvægfælden.
Klagerens krav på godtgørelse af udgifter til  

 flaskegas m.v. kan ikke anerkendes.
Udgifterne må anses for omfattet af  

 kontrakten eller være en følge af fejl fra entreprenørens side.
Voldgiftsrettens bemærkninger Med hensyn til spørgsmålet om tidsfristforlængelse må udgangspunktet tages  

 i kontraktens § 6, stk. 1. Herefter har klageren kun krav på  

 tidsfristforlængelse, hvis der foreligger uforudseelige forsinkelser i  

 forbindelse med myndighedsgodkendelse, men selv i det tilfælde skal klageren  

 gøre sit yderste for gennem ændret planlægning at undgå forsinkelser.
Der må gives indklagede medhold i, at påtegningen på tidsplanen er uden  

 selvstændig betydning.
Den taler ganske generelt om igangsættelse efter  

 myndighedsgodkendelse og i henhold til vejrlig.
Der er intet oplyst om,  

 hvorledes den er fremkommet, og at indklagede skulle have accepteret en så  

 vidtgående regel, der gør den nøje specificerede bestemmelse i kontraktens §  

 6, stk. 1 illusorisk.
 Indklagede har ifølge referat af mødet den 18. januar 1989 accepteret, at  

 tidsplanen revideres, når miljøgodkendelsen forelå, og har i overensstemmelse  

 hermed accepteret en revision for så vidt angår biogasanlægget, men dette har  

 ikke nødvendiggjort en fristforlængelse ud over den 1. oktober 1989.
Den egentlige årsag til forsinkelsen er den lange tid, som gik med  

 gasblandeanlægget.
Voldgiftsretten finder det ikke uforudseeligt, at F skulle  

 godkende hele projektet.
Der er intet, som godtgør, at F har ændret praksis,  

 og klageren har til trods for, at der efter hans mening var tale om et  

 eksperiment end ikke søgt oplyst, i hvilket omfang et sådant anlæg krævedes  

 godkendt.
Forsinkelsen med hensyn til byggetilladelsen for gasblandeanlægget  

 findes uden betydning.
Da klageren havde det fulde ansvar for  

 myndighedsbehandlingen, kan der ikke gives ham tidsfristforlængelse.
Det er ubestridt, at forsinkelsen har været mere end 30 uger, og  

 indklagede har derfor krav på den maksimale dagbod på 7 1/2% af den samlede  

 kontraktsum.
Indklagede har efter indgåelsen af aftalen om  

 gylletransportudstyr selv i skrivelse af 30. maj 1989 anført, at den samlede  

 kontraktsum reduceres med 650.000 kr.
Den samlede kontraktsum er i kontrakten  

 angivet til 12.000.000 kr., hvilket reduceret med 650.000 kr. giver  

 11.350.000 kr., hvoraf dagbod må beregnes.
Dagboden udgør herefter 851.250  

 kr.
 Der må gives klageren medhold i, at dagboden skal fragå som et afdrag i  

 leverandørlånet, men der er ikke holdepunkter for, at leverandørlånet skulle  

 udgøre et maksimum for størrelsen af dagbøder.
Der er enighed om, at anlægget ved overtagelsen ikke opfyldte den ydede  

 produktionsgaranti, men det må lægges til grund, at anlægget senere er kommet  

 til at gøre det.
Det er ikke afgørende, at beviset herfor ikke er sket ved en  

 produktionsgarantiprøve som beskrevet i kontrakten.
Bygningen af tag over  

 tank findes ikke at være årsagen til, at anlægget nu opfylder garantien, og  

 indklagede har ikke oplyst, at han har udført andre foranstaltninger, som har  

 bevirket dette.
Der kan ikke kræves bøder, fordi anlægget ikke straks ved  

 idriftsættelsen kunne opfylde kravene, når dette senere er sket.
Det findes  

 uden betydning, at kontrakten ikke nærmere har angivet karakteren af det  

 industriaffald, som var nødvendigt for produktionen.
Der kan herefter ikke  

 gives indklagede medhold i kravet om bod for manglende opfyldelse af  

 produktionsgarantien.
 Det findes ikke godtgjort, at klageren har krav på betaling af de i  

 faktura af 13. september 1990 anførte udgifter.
 Det findes ikke bevist, at klager er indgået på at betale udgifterne for  

 den kvægfælde, som var nødvendig for at holde køerne ude fra anlægget.  

 Derimod findes klageren efter de tilvejebragte oplysninger og afgivne  

 forklaring at måtte godtgøre indklagedes udlæg til ekstra jordleje.
 Efter det anførte opgøres klagerens krav således:
 Klageren har i en faktura af 24. juli 1990 beregnet renter af sit  

 tilgodehavende til denne dato og nedlagt påstand om renter fra samme dato.  

 Til støtte herfor har klageren henvist til AB § 26, stk. 14.
 Indklageren har gjort gældende, at kravet ikke kan forrentes fra et  

 tidligere tidspunkt end sagens anlæg.
 Voldgiftsretten finder ikke, at klagerens krav i henhold til  

 rentefakturaen kan tages til følge, da der ikke er redegjort nærmere for  

 beregningen.
I følge kontraktens pkt. 4.1 forfaldt de to rater, som endnu ikke er  

 betalt fuldt ud, med 2.620.000 kr. ved montagens afslutning og 540.000 kr.  

 ved prøvetidens afslutning.
Bygherren har efter pkt. 4.5 en frist til  

 betaling på 3 uger.
 I overensstemmelse hermed finder voldgiftsretten, at renter må beregnes  

 således:
 Indklagede skal betale renter af 778.590 kr. fra den 5. juni 1990 og af  

 658.800 kr. fra den 5. september 1990.
 Hver part bærer sine omkostninger og skal betale halvdelen af udgifterne  

 ved voldgiftsrettens behandling af sagen.
 K E N D E L S E :
 A skal inden 14 dage efter modtagelsen af denne kendelse til K betale  

 1.437.390 kr. med sædvanlig procesrente af 778.590 kr. fra den 5. juni 1990  

 og af 658.800 kr. fra den 5. september 1990.
 Hver part bærer sine omkostninger og skal betale halvdelen af udgifterne  

 ved voldgiftsrettens behandling af sagen.
København, den 4. oktober 1993 Helge Sørensen J.
Bangert Poul Vermehren p.v.c.
Per Helwigh Ingen.
