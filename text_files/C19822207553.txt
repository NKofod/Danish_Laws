Sundhedsstyrelsen giver herved i medfør af § 8, stk. 3, i  

 sundhedsstyrelsens cirkulære af 20. januar 1978 om uddannelse af sygehjælpere  

 følgende retningslinier til sygehjælperskolerne for meddelelse af  

 dispensation - helt eller delvis fra den! ovennævnte cirkulære foreskrevne  

 uddannelse.
Det bemærkes, at meddelelse af dispensation i det enkelte  

 tilfælde beror på sygehjælperskolens individuelle bedømmelse af ansøgeren og  

 dennes tidligere uddannelse samt af sygehjælperskolens mulighed for  

 tilrettelæggelse af den eventuelle supplerende uddannelse, der måtte være  

 behov for.
I tvivlstilfælde forelægges spørgsmålet sundhedsstyrelsen.
1. Sygehjælpere med bevis som sygehjælper ved plejehjem Sygehjælpere, der har bevis som sygehjælper ved plejehjem i henhold til  

 cirkulæreskrivelse nr. 17.I. af 23. april 1974 fra Amtsrådsforeningen i  

 Danmark og Kommunernes Landsforening vedrørende: Midlertidig adgang for visse  

 sygehjælpere til opnåelse af bevis som »sygehjælper ved plejehjem«,  

 kan meddeles dispensation fra 12 uger af praktikuddannelsen i  

 sygehjælperuddannelsen under forudsætning af, at mindst 12 uger af den  

 resterende del af praktikuddannelsen finder sted ved en sygehusafdeling inden  

 for den kirurgiske eller den medicinske blok.
De pågældende kan således få  

 udstedt bevis som sygehjælper efter på tilfredsstillende måde at have  

 gennemgået den fulde teoriundervisning samt 24 uger af praktikuddannelsen.
2. Plejehjemsassistenter 2.1. Plejehjemsassistenter, der har bevis for at have gennemgået den i  

 Betænkning nr. 583 om uddannelse af Plejehjemsassistenter beskrevne og af  

 sundhedsstyrelsen godkendte 2-årige uddannelse som Plejehjemsassistent, kan  

 meddeles dispensation fra den fulde sygehjælperuddannelse og få udstedt bevis  

 som sygehjælper efter at have modtaget orientering om sygehjælperens pligter  

 og normale arbejdsområde samt om samarbejdet med det øvrige  

 sygeplejepersonale.
 2.2. Plejehjemsassistenter, der har bevis som plejehjemsassistent,  

 udstedt i henhold til sundhedsstyrelsens cirkulære af 26. juni 1980 om  

 plejehjemsassistenter kan meddeles dispensation fra den fulde  

 sygehjælperuddannelse og få udstedt bevis som sygehjælper efter at have  

 modtaget den under punkt 2.1. anførte orientering.
3. Plejere 3.1. Plejere, der har bevis for at have gennemgået den 1-årige uddannelse  

 i pleje af sindslidende ved psykiatriske hospitaler i årene efter 1962, kan  

 meddeles dispensation fra teorikursus I i sygehjælperuddannelsen samt fra 12  

 uger af praktikuddannelsen under forudsætning af, at mindst 12 uger af den  

 resterende del af praktikuddannelsen finder sted ved en sygehusafdeling inden  

 for den kirurgiske eller den medicinske blok, og at der gives orientering i  

 sygehjælperens pligter og normale arbejdsområde samt i samarbejdet med det  

 øvrige sygeplejepersonale.
De pågældende kan således få udstedt bevis som  

 sygehjælper efter på tilfredsstillende måde at have gennemgået teorikursus II  

 og III samt 24 uger af praktikuddannelsen.
N.B.
For plejere med bevis fra Sankt Hans hospital, hvoraf det fremgår, at  

 der er aflagt gruppeeksamen, vil forudsætningerne endvidere være, at den ved  

 afslutningen af teorikursus I foreskrevne prøve i anatomi og fysiologi med  

 sundhedslære og mikrobiologi bestås.
 Til plejere med bevis, hvoraf det fremgår, at der er aflagt prøve i  

 elementær sygepleje, kan tillige meddeles dispensation fra den i forbindelse  

 med teorikursus II i sygehjælperuddannelsen foreskrevne teoretisk-praktiske  

 prøve i elementær sygepleje.
3.2. Plejere, der har bevis for at have gennemgået den 1-årige uddannelse  

 i pleje af sindslidende ved psykiatriske hospitaler samt har bevis for den i  

 sundhedsstyrelsens retningslinier af juni 1977 om uddannelse af plejere  

 anførte efteruddannelse af plejere, kan meddeles dispensation fra teorikursus  

 I og II i sygehjælperuddannelsen samt fra 12 uger af praktikuddannelsen under  

 forudsætning af, at mindst 12 uger af den resterende del af  

 praktikuddannelsen finder sted ved en sygehusafdeling inden for den  

 kirurgiske eller den medicinske blok, og at der gives orientering i  

 sygehjælperens pligter og normale arbejdsområde samt i samarbejdet med det  

 øvrige sygeplejepersonale.
De pågældende kan således få udstedt bevis som  

 sygehjælper efter på tilfredsstillende måde at have gennemgået teorikursus  

 III samt 24 uger af praktikuddannelsen.
4. Omsorgsassistenter 4.1. Omsorgsassistenter, der har diplom eller afgangsbevis efter  

 gennemgået 3-årig uddannelse inden for Statens Åndssvageforsorg, omfattende  

 en teoriundervisning af 1.440 timer og praktikuddannelse på afdelinger for  

 voksne, kan meddeles dispensation fra 12 uger af praktikuddannelsen i  

 sygehjælperuddannelsen under forudsætning af, at mindst 12 uger af den  

 resterende del af praktikuddannelsen finder sted ved en sygehusafdeling inden  

 for den kirurgiske eller den medicinske blok.
De pågældende kan således få  

 udstedt bevis som sygehjælper efter på tilfredsstillende måde at have  

 gennemgået den fulde teoriundervisning samt 24 uger af praktikuddannelsen.
N.B.
Dispensation fra uddannelseskravene kan derimod ikke meddeles  

 omsorgsassistenter, der har bevis for afsluttet grunduddannelse inden for  

 Særforsorgen.
5. Sundhedsmedhjælpere i Grønland 5.1. Sundhedsmedhjælpere, der har bevis som sundhedsmedhjælper i henhold  

 til sundhedsstyrelsens cirkulære af 17. juni 1980 om uddannelse til  

 sundhedsmedhjælper i Grønland, kan meddeles dispensation fra den fulde  

 sygehjælperuddannelse og få udstedt bevis som sygehjælper efter at have  

 modtaget orientering om sygehjælperens pligter og normale arbejdsområde samt  

 om samarbejdet med det øvrige sygeplejepersonale.
 5.2. Sundhedsmedhjælpere, der har bevis som sundhedsmedhjælper efter at  

 have gennemgået den af sundhedsstyrelsen i 1966 godkendte uddannelse af  

 sundhedsmedhjælpere i Grønland eller har diplom som fødselshjælperske efter  

 at have gennemgået enten en 2-årig uddannelse ved Egedesminde sygehus,  

 efterfulgt af 1 års praktik eller en 3-årig uddannelse ved sygehuse på den  

 grønlandske kyst, efterfulgt af 1 års supplerende uddannelse ved  

 Landshospitalet i Godthåb, kan meddeles dispensation som anført under punkt  

 5.1.
Udstedelse af bevis Bevis som sygehjælper, der udstedes i henhold til § 8, stk. 3, i sundhedsstyrelsens cirkulære af 20. januar 1978 om uddannelse af  

 sygehjælpere skal være overensstemmende med den formular, der er aftrykt som  

 bilag K til cirkulærets retningslinier.
Bemærkninger i øvrigt Meddelelse af dispensation fra sygehjælperuddannelsen til personer, der  

 ikke er omfattet af ovennævnte regler, herunder personer uddannet i udlandet  

 skal fortsat godkendes af sundhedsstyrelsen.
Sundhedsstyrelsen, den 8. november 1982 P.
D.
V.
