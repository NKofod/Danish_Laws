 I medfør af § 1 i lov nr. 481 af 12. juni 1996 om offentliggørelse af  

 kontrolresultater og om ændring af visse love under Landbrugs- og  

 Fiskeriministeriet fastsættes:
 § 1.  Veterinær- og Fødevaredirektoratet offentliggør  

 kontrol- og analyseresultater, der hidrører fra kontrol udført i henhold til  

 lov om kvalitetskontrol med fisk og fiskevarer, jf. lovbekendtgørelse nr. 649  

 af 4. august 1993, lov nr. 290 af 29. april 1992 om æg og ægprodukter, lov  

 nr. 342 af 14. maj 1992 om mælk, mælkeprodukter, margarine m.v.  

 (mælkeproduktloven) og lov nr. 343 af 14. maj 1992 om kød (kødloven) efter de  

 i §§ 2 og 3 nævnte bestemmelser.
 § 2.  Offentliggørelsen omfatter alene de kontrol- og  

 analyseresultater, der har ført til administrativt eller retsligt pålæg af  

 bøde eller til skriftlige påbud om omsætningsbegrænsende foranstaltninger.  

 Offentliggørelse finder først sted, når de administrative klagemuligheder er  

 udtømt, når bødeforlæg er vedtaget eller når der er faldet endelig dom i  

 sagen.
§ 3.  Offentliggørelsen sker i skriftlig form bl.a.  

 ved oversigter over resultaterne.
Offentliggørelsen kan ske i elektronisk  

 form via Internettet.
Offentliggørelsen finder sted med passende  

 tidsintervaller, der er afstemt efter den enkelte kontrolordning.
Stk. 2.  Pressemeddelelsen skal indeholde en generel og  

 en statistisk beskrivelse af kontrolordningen.
Beskrivelsen skal give en  

 fyldestgørende karakteristik af kontrolordningen.
Stk. 3.  Oversigten over resultaterne kan indeholde  

 oplysning om virksomhedens navn, adresse, autorisationsnummer,  

 produktionsstørrelse, prøveperiode og tilsynsmyndighed.
For ordninger, hvor  

 dette er aktuelt angive oplysninger om leverandører: ejeren hhv. brugeren af  

 bedriften, adresse, CHRnummer, prøveperiode og tilsynsmyndighed.
 § 4.  Bekendtgørelsen træder i kraft den 6. juni 1998.
 Stk. 2.  Bekendtgørelse nr. 929 af 3. december 1993 om  

 aktindsigt i forbindelse med kontrol i henhold til lov om æg og ægprodukter,  

 mælkeproduktloven og kødloven ophæves.
