Nr LSF 103 Forslag til Lov om ændring af lov om patientforsikring (Forsøg i den  

 primære sundhedssektor) Fremsat af sundhedsministeren (Yvonne Herløv Andersen) den 14. december 1994 Vedtaget ved tredjebehandling den 21. marts 1995 Lov nr. 217 af 29/03/1995 § 1 I lov om patientforsikring, jf. lovbekendtgørelse nr. 849 af 14. oktober  

 1992, foretages følgende ændringer:
 1. I § 1 indsættes efter stk. 2 som nyt stykke:
»Stk. 3. Loven gælder også for patienter, der deltager i biomedicinske forsøg inden for den primære sundhedssektor.
Med  

 patienter ligestilles personer, der deltager i biomedicinske forsøg, der ikke  

 indgår som led i diagnostik eller behandling af personens sygdom.« Stk. 3 og 4 bliver herefter stk. 4 og 5.
 2. I § 1, stk. 3, der bliver stk. 4, ændres »stk. 1 og  

 2« til: »stk. 1-3«.
 3. I § 4, stk. 1, indsættes efter »§ 1, stk. 2,»:  

 »og § 1, stk. 3, 2. pkt.,».
 4. I § 4, stk. 3, indsættes efter »§ 1, stk. 2, 1.  

 pkt.,»: »og § 1, stk. 3, 2. pkt.,».
5. I § 5, stk. 3, indsættes efter »§ 1, stk. 2«:  

 », og § 1, stk. 3, 2. pkt.« 6. I § 8 indsættes efter »sygehus,»: »eller  

 er omfattet af § 1, stk. 3,».
 7. I § 9 indsættes som stk. 2:
»Stk. 2. Den amtskommune eller Hovedstadens Sygehusfællesskab, hvori  

 den ansvarlige for forsøg i den primære sundhedssektor har sin praksis, har  

 pligt til at yde erstatning efter loven for den i § 1, stk. 3, omfattede  

 personkreds.« § 2 Loven træder i kraft den 1. juli 1995 og finder anvendelse for skader, der  

 forårsages efter lovens ikrafttræden.
Oprindeligt fremsat forslag § 1 I lov om patientforsikring, jf. lovbekendtgørelse nr. 849 af 14. oktober  

 1992, foretages følgende ændringer:
 1. I § 1 indsættes efter stk. 2 som nyt stykke:
» Stk. 3. Loven gælder også for patienter, der deltager i biomedicinske forsøg inden for den primære sundhedssektor.
Med  

 patienter ligestilles personer, der deltager i biomedicinske forsøg, der ikke  

 indgår som led i diagnostik eller behandling af personens sygdom.« Stk. 3 og 4 bliver herefter stk. 4 og 5.
 2. I § 1, stk. 3, der bliver stk. 4, ændres »stk. 1 og  

 2« til: »stk. 1 - 3«.
 3. I § 4, stk. 1, indsættes efter »§ 1, stk. 2,»:  

 »og § 1 stk. 3, 2. pkt.,».
 4. I § 4, stk. 3, indsættes efter »§ 1, stk. 2, 1.  

 pkt.,»: »og § 1 stk. 3, 2. pkt.,».
 5. I § 5, stk. 3, indsættes efter »§ 1, stk. 2«:
 », og § 1 stk. 3, 2. pkt.«.
 6. I § 8 indsættes efter »sygehus,»: »eller  

 er omfattet af § 1, stk. 3,».
 7. I § 9 indsættes som stk. 2:
» Stk. 2. Den amtskommune eller Københavns og Frederiksberg  

 kommuner, hvori den ansvarlige for forsøg i den primære sundhedssektor har  

 sin praksis, har pligt til at yde erstatning efter loven for den i § 1, stk.  

 3, omfattede personkreds.« § 2 Loven træder i kraft den 1. juli 1995 og finder anvendelse for skader, der  

 forårsages efter lovens ikrafttræden.
Bemærkninger til lovforslaget Almindelige bemærkninger 1. Lovforslagets indhold Ved lovforslaget fastsættes det, at personer, der deltager i biomedicinske  

 forsøg inden for den primære sundhedssektor, får ret til erstatning efter  

 reglerne i lov om patientforsikring.
Hidtil har kun deltagere i forsøg udført  

 på offentlige sygehuse og sygehuse som det offentlige har driftsoverenskomst  

 med, samt på statslige højere uddannelsesinstitutioner, haft ret til  

 erstatning efter loven.
2. Nærmere om lovforslaget 2.1. Ved patientforsikringslovens vedtagelse i foråret 1991 blev lovens  

 dækningsområde begrænset til offentlige sygehuse og sygehuse, det offentlige  

 har driftsoverenskomst med.
Den gældende lov omfatter bl.a. skader, der  

 indtræder i forbindelse med forsøg, såvel skader på forsøgspatienter som på  

 sunde forsøgspersoner.
 For forsøgspatienter, dvs. personer der deltager i forsøg, der indgår som  

 led i undersøgelse eller behandling af den pågældende, dækkes skader efter de  

 almindelige regler i den gældende lov.
For personer, der deltager i biomedicinske forsøg, der ikke indgår som led  

 i undersøgelse eller behandling af personens sygdom, dvs. sunde  

 forsøgspersoner, giver patientforsikringsloven en udvidet dækning.
Sunde  

 forsøgspersoner kan enten være raske personer eller personer, der lider af en  

 sygdom, som er irrelevant i forholdet til forsøget, dvs. tilfælde, hvor  

 forsøget ikke har nogen diagnostisk eller terapeutisk værdi for personen.  

 Deltagelse i disse forsøg har således ingen selvstændig værdi for personerne,  

 da forsøgene alene tjener forskningsmæssige formål.
Erstatningen for sunde forsøgspersoner omfatter enhver fysisk skade, som  

 kan være forårsaget af forsøget, samt psykiske skader.
Der gælder ikke nogen  

 beløbsmæssig undergrænse for skader, der rammer sunde forsøgspersoner, medens  

 der for skader, der rammer almindelige patienter, kun ydes erstatning og  

 godtgørelse, såfremt den overstiger 20.000 kr.
2.2. Da den primære sundhedssektor falder uden for lovens  

 dækningsområde, har personer, der deltager i forsøg inden for denne sektor,  

 ikke de samme forbedrede muligheder for erstatning efter  

 patientforsikringsloven, som personer der deltager i forsøg inden for  

 sygehussektoren.
Det betyder, at skader på forsøgspersoner i disse tilfælde  

 skal bedømmes efter dansk rets almindelige erstatningsregel, dvs.  

 culpareglen.
En person eller myndighed bliver herefter kun  

 erstatningspligtig, hvis vedkommende har udvist fejl eller forsømmelse.
Det  

 er skadelidte, der efter culpareglen skal bevise, at skadevolderen har  

 handlet culpøst (dvs. forvoldt en handling eller undladelse, der kan  

 tilregnes skadevolderen som forsætlig eller uagtsom), at der er lidt et tab,  

 og at der er årsagssammenhæng mellem handling og tab.
En skadelidt, der deltager i forsøg i den primære sundhedssektor, er  

 derfor stillet væsentligt dårligere med hensyn til at opnå erstatning end en  

 skadelidt, der deltager i forsøg i sygehussektoren.
Denne forskelsbehandling  

 af forsøgspersoner er ikke rimelig.
Alle forsøgspersoner stiller sig  

 frivilligt og uegennyttigt til rådighed for forskningsmæssige formål til gavn  

 for den sundhedsvidenskabelige forskning og på længere sigt også til gavn for  

 fremtidig patientbehandling.
Hvad enten forsøget udføres på sygehuse m.v.  

 eller i den primære sektor af praktiserende læger, speciallæger m.fl. bør  

 deltagere i biomedicinske forsøg være sikret mod følgerne af skader herved.
2.3. Efter lov nr. 503 af 24. juni 1992 om et videnskabsetisk  

 komitesystem og behandling af biomedicinske forskningsprojekter skal  

 biomedicinske forskningsprojekter, der indebærer forsøg på bl.a. levende  

 mennesker, anmeldes til en videnskabsetisk komite.
Anmeldelsespligten gælder  

 også for spørgeskemaundersøgelser og registerforskning vedr. førnævnte  

 forsøg.
 Projektet må først iværksættes, når komiteen har foretaget en bedømmelse  

 af det og givet tilladelse til iværksættelse.
De forsøg, der nu foreslås omfattet af lov om patientforsikring, vil  

 således alle være forsøg, der er omfattet af reglerne i lov om et  

 videnskabsetisk komitesystem.
Det forudsættes derfor, at forsøgsdeltagerne i  

 forbindelse med den information, de modtager om forsøget, samtidig bliver  

 orienteret om mulighederne for erstatning efter denne lov.
En eventuel overtrædelse af reglerne i komiteloven vil ikke have betydning  

 for patientforsikringslovens eventuelle dækning af skader i forbindelse med  

 forsøget.
Såfremt et forsøg iværksættes, uden at der er indgivet anmeldelse  

 eller opnået tilladelse til iværksættelse fra en af de regionale komiteer,  

 vil dette ikke indebære, at den skadelidte er afskåret fra erstatning m.v.  

 efter patientforsikringsloven.
 2.4. Efter forslaget har de driftsansvarlige for sygehusvæsenet,  

 dvs. amterne og Københavns og Frederiksberg kommuner pligt til at yde  

 erstatning for de skader, der opstår i forbindelse med biomedicinske forsøg  

 udført i det pågældende amts/kommunes primære sundhedssektor.
Det er ikke fundet hensigtsmæssigt direkte at pålægge medicinalpersonalet  

 i den primære sundhedssektor, f.eks. praktiserende læger, speciallæger m.fl.,  

 erstatningspligt for disse forsøg.
Det skyldes, at der på årsbasis er tale om  

 meget få forsøg.
Ud af et samlet antal forsøg på ca. 2.600 i 1993 var der kun  

 ca. 50 forsøg i den primære sundhedssektor.
Det er disse ca. 50 forsøg, der  

 nu foreslås omfattet af patientforsikringsloven.
Såfremt samtlige  

 privatpraktiserende medicinalpersoner - eller alternativt kun de  

 medicinalpersoner, der er ansvarlige for forskningsprojekterne - blev pålagt  

 erstatningspligt ville dette medføre uforholdsmæssigt store administrative og  

 økonomiske konsekvenser, der ikke står i et rimeligt forhold til det relativt  

 lille antal forsøg og deraf følgende meget få skader, der kan forventes at  

 indtræffe i forbindelse hermed.
For det første vedrører kun halvdelen af de  

 50 forskningsprojekter klinisk forskning, dvs. projekter, hvor der teoretisk  

 kan indtræffe skader (de øvrige projekter vedrører epidemiologisk forskning).  

 For det andet ville en sådan ordning påføre den enkelte privatpraktiserende  

 medicinalperson en forsikringspligt efter loven.
Antallet af skader i  

 forbindelse med biomedicinske forsøg efter komiteloven er ikke nærmere  

 registreret, men antallet skønnes at være meget lille.
Imidlertid vil alene  

 usikkerheden om antallet af skader, i hvert fald i starten, kunne betyde  

 uforholdsmæssig dyre forsikringer.
De biomedicinske forsøg udføres til gavn for den sundhedsvidenskabelige  

 forskning og på længere sigt for den fremtidige patientbehandling, dvs. til  

 gavn for sundhedsvæsenet.
Da amterne har det primære ansvar for  

 sundhedsvæsenet, såvel sygehusvæsenet som den primære sundhedstjeneste,  

 findes det rimeligt at pålægge de driftsansvarlige for sygehusene  

 erstatningspligt for disse forsøg.
Omkostningerne i forbindelse hermed vil  

 blive kompenseret amterne over de generelle tilskud, jf. neden for under  

 punkt 4.3.
 Såfremt hele den primære sundhedssektor på et senere tidspunkt måtte blive  

 inddraget under lovens dækningsområde, vil spørgsmålet om erstatningspligt  

 for forsøgene i den primære sundhedssektor blive taget op til revurdering.
 3. Hørte myndigheder, organisationer m.fl.
 Forslaget har været til udtalelse hos berørte ministerier, organisationer  

 m.fl.
4. Lovforslagets økonomiske og administrative konsekvenser 4.1. Lovforslaget har ingen erhvervsøkonomiske eller miljømæssige  

 konsekvenser.
Forslaget medfører ingen direkte statslige merudgifter.
For så vidt angår de kommunaløkonomiske konsekvenser, kan udgifterne til  

 erstatningsudbetalinger ikke nærmere opgøres.
Som nævnt under punkt 2 er der  

 ikke hidtil sket en registrering af de skader, der måtte være indtruffet i  

 forbindelse med de biomedicinske forsøg i den primære sundhedssektor.
De biomedicinske forsøg på sygehuse og statslige højere  

 uddannelsesinstitutioner har fra 1. juli 1992 været omfattet af  

 patientforsikringsloven.
Patientforsikringsforeningen har oplyst, at der er  

 anmeldt en enkelt skade i forbindelse med disse forsøg.
Erstatningen er  

 vurderet til ca. 35.000 kr.
Erfaringer fra de øvrige nordiske lande viser at  

 der kun forekommer yderst få skader vedr. forsøg i den primære  

 sundhedssektor.
Det er Patientforsikringsforeningens vurdering, at skader i forbindelse  

 med forsøg i den primære sundhedssektor vil optræde så sjældent, at det ikke  

 er muligt at opgøre en årlig udgift.
Der vil måske opstå en skade hvert 3.  

 år, og den gennemsnitlige årlige udgift hertil vil formodentlig andrage ca.  

 80.000 kr.
På denne baggrund skønnes det, at erstatningerne maksimalt vil andrage ca.  

 100.000 kr. årligt.
Hertil kommer en mindre udgift til finansiering af  

 Patientforsikringsforeningens virksomhed i forbindelse med administration af  

 ordningen.
Beløbet vil skulle finansieres af forsikringsselskaberne og de  

 selvforsikrende myndigheder efter reglen i lovens § 12, stk. 2.  

 Omkostningerne, som er forbundet med foreningens virksomhed, skønnes at  

 beløbe sig til ca. 10.000 kr. årligt.
 4.2. De direkte merudgifter ved lovforslaget vil blive pålagt de  

 driftsansvarlige for de kommunale sygehuse, enten som selvforsikrende eller  

 gennem betaling af forsikringspræmie, der dækker forsikringsselskabernes  

 administration og erstatningsudbetalinger.
 Kompensation til kommunerne for den oprindeligt pr. 1. juli 1992  

 etablerede patientforsikring blev, på grund af vanskeligheden ved blot  

 tilnærmelsesvis på forhånd af fastslå størrelsen af de kommunale merudgifter,  

 aftalt gennemført ved en foreløbig beregnet kompensation for årene 1992-1997.  

 I 1997 foretages der på baggrund af erfaringerne fra 1996 en efterregulering  

 for 1992-1996 og en endelig beregning for 1997 og fremover.
 Det er aftalt med de kommunale parter, at de merudgifter - som anført  

 skønsmæssigt ca. 100.000 kr. årligt - til erstatninger vedr. nærværende  

 lovforslag om forsøg i den primære sundhedssektor også vil indgå i den nævnte  

 oprindeligt aftalte almindelige kompensationsopgørelse til kommunerne.
Bemærkninger til lovforslagets enkelte bestemmelser Til § 1 Til nr. 1 Bestemmelsens 1. punktum indebærer, at patienter, der deltager i  

 biomedicinske forsøg, der indgår som led i undersøgelse og behandling af den  

 pågældende inden for den primære sundhedssektor, er dækket af de almindelige  

 regler i patientforsikringsloven.
Ligeledes er sunde forsøgspersoner efter 2.  

 punktum dækket af loven.
For denne gruppe gælder der en i forhold til  

 forsøgspatienter udvidet ret til erstatning efter loven, jf. bemærkningerne  

 til § 1, nr. 3.
 Den primære sundhedssektor vil nærmere blive afgrænset i en bekendtgørelse  

 udstedt i medfør af § 1, stk. 3, der efter forslaget bliver § 1, stk. 4.
Til nr. 2 Den foreslåede ændring er en konsekvens af ændringen i § 1, stk. 3.
Til nr. 3 Ændringen indebærer, at der gives en udvidet ret til erstatning for  

 skader, der rammer sunde forsøgspersoner, der deltager i biomedicinske forsøg  

 inden for den primære sundhedssektor.
Hermed har sunde forsøgspersoner samme  

 ret til erstatning efter loven, hvad enten forsøget foregår på sygehuse,  

 statslige højere uddannelsesinstitutioner eller i den primære sundhedssektor.  

 Bestemmelsen indebærer, at der skal ydes erstatning for enhver skade, som kan  

 sættes i forbindelse med forsøget.
Det betyder navnlig, at de i lovens § 2,  

 stk. 1, nr. 4, opstillede betingelser for retten til erstatning ved  

 uundgåelige komplikationer ikke gælder i disse tilfælde.
Her går enhver skade  

 ud over, hvad personen med rimelighed bør tåle.
Endvidere er kravet om bevis  

 for årsagssammenhæng mellem forsøg og skaden afsvækket i forhold til de  

 almindelige betingelser i § 2. Hvis skaden kan være forårsaget af forsøget,  

 skal enhver rimelig tvivl om den konkrete årsagssammenhæng her komme den  

 skadelidte til gode.
Skader i forbindelse med klinisk afprøvning af lægemidler på  

 forsøgspersoner er kun omfattet, såfremt der begås en lægelig fejl m.v. ved  

 afprøvningen.
Tilfælde, hvor skaden skyldes egenskaber ved selve lægemidlet,  

 vil - som det også er tilfældet efter den gældende lov - ikke berettige til  

 erstatning, jf. lovens § 4, stk. 2 med henvisning til § 3, stk. 3.
Til nr. 4 Reglen præciserer, at også psykiske skader på sunde forsøgspersoner i den  

 primære sundhedssektor dækkes, ligesom det i dag er tilfældet for skader ved  

 forsøg udført på sygehuse og statslige højere uddannelsesinstitutioner.  

 Begrundelsen herfor er, at det ikke findes rimeligt, at der er nogen  

 begrænsning med hensyn til, hvilke skader der ydes erstatning for.
Til nr. 5 Forslaget indebærer, at undergrænsen på 20.000 kr. for ret til erstatning  

 efter loven ikke finder anvendelse ved skader, der rammer sunde  

 forsøgspersoner.
I disse tilfælde udmåles erstatning og godtgørelse således  

 fuldt ud efter reglerne i lov om erstatningsansvar.
Til nr. 6 Den foreslåede ændring er en konsekvens af ændringen i § 1, stk. 3.
Til nr. 7 Forslaget indebærer, at de driftsansvarlige for sygehusene har  

 erstatningspligt over for den personkreds, der måtte komme til skade i  

 forbindelse med biomedicinske forsøg inden for vedkommende amts primære  

 sundhedssektor, dvs. forsøgspatienter og sunde forsøgspersoner.
Der henvises  

 nærmere til de almindelige bemærkninger punkt 2. 4.
 Da erstatningspligten således er pålagt offentlige myndigheder, vil kravet  

 om erstatning ikke skulle være dækket af en forsikring, jf. lovens § 11, hvor  

 det fastsættes, at der ikke er forsikringspligt for offentlige myndigheder.
 Såfremt L 19, forslag til lov om Hovedstadens Sygehusfællesskab, fremsat  

 den 26. oktober 1994, bliver vedtaget med ikrafttræden den 1. januar 1995,  

 vil dette indebære, at der skal foretages en ændring af nærværende  

 bestemmelse, således at erstatningspligten efter forslagets § 9, stk. 2,  

 påhviler amter samt Hovedstadens Sygehusfællesskab.
Til § 2 Det foreslås, at loven træder i kraft 1. juli 1995 og kun omfatter skader  

 i forbindelse med biomedicinske forsøg, der er forårsaget efter, at loven er  

 trådt i kraft.
Skader forårsaget inden lovens ikrafttræden, vil være  

 underlagt de almindelige erstatningsretlige regler, uanset om skaden først  

 opdages på et senere tidspunkt.
Efter 2. behandling den 16. marts 1995 § 1 I lov om patientforsikring, jf. lovbekendtgørelse nr. 849 af 14. oktober  

 1992, foretages følgende ændringer:
 1. I § 1 indsættes efter stk. 2 som nyt stykke:
»Stk. 3. Loven gælder også for patienter, der deltager i biomedicinske forsøg inden for den primære sundhedssektor.
Med  

 patienter ligestilles personer, der deltager i biomedicinske forsøg, der ikke  

 indgår som led i diagnostik eller behandling af personens sygdom.« Stk. 3 og 4 bliver herefter stk. 4 og 5.
 2. I § 1, stk. 3, der bliver stk. 4, ændres »stk. 1 og  

 2« til: »stk. 1-3«.
 3. I § 4, stk. 1, indsættes efter »§ 1, stk. 2,»:  

 »og § 1, stk. 3, 2. pkt.,».
 4. I § 4, stk. 3, indsættes efter »§ 1, stk. 2, 1.  

 pkt.,»: »og § 1, stk. 3, 2. pkt.,».
5. I § 5, stk. 3, indsættes efter »§ 1, stk. 2«:  

 », og § 1, stk. 3, 2. pkt.« 6. I § 8 indsættes efter »sygehus,»: »eller  

 er omfattet af § 1, stk. 3,».
 7. I § 9 indsættes som stk. 2:
»Stk. 2. Den amtskommune eller Hovedstadens Sygehusfællesskab, hvori  

 den ansvarlige for forsøg i den primære sundhedssektor har sin praksis, har  

 pligt til at yde erstatning efter loven for den i § 1, stk. 3, omfattede  

 personkreds.« § 2 Loven træder i kraft den 1. juli 1995 og finder anvendelse for skader, der  

 forårsages efter lovens ikrafttræden.
