Bekendtgørelse om indsendelse og  

 offentliggørelse af  

 årsrapporter m.v. i Erhvervs- og Selskabsstyrelsen (indsendelsesbekendtgørelsen) I medfør af § 155, stk. 2 og stk. 3, og § 164,  

 stk. 3, i lov nr. 448 af 7. juni 2001 om erhvervsdrivende virksomheders  

 aflæggelse af årsregnskab m.v. (årsregnskabsloven) samt  

 § 61, stk. 3, i lov om erhvervsdrivende fonde, jf.  

 lovbekendtgørelse nr. 1062 af 14. december 2001, fastsættes:
Kapitel 1 Anvendelsesområde § 1. Bekendtgørelsen gælder for  

 erhvervsdrivende virksomheders indsendelse af årsrapporter, andre  

 regnskabsdokumenter og undtagelseserklæringer m.v. samt  

 halvårsrapporter for statslige aktieselskaber til Erhvervs- og  

 Selskabsstyrelsen samt for styrelsens offentliggørelse heraf i henhold  

 til lov om erhvervsdrivende virksomheders aflæggelse af  

 årsregnskab m.v. (årsregnskabsloven).
 Stk. 2. Bekendtgørelsen gælder endvidere for  

 erhvervsdrivende fondes indsendelse af legatarfortegnelser i henhold til lov  

 om erhvervsdrivende fonde.
 Stk. 3. For virksomheder, hvis regnskabsår er startet  

 før den 1. januar 2002, finder bekendtgørelsens regler om  

 indsendelse og offentliggørelse af årsrapport samt  

 halvårsrapport for statslige aktieselskaber tilsvarende anvendelse med  

 tilpasninger på årsregnskab m.v. samt halvårsrapport for  

 statslige aktieselskaber, som er aflagt efter lov om visse selskabers  

 aflæggelse af årsregnskab m.v., jf. lovbekendtgørelse nr.  

 526 af 17. juni 1996, jf. § 165, stk. 3 og 4, i lov om  

 erhvervsdrivende virksomheders aflæggelse af årsregnskab m.v.  

 (årsregnskabsloven).
 Stk. 4. For virksomheder, hvis regnskabsår er startet  

 før den 1. januar 2002, finder bekendtgørelsens regler om  

 indsendelse og offentliggørelse af undtagelseserklæring m.v.  

 tilsvarende anvendelse på dokumenter, herunder  

 undtagelseserklæringer m.v., omfattet af den tidligere § 19 i lov  

 om erhvervsdrivende virksomheder samt §§ 2 e, 2 f og 63 b i lov om visse  

 selskabers aflæggelse af årsregnskab m.v., jf.  

 lovbekendtgørelse nr. 526 af 17. juni 1996, jf. § 165,  

 stk. 3 og 4, i lov om erhvervsdrivende virksomheders aflæggelse af  

 årsregnskab m.v. (årsregnskabsloven).
Kapitel 2 Indsendelse Indsendelse af årsrapport eller årsregnskab  

 m.v.
 § 2. Virksomhedens årsrapport skal indsendes  

 til Erhvervs- og Selskabsstyrelsen i overensstemmelse med reglerne i  

 årsregnskabslovens § 138, jf. dog § 165, stk. 3 og 4,  

 jf. denne bekendtgørelses bilag 1.
 Stk. 2. Modtages årsrapporten ikke, eller modtages den  

 ikke rettidigt i behørig stand, finder reglerne i  

 årsregnskabslovens §§ 150   152 og § 162, stk. 1, nr. 1,  

 anvendelse, jf. dog § 165, stk. 4, 3. pkt., for så vidt  

 angår erhvervsdrivende fonde.
 Stk. 3. For virksomheder under afvikling eller rekonstruktion  

 gælder reglerne i årsregnskabslovens §§ 139   142.
 Stk. 4. Filialbestyrerne for en filial, der er registreret i  

 Erhvervs- og Selskabsstyrelsen som filial af en udenlandsk virksomhed, skal  

 indsende den udenlandske virksomheds årsrapport efter reglerne i  

 årsregnskabslovens § 143.
Stk. 5. Et grønt regnskab, som virksomheden indsender  

 til Erhvervs- og Selskabsstyrelsen til offentliggørelse efter  

 miljølovgivningens regler, kan indsendes som en del af  

 årsrapporten, eller det kan indsendes separat til styrelsen efter  

 virksomhedens eget valg.
For grønne regnskaber gælder reglerne i  

 bekendtgørelsen om visse godkendelsespligtige virksomheders pligt til  

 udarbejdelse af grønt regnskab.
 Stk. 6. Bestemmelserne i stk. 1   4 finder tilsvarende  

 anvendelse på indsendelse af årsregnskab m.v., jf. § 1,  

 stk. 3.
§ 3. Årsrapporten skal indsendes til  

 Erhvervs- og Selskabsstyrelsen således, at alle de lovpligtige dele af  

 årsrapporten samt eventuelle supplerende beretninger, som virksomheden  

 ønsker offentliggjort, fremstår som ét dokument betegnet  

 »årsrapport«, jf. årsregnskabslovens § 138, stk. 2.  

 Hvis virksomheden indsender årsregnskab m.v., jf. denne  

 bekendtgørelses § 1, stk. 3, skal årsregnskabet m.v.  

 indsendes samlet.
Er årsregnskab, årsberetning, et eventuelt  

 koncernregnskab og eventuelle erklæringer ikke samlet i ét  

 dokument, skal de være sammenhæftede.
Stk. 2. Virksomhedens fulde navn, CVR-nummer samt  

 regnskabsår skal fremgå af dokumentets forside.
Er dokumentet  

 ikke indsendt elektronisk efter herom fastsatte bestemmelser, jf. § 4,  

 skal det uden vanskeligheder kunne indlæses på elektronisk medie  

 (indscannes) og være egnet til tydelig gengivelse efter  

 indlæsning.
 § 4. Årsrapporten og årsregnskabet  

 m.v., jf. § 1, stk. 1 og 3, kan indsendes til Erhvervs- og  

 Selskabsstyrelsen som digitale regnskaber i det omfang, styrelsen har  

 udviklet edb-systemet til at håndtere modtagelsen og  

 offentliggørelsen af sådanne regnskaber.
Stk. 2. Virksomheden eller en af virksomheden bemyndiget  

 kan 1)	inddatere regnskabet i styrelsens inddateringsprogram Digiregn og  

 indsende det til styrelsen som vedhæftet XML-fil pr. e-mail til  

 adressen Digiregn@eogs.dk, forsynet med elektroniske signaturer efter  

 styrelsens nærmere bestemmelse, eller 2)	indberette regnskabet direkte til styrelsens XML-server i et af  

 styrelsen fastsat XML-format, forsynet med digitale signaturer efter  

 styrelsens nærmere bestemmelse.
 Stk. 3. Den, der indsender det digitale regnskab i henhold til  

 stk. 2, indestår over for styrelsen for, at regnskabet er  

 behørigt underskrevet af alle medlemmerne af det ledelsesorgan, som er  

 ansvarlig for aflæggelse af årsrapporten i henhold til  

 årsregnskabslovens kapitel 2, og at den reviderede årsrapport er  

 godkendt og indsendt i overensstemmelse med lovgivningens og  

 vedtægternes krav herom, jf. årsregnskabslovens § 138,  

 stk. 1. Bestemmelsen i 1. pkt. finder tilsvarende anvendelse på  

 digitale årsregnskaber m.v.
§ 5. Årsrapporten skal være forsynet  

 med dokumentation for, at den er tilblevet og godkendt i overensstemmelse med  

 lovgivningen, herunder lovgivningen i en udenlandsk stat, hvis den  

 virksomhed, som har udarbejdet årsrapporten, har hjemsted i en  

 udenlandsk stat.
Det skal tydeligt fremgå, hvem der har udarbejdet,  

 revideret, godkendt og bekræftet årsrapporten.
 Stk. 2. Hvis årsrapporten er godkendt af virksomhedens  

 generalforsamling eller af et tilsvarende godkendelsesorgan, bekræfter  

 dirigenten for generalforsamlingen m.v. ved sin underskrift på  

 årsrapporten, at denne har været fremlagt og er godkendt af  

 generalforsamlingen m.v. i overensstemmelse med lovgivningens og  

 vedtægternes krav herom.
 Stk. 3. Erhvervs- og Selskabsstyrelsen kan i indtil 5 år  

 fra modtagelsen af årsrapporten kræve, at der indsendes bevis  

 for, at årsrapporten, herunder en elektronisk indsendt årsrapport  

 jf. § 4, er tilblevet, revideret, godkendt og indsendt til styrelsen i  

 overensstemmelse med lovgivningen og vedtægterne.
 Stk. 4. Bestemmelserne i stk. 1   3 finder tilsvarende  

 anvendelse på indsendelse af årsregnskab m.v., jf. § 1,  

 stk. 3.
 § 6. Den indsendte årsrapport henholdsvis  

 årsregnskab m.v., jf. § 1, stk. 1 og 3, eller  

 undtagelseserklæring m.v., jf. § 1, stk. 1 og 4, skal  

 være affattet på dansk.
 Stk. 2. Kravet om dansk affattelse gælder dog ikke for  

 følgende dokumenter:
 1)	Udenlandske modervirksomheders koncernregnskaber, som indsendes til  

 Erhvervs- og Selskabsstyrelsen i henhold til § 112 i  

 årsregnskabsloven eller § 2 a i lov om visse selskabers  

 aflæggelse af årsregnskab m.v.
 2)	Udenlandske virksomheders årsrapporter eller  

 årsregnskaber m.v., som indsendes til styrelsen i henhold til  

 § 143 i årsregnskabsloven eller § 63 a i lov om visse  

 selskabers aflæggelse af årsregnskab m.v.
 3)	Udenlandske årsrapporter og koncernregnskaber samt andre  

 dokumenter, som indsendes til styrelsen sammen med  

 undtagelseserklæringer i henhold til § 7 samt bilag 3 og bilag 5  

 7.
 Stk. 3. Erhvervs- og Selskabsstyrelsen kan forlange, at de i  

 stk. 2 nævnte dokumenter indsendes i bekræftet  

 oversættelse.
 Indsendelse af undtagelseserklæring m.v.
 § 7. Virksomheder, som anvender undtagelserne i  

 årsregnskabslovens §§ 4   6 og 144, skal indsende  

 undtagelseserklæring m.v. til Erhvervs- og Selskabsstyrelsen for hvert  

 regnskabsår i overensstemmelse med bilag 2   7 til denne  

 bekendtgørelse, jf. årsregnskabslovens §§ 145 og 146.
 Stk. 2. Undtagelseserklæringen med eventuelle bilag skal  

 indsendes, så den er modtaget i styrelsen inden udløbet af  

 fristen i bilag 1, jf. årsregnskabslovens § 145, stk. 2, jf.  

 § 165, stk. 4.
Stk. 3. Er undtagelseserklæring ikke modtaget i  

 styrelsen inden udløbet af fristen i stk. 2, finder  

 årsregnskabslovens §§ 150   152 og § 162, stk. 1, nr. 1,  

 tilsvarende anvendelse.
Bestemmelserne om pålæggelse af afgift,  

 hvis undtagelseserklæringen m.v. modtages efter fristens udløb,  

 har dog først virkning for regnskabsår, som slutter den 1.  

 januar 2003 eller senere, jf. § 165, stk. 4.
 Stk. 4. Styrelsen kan i indtil 5 år fra modtagelsen  

 kræve, at der indsendes bevis for, at undtagelseserklæringen med  

 eventuelle bilag er tilblevet, godkendt og indsendt til styrelsen i  

 overensstemmelse med lovgivningen.
Stk. 5. Bestemmelserne i stk. 1   3 finder tilsvarende  

 anvendelse på indsendelse af undtagelseserklæringer m.v. omfattet  

 af § 1, stk. 4. Bekendtgørelsens bilag 2   7 finder dog ikke  

 anvendelse på disse undtagelseserklæringer m.v.
I stedet skal  

 virksomheden henholdsvis filialbestyreren indsende den eller de  

 erklæringer samt den dokumentation, som følger af bestemmelserne  

 i den tidligere § 19 i lov om erhvervsdrivende virksomheder samt  

 §§ 2 e, 2 f og 63 b i lov om visse selskabers aflæggelse af  

 årsregnskab m.v.
Indsendelse af fortegnelse over legatmodtagere i  

 erhvervsdrivende fonde § 8. Fondsmyndigheden for en erhvervsdrivende fond  

 kan forlange indsendt en fortegnelse over de legatmodtagere, der efter  

 bestyrelsens beslutning har modtaget ydelser af fondens overskud i henhold  

 til fondens uddelingsformål (»legatarfortegnelse«), jf. lov om  

 erhvervsdrivende fonde § 7, stk. 1, nr. 10, og § 57,  

 stk. 3.
 Stk. 2. Legatarfortegnelsen kan optages i fondens  

 årsrapport eller årsregnskab m.v., jf. § 1, stk. 3, og  

 vil da være offentlig tilgængelig, eller den kan indsendes som et  

 særskilt dokument og vil da være undtaget fra offentlighed, jf.  

 § 13, stk. 2.
Indsendelse af halvårsrapport for statslige  

 aktieselskaber § 9. Statslige aktieselskaber skal indsende  

 selskabets halvårsrapport til Erhvervs- og Selskabsstyrelsen, så  

 den er modtaget i styrelsen senest 2 måneder efter udløbet af  

 den pågældende 6-måneders periode, jf.  

 årsregnskabslovens § 148, stk. 1.
 Stk. 2. Modtages halvårsrapporten ikke, eller modtages  

 den ikke rettidigt i behørig stand, kan styrelsen  

 iværksætte tvangsbøder i henhold til  

 årsregnskabslovens § 162, stk. 1, nr. 1.
 Stk. 3. Bekendtgørelsens §§ 2   6 finder  

 tilsvarende anvendelse med de tilpasninger, som følger af  

 halvårsrapporters særlige karakter.
 Stk. 4. Stk. 1   3 finder tilsvarende anvendelse på  

 indsendelse af halvårsrapporter efter § 62, stk. 3, i lov om  

 visse selskabers aflæggelse af årsregnskab m.v., jf.  

 bekendtgørelsens § 1, stk. 3.
Kapitel 3 Modtagelse og offentliggørelse m.v.
 § 10. Erhvervs- og Selskabsstyrelsen  

 offentliggør straks modtagelsen af årsrapporter,  

 årsregnskaber m.v., andre regnskabsdokumenter og  

 undtagelseserklæringer m.v. samt halvårsrapporter for statslige  

 aktieselskaber, som indsendes til styrelsen i henhold til  

 årsregnskabsloven og lov om visse selskabers aflæggelse af  

 årsregnskab m.v. på hjemmesiden www.publi-com.dk.
 § 11. Når årsrapport,  

 årsregnskab m.v., undtagelseserklæring m.v. eller  

 halvårsrapport er indgået i Erhvervs- og Selskabsstyrelsen,  

 sender styrelsen automatisk en elektronisk kvittering til indsenderen eller  

 virksomheden.
 Stk. 2. Konstaterer styrelsen, at det indsendte er  

 behæftet med væsentlige fejl eller mangler, får  

 virksomheden henholdsvis filialen af en udenlandsk virksomhed frist til  

 berigtigelse, jf. årsregnskabslovens § 159 og § 161, nr. 3.  

 Meddelelse af frist til berigtigelse afbryder ikke indsendelsesfristerne i  

 årsregnskabsloven, idet indsendelsespligten først anses for  

 opfyldt, når årsrapporten, årsregnskabet m.v.,  

 undtagelseserklæringen m.v. eller halvårsrapporten er modtaget i  

 styrelsen i behørig stand.
§ 12. Er det bekendtgjort efter § 10, at en  

 årsrapport er offentligt tilgængelig, kan denne ikke  

 omgøres ved en ny årsrapport.
Erhvervs- og Selskabsstyrelsen kan  

 dog tillade, at en årsrapport omgøres, hvis  

 offentliggørelsen af den nye årsrapport skønnes at  

 være i regnskabsbrugernes interesse som en nødvendig rettelse af  

 væsentlige eller åbenbare fejl eller som berigtigelse af ulovlige  

 forhold.
En omgjort årsrapport, der modtages efter udløbet af  

 det følgende regnskabsår, kan ikke antages til  

 offentliggørelse, medmindre omgørelsen er sket som følge  

 af et krav fra styrelsen.
 Stk. 2. Bliver en omgjort årsrapport offentliggjort,  

 skal den oprindeligt offentliggjorte årsrapport være offentligt  

 tilgængelig tillige med den omgjorte.
 Stk. 3. Bestemmelserne i stk. 1 og 2 finder tilsvarende  

 anvendelse på årsregnskaber m.v., jf. § 1, stk. 3.
§ 13. Dokumenter, som Erhvervs- og  

 Selskabsstyrelsen har offentliggjort i henhold til § 10, er offentligt  

 tilgængelige.
Dokumenter, der blot er modtaget, men ikke offentliggjort  

 i henhold til denne bekendtgørelse, er offentligt tilgængelige  

 inden for rammerne af offentlighedsloven.
 Stk. 2. Erhvervsdrivende fondes legatarfortegnelser, der  

 indsendes til fondsmyndigheden i et særskilt dokument i henhold til  

 § 8, er undtaget fra offentlighed.
 § 14. Om offentlighedens adgang til de dokumenter,  

 som offentliggøres af Erhvervs- og Selskabsstyrelsen i henhold til  

 denne bekendtgørelse, finder bestemmelserne i  

 anmeldelsesbekendtgørelsens §§ 22 og 27 samt bilag 2 anvendelse,  

 herunder bestemmelser om betaling af gebyr for udskrifter m.v.
Kapitel 4 Klageadgang.
Straf.
Ikrafttræden m.v.
Klageadgang § 15. Erhvervs- og Selskabsstyrelsens  

 afgørelser efter denne bekendtgørelse kan indbringes for  

 Erhvervsankenævnet senest 4 uger efter, at afgørelsen er meddelt  

 den pågældende, jf. dog stk. 2 og 3.
 Stk. 2. Afgørelser om udtagelse til  

 stikprøveundersøgelse i henhold til § 11, stk. 2,  

 samt afslag på anmodning om forlængelse af frister kan ikke  

 indbringes for højere administrativ myndighed, jf.  

 årsregnskabslovens § 163, stk. 2.
 Stk. 3. Afgørelser truffet af Erhvervs- og  

 Selskabsstyrelsen som fondsmyndighed kan ikke indbringes for højere  

 administrativ myndighed, jf. § 62, stk. 2, jf. § 57,  

 stk. 1, 1. pkt., i lov om erhvervsdrivende fonde.
Straf § 16. Er strengere straf ikke forskyldt efter  

 straffeloven, straffes misbrug af adgangen til at foretage elektronisk  

 indsendelse af årsrapport eller årsregnskab m.v., jf. § 4,  

 med bøde.
Ikrafttræden § 17. Bekendtgørelsen træder i kraft  

 den 1. januar 2002.
 Stk. 2. Samtidig ophæves bekendtgørelse nr. 788  

 af 29. august 1996 om udarbejdelse, indsendelse og offentliggørelse af  

 årsregnskab m.v. og andre regnskabsmæssige dokumenter i Erhvervs-  

 og Selskabsstyrelsen, idet bekendtgørelsens §§ 1   22 og  

 § 33 samt bilag 1 dog fortsat finder anvendelse for virksomheder, som  

 aflægger årsregnskab m.v. efter lov om visse selskabers  

 aflæggelse af årsregnskab m.v., jf. lovbekendtgørelse nr.  

 526 af 17. juni 1996, jf. § 165, stk. 3, i lov om erhvervsdrivende  

 virksomheders aflæggelse af årsregnskab m.v.  

 (årsregnskabsloven).
Erhvervs- og Selskabsstyrelsen, den 17.  

 december 2001 Ole Blöndal /Grethe Krogh Jensen Bilag 1 Frister for indsendelse af årsrapport og  

 undtagelseserklæring til Erhvervs- og Selskabsstyrelsen:
Regnskabsår der afsluttes senest 31.  

 december 2002 Regnskabsår der afsluttes 1. januar 2003  

 eller senere Regnskabsklasse B og C 6 måneder 5 måneder Regnskabsklasse D 5 måneder 4 måneder Fristerne finder tilsvarende anvendelse på  

 virksomheder, som indsender årsregnskab m.v. og  

 undtagelseserklæring efter § 1, stk. 3 og 4, idet fristerne for  

 statslige og børsnoterede aktieselskaber svarer til fristerne for  

 regnskabsklasse D, mens fristerne for alle øvrige indsendelsespligtige  

 virksomheder svarer til fristerne for regnskabsklasse B og C.
Bilag 2 UNDTAGELSESERKLÆRING M.V.
TIL ERHVERVS- OG  

 SELSKABSSTYRELSEN  

 I HENHOLD TIL INDSENDELSESBEKENDTGØRELSENS § 7 FOR VIRKSOMHEDER SOM ANVENDER UNDTAGELSEN I  

 ÅRSREGNSKABSLOVENS § 4 Meget små virksomheder omfattet af lov om visse erhvervsdrivende  

 virksomheder § 3 (virksomheder og foreninger med begrænset ansvar)  

 og § 4 (andelsselskaber med begrænset ansvar) kan under visse  

 betingelser undlade at aflægge årsrapport og i stedet indsende  

 undtagelseserklæring til Erhvervs- og Selskabsstyrelsen, jf.  

 årsregnskabslovens §§ 4 og 145. Erklæringen skal indeholde  

 følgende oplysninger m.v.:
 Virksomhedens navn:
 CVR-nummer:
 Erklæringen omfatter regnskabsperioden:
 Erklæring:
 Virksomhedens ledelse erklærer herved, at virksomheden har besluttet  

 at anvende undtagelsen i årsregnskabslovens § 4 til at undlade at  

 aflægge årsrapport efter årsregnskabsloven.
 Ledelsen indestår for, at betingelserne herfor er opfyldt.
 Dato:
 Ledelsens underskrift(er):
 Navnene skal være gengivet på en sådan måde, at de  

 let kan identificeres.
 (Har virksomheden frivilligt aflagt en årsrapport efter reglerne for  

 regnskabsklasse A, og ønsker virksomheden denne offentliggjort i  

 Erhvervs- og Selskabsstyrelsen, kan årsrapporten medsendes som bilag  

 til denne undtagelseserklæring).
 Betingelser for at anvende undtagelsen i årsregnskabslovens  

 § 4:
 Virksomheden må i to på hinanden følgende  

 regnskabsår på balancetidspunktet ikke overskride to af  

 følgende størrelser:
1)	en balancesum på 4 mio. kroner, 2)	en nettoomsætning på 10 mio. kroner og 3)	et gennemsnitligt antal heltidsbeskæftigede i løbet af  

 regnskabsåret på 10.
 Undtagelsen kan dog ikke anvendes af en virksomhed, der er modervirksomhed  

 for en koncern, for hvilken den skal aflægge koncernregnskab efter  

 årsregnskabsloven.
Bilag 3 UNDTAGELSESERKLÆRING M.V.
TIL ERHVERVS- OG  

 SELSKABSSTYRELSEN  

 I HENHOLD TIL INDSENDELSESBEKENDTGØRELSENS § 7 FOR VIRKSOMHEDER SOM ANVENDER UNDTAGELSEN I  

 ÅRSREGNSKABSLOVENS § 5, stk. 1 Interessent- og kommanditselskaber, som indgår i et koncernregnskab  

 for en af interessenterne henholdsvis komplementarerne eller et moderselskab  

 for disse, kan under visse betingelser undlade at aflægge  

 årsrapport og i stedet indsende undtagelseserklæring til  

 Erhvervs- og Selskabsstyrelsen, jf. årsregnskabslovens § 5,  

 stk. 1, og § 146, stk. 1, jf. § 145. Erklæringen  

 skal indeholde følgende oplysninger m.v.:
 I/S ets eller K/S ets navn:
 CVR-  

 nummer:
 Navn og CVR-nummer på interessenten, komplementaren eller  

 moderselskabet, som har aflagt koncernregnskabet:
 Navn:
 CVR-  

 nummer:
 Hvis koncernregnskabet er aflagt af en udenlandsk virksomhed,  

 anføres navn, registreringsnummer og adresse:
 Navn:
 reg.nr.:
 Adresse:
 Erklæringen omfatter regnskabsperioden:
 Erklæring:
 Interessent- eller kommanditselskabets ledelse erklærer herved, at  

 virksomheden har besluttet at anvende undtagelsen i årsregnskabslovens  

 § 5, stk. 1, til at undlade at aflægge årsrapport efter  

 årsregnskabsloven.
 Ledelsen indestår for, at betingelserne herfor er opfyldt.
 Følgende vedlægges eller oplyses (sæt kryds):
  

 	Koncernregnskabet, som interessent- eller kommanditselskabet indgår  

 i, vedlægges.
Eller:
  

 	Der henvises til koncernregnskabet, som er modtaget til  

 offentliggørelse i styrelsen.
Eller: hvis koncernregnskabet er aflagt  

 af en udenlandsk virksomhed:
   

 	Der vedlægges officielt bekræftet dokumentation for, at  

 koncernregnskabet er offentliggjort i overensstemmelse med den lovgivning,  

 der gælder for den udenlandske virksomhed.
 Dato:
 Ledelsens underskrift(er):
 Navnene skal være gengivet på en sådan måde, at de  

 let kan identificeres.
 Betingelser for at anvende undtagelsen i årsregnskabslovens  

 § 5, stk. 1:
Et interessent- eller kommanditselskab, som er omfattet af  

 årsregnskabslovens § 3, stk. 1, nr. 2, kan undlade at  

 aflægge årsrapport og i stedet indsende  

 undtagelseserklæring, hvis 1)	interessent- eller kommanditselskabets regnskab ved fuld  

 konsolidering, pro rata konsolidering eller ved indregning og måling  

 til regnskabsmæssig indre værdi indgår i et  

 koncernregnskab, der er aflagt af en interessent eller komplementar eller af  

 en af disses modervirksomheder i stedet, 2)	interessenten eller komplementaren har hjemsted her i landet eller  

 henhører under lovgivningen i et andet EU-land eller i et andet land,  

 hvormed Fællesskabet har indgået aftale, 3)	koncernregnskabet er udarbejdet efter reglerne i  

 årsregnskabsloven eller, hvis interessenten, komplementaren eller den  

 pågældende modervirksomhed er udenlandsk, efter reglerne i  

 Rådets direktiv 83/349/EØF med senere ændringer, og det er  

 revideret og offentliggjort efter de nævnte regler, og 4)	det oplyses i det omhandlede koncernregnskab, at interessentskabet  

 henholdsvis kommanditselskabet har undladt at aflægge årsrapport  

 under henvisning til årsregnskabslovens § 5,  

 stk. 1.
Bilag 4 UNDTAGELSESERKLÆRING M.V.
TIL ERHVERVS- OG  

 SELSKABSSTYRELSEN  

 I HENHOLD TIL INDSENDELSESBEKENDTGØRELSENS § 7 FOR VIRKSOMHEDER SOM ANVENDER UNDTAGELSEN I  

 ÅRSREGNSKABSLOVENS § 5, stk. 2 Interessent- og kommanditselskaber kan under visse betingelser undlade at  

 aflægge årsrapport og i stedet indsende  

 undtagelseserklæring til Erhvervs- og Selskabsstyrelsen, hvis  

 virksomhedens årsrapport aflægges af en interessent henholdsvis  

 komplementar med hjemsted her i landet, jf. årsregnskabslovens  

 § 5, stk. 2, og § 146, stk. 2, jf. § 145.  

 Erklæringen skal indeholde følgende oplysninger m.v.:
 I/S ets eller K/S ets navn:
 CVR-  

 nummer:
 Navn og CVR-nummer på den (danske) interessent eller  

 komplementar, som har aflagt årsrapporten for interessent- eller  

 kommanditselskabet:
 Navn:
 CVR-  

 nummer:
 Erklæringen omfatter regnskabsperioden:
 Erklæring:
 Interessent- eller kommanditselskabets ledelse erklærer herved, at  

 virksomheden har besluttet at anvende undtagelsen i årsregnskabslovens  

 § 5, stk. 2, til at undlade selv at aflægge  

 årsrapport.
 Ledelsen indestår for, at betingelserne herfor er opfyldt.
 Følgende vedlægges eller oplyses (sæt kryds):
   

 	Den af interessenten eller komplementaren aflagte årsrapport for  

 interessentskabet eller kommanditselskabet vedlægges (i en fælles  

 årsrapport eller særskilt). Eller:
   

 	Der henvises til årsrapporten, som er modtaget i Erhvervs- og  

 Selskabsstyrelsen til offentliggørelse.
 Dato:
 Ledelsens underskrift(er):
 Navnene skal være gengivet på en sådan måde, at de  

 let kan identificeres.
 Betingelser for at anvende undtagelsen i årsregnskabslovens  

 § 5, stk. 2:
Et interessent- eller kommanditselskab, som er omfattet af  

 årsregnskabslovens § 3, stk. 1, nr. 2, kan undlade at  

 aflægge årsrapport og i stedet indsende  

 undtagelseserklæring, hvis 1)	en af virksomhedens interessenter henholdsvis komplementarer har  

 hjemsted her i landet og 2)	interessenten eller komplementaren aflægger årsrapporten  

 for interessent- eller kommanditselskabet, og herunder lader den revidere og  

 offentliggøre efter reglerne i årsregnskabsloven sammen med sin  

 egen årsrapport i en fælles årsrapport eller som to  

 særskilte årsrapporter.
Bilag 5 UNDTAGELSESERKLÆRING M.V.
TIL ERHVERVS- OG  

 SELSKABSSTYRELSEN  

 I HENHOLD TIL INDSENDELSESBEKENDTGØRELSENS § 7 FOR VIRKSOMHEDER SOM ANVENDER UNDTAGELSEN I  

 ÅRSREGNSKABSLOVENS § 5, stk. 3 Interessent- og kommanditselskaber kan under visse betingelser undlade at  

 aflægge årsrapport og i stedet indsende  

 undtagelseserklæring til Erhvervs- og Selskabsstyrelsen, hvis  

 virksomhedens årsrapport aflægges af en interessent henholdsvis  

 komplementar med hjemsted i udlandet, jf. årsregnskabslovens § 5,  

 stk. 3, og § 146, stk. 3, jf. § 145. Erklæringen  

 skal indeholde følgende oplysninger m.v.:
 I/S ets eller K/S ets navn:
 CVR-  

 nummer:
 Navn, adresse og registreringsnummer på den (udenlandske)  

 interessent eller komplementar, som har aflagt årsrapporten for  

 interessent- eller kommanditselskabet:
 Navn:
 reg.nr.:
 Adresse:
 Erklæringen omfatter regnskabsperioden:
 Erklæring:
 Interessent- eller kommanditselskabets ledelse erklærer herved, at  

 virksomheden har besluttet at anvende undtagelsen i årsregnskabslovens  

 § 5, stk. 3, til at undlade selv at aflægge  

 årsrapport.
 Ledelsen indestår for, at betingelserne herfor er opfyldt.
 Følgende vedlægges (sæt kryds):
   

 	Den af interessenten eller komplementaren aflagte årsrapport for  

 interessentskabet eller kommanditselskabet vedlægges (i en fælles  

 årsrapport eller særskilt). Eller:
   

 	Der vedlægges officielt bekræftet dokumentation for, at  

 årsrapporten er offentliggjort i overensstemmelse med den lovgivning,  

 der gælder for den udenlandske virksomhed, som har aflagt  

 årsrapporten.
 Dato:
 Ledelsens underskrift(er):
 Navnene skal være gengivet på en sådan måde, at de  

 let kan identificeres.
 Betingelser for at anvende undtagelsen i årsregnskabslovens  

 § 5, stk. 3:
Et interessent- eller kommanditselskab, som er omfattet af  

 årsregnskabslovens § 3, stk. 1, nr. 2, i hvilket ingen  

 interessent eller komplementar har hjemsted her i landet, kan undlade at  

 aflægge årsrapport og i stedet indsende  

 undtagelseserklæring, hvis 1)	en interessent henholdsvis en komplementar henhører under  

 lovgivningen i et EU-land eller i et andet land, hvormed Fællesskabet  

 har indgået aftale, og 2)	interessenten eller komplementaren aflægger årsrapporten  

 for interessent- eller kommanditselskabet, og herunder lader den revidere og  

 offentliggøre i overensstemmelse med den i nr. 1 omtalte lovgivning  

 sammen med sin egen årsrapport i en fælles årsrapport eller  

 som to særskilte årsrapporter.
Bilag 6 UNDTAGELSESERKLÆRING M.V.
TIL ERHVERVS- OG  

 SELSKABSSTYRELSEN  

 I HENHOLD TIL INDSENDELSESBEKENDTGØRELSENS § 7 FOR VIRKSOMHEDER SOM ANVENDER UNDTAGELSEN I  

 ÅRSREGNSKABSLOVENS § 6 Dattervirksomheder uden aktivitet kan under visse betingelser undlade at  

 aflægge årsrapport og i stedet indsende  

 undtagelseserklæring til Erhvervs- og Selskabsstyrelsen, hvis  

 dattervirksomheden indgår i et koncernregnskab, jf.  

 årsregnskabslovens § 6 og § 146, stk. 4, jf. § 145.  

 Erklæringen skal indeholde følgende oplysninger m.v.:
 Virksomhedens navn:
 CVR-  

 nummer:
 Navn og CVR-nummer på den modervirksomhed, som har aflagt  

 koncernregnskabet:
 Navn:
 CVR-  

 nummer:
 Hvis modervirksomheden er udenlandsk, anføres navn,  

 registreringsnummer og adresse:
 Navn:
 Reg.nr.:
 Erklæringen omfatter regnskabsperioden:
 Erklæring:
 Virksomhedens ledelse erklærer herved, at virksomheden har besluttet  

 at anvende undtagelsen i årsregnskabslovens § 6 til at undlade at  

 aflægge årsrapport.
 Ledelsen indestår for, at lovens betingelser herfor er opfyldt.
 Følgende vedlægges eller oplyses (sæt kryds):
  

 	Koncernregnskabet, som dattervirksomheden indgår i,  

 vedlægges.
Eller:
   

 	Der henvises til koncernregnskabet, der er indeholdt i en  

 årsrapport, som er modtaget til offentliggørelse i Erhvervs- og  

 Selskabsstyrelsen.
 Endvidere skal følgende vedlægges:
   

 	Der vedlægges erklæring, hvori alle dattervirksomhedens  

 virksomhedsdeltagere har erklæret sig indforstået med  

 fremgangsmåden for det pågældende regnskabsår.  

 Samt:
   

 	Der vedlægges erklæring, hvori modervirksomheden  

 indestår for dattervirksomhedens forpligtelser, indtil  

 dattervirksomheden har indsendt årsrapport for et senere  

 regnskabsår og denne er modtaget og offentliggjort efter reglerne i  

 årsregnskabslovens kapitel 19 og 20. (Denne erklæring skal blot  

 indsendes for det første regnskabsår, undtagelsen  

 anvendes).
 Dato:
 Ledelsens underskrift(er):
 Navnene skal være gengivet på en sådan måde, at de  

 let kan identificeres.
 Betingelser for at anvende undtagelsen i årsregnskabslovens  

 § 6:
En dattervirksomhed kan undlade at aflægge årsrapport og i  

 stedet indsende undtagelseserklæring, hvis 1)	dattervirksomhedens regnskab ved fuld konsolidering eller ved  

 indregning og måling til regnskabsmæssig indre værdi  

 indgår i et koncernregnskab, der er aflagt af en modervirksomhed eller  

 af en højere liggende modervirksomhed i stedet, 2)	modervirksomheden eller den højere modervirksomhed  

 henhører under lovgivningen i et EU-land eller i et andet land,  

 hvormed Fællesskabet har indgået aftale, 3)	koncernregnskabet er udarbejdet efter reglerne i  

 årsregnskabsloven eller, hvis den pågældende  

 modervirksomhed er udenlandsk, efter reglerne i Rådets direktiv  

 83/349/EØF med senere ændringer, og det er revideret og  

 offentliggjort efter de nævnte regler, 4)	alle dattervirksomhedens virksomhedsdeltagere har erklæret sig  

 indforstået med fremgangsmåden for det pågældende  

 regnskabsår, 5)	modervirksomheden har erklæret, at den indestår for  

 dattervirksomhedens forpligtelser, indtil dattervirksomheden har indsendt  

 årsrapport for et senere regnskabsår og denne er modtaget og  

 offentliggjort efter reglerne i årsregnskabslovens kapitel 19 og 20  

 og 6)	det oplyses i det omhandlede koncernregnskab, at dattervirksomheden  

 har undladt at aflægge årsrapport under henvisning til  

 årsregnskabslovens § 6.
Dattervirksomheden må ikke have haft aktivitet i  

 regnskabsåret.
En virksomhed anses for at være uden aktivitet,  

 hvis den ikke udøver erhvervsdrivende aktiviteter direkte eller  

 indirekte, ikke besidder kapitalandele i en anden virksomhed og ikke har  

 påtaget sig risici.
Bilag 7 UNDTAGELSESERKLÆRING M.V.
TIL ERHVERVS- OG  

 SELSKABSSTYRELSEN  

 I HENHOLD TIL INDSENDELSESBEKENDTGØRELSENS § 7 FOR VIRKSOMHEDER SOM ANVENDER UNDTAGELSERNE I  

 ÅRSREGNSKABSLOVENS § 144 Filialbestyrerne for en dansk filial af en udenlandsk virksomhed kan under  

 visse betingelser undlade at indsende den udenlandske virksomheds  

 årsrapport og i stedet indsende undtagelseserklæring til  

 Erhvervs- og Selskabsstyrelsen, hvis virksomhedens regnskab indgår i et  

 koncernregnskab, jf. årsregnskabslovens § 144 og § 146,  

 stk. 5, jf. § 145. Erklæringen skal indeholde følgende  

 oplysninger m.v.:
 Filialens navn:
 CVR-  

 nummer:
 Navn, adresse og registreringsnummer på den virksomhed, som har  

 aflagt koncernregnskabet:
 Navn:
 reg.nr.:
 Adresse:
 Erklæringen omfatter regnskabsperioden:
 Erklæring:
 Filialbestyrerne erklærer herved, at den udenlandske virksomhed, som  

 filialen er en filial af, har besluttet at anvende undtagelsen i  

 årsregnskabslovens § 144 til at undlade at indsende  

 årsrapport til Erhvervs- og Selskabsstyrelsen.
 Filialbestyrerne indestår for, at lovens betingelser herfor er  

 opfyldt.
 Følgende vedlægges (sæt kryds):
   

 	Koncernregnskabet, som den udenlandske virksomhed indgår i.  

 Samt:
   

 	Erklæring, hvori alle den udenlandske virksomheds  

 virksomhedsdeltagerne har erklæret sig indforstået med  

 fremgangsmåden for det pågældende regnskabsår.  

 Samt:
   

 	Erklæring, hvori modervirksomheden indestår for virksomhedens  

 forpligtelser, indtil tilbagekaldelse af indeståelsen er offentliggjort  

 med en frist på mindst 3 måneder eller filialens afmeldelse eller  

 slettelse af styrelsens register er offentliggjort med en tilsvarende frist.  

 (Denne erklæring skal blot indsendes for det første  

 regnskabsår, undtagelsen anvendes).
 Dato:
 Filialbestyrernes underskrift:
 Navnene skal være gengivet på en sådan måde, at de  

 let kan identificeres.
 Betingelser for at anvende undtagelsen i årsregnskabslovens  

 § 144, stk. 1:
Er den udenlandske virksomhed en dattervirksomhed, kan filialbestyrerne i  

 stedet for at indsende dattervirksomhedens årsrapport indsende  

 modervirksomhedens koncernregnskab til Erhvervs- og Selskabsstyrelsen  

 hvis 1)	såvel datter- som modervirksomheden henhører under  

 lovgivningen i et EU-land eller i et andet land, hvormed Fællesskabet  

 har indgået aftale, 2)	koncernregnskabet er udarbejdet i overensstemmelse med Rådets  

 direktiv 83/349/EØF med senere ændringer om konsoliderede  

 regnskaber samt er revideret og offentliggjort efter de nævnte regler,  

 jf. dog årsregnskabslovens § 143, stk. 3, 3)	undladelsen er i overensstemmelse med den lovgivning, der  

 gælder for virksomheden, 4)	regnskaberne for virksomheden og dens dattervirksomheder  

 indgår ved fuld konsolidering eller ved indregning og måling til  

 regnskabsmæssig indre værdi i modervirksomhedens  

 koncernregnskab, 5)	alle virksomhedsdeltagerne har erklæret sig indforstået  

 med fremgangsmåden for det pågældende  

 regnskabsår, 6)	modervirksomheden har erklæret, at den indestår for  

 virksomhedens forpligtelser, indtil tilbagekaldelse af indeståelsen er  

 offentliggjort med en frist på mindst 3 måneder eller filialens  

 afmeldelse eller slettelse af styrelsens register er offentliggjort med en  

 tilsvarende frist og 7)	modervirksomheden i sin årsrapport oplyser, at  

 dattervirksomheden har undladt at udarbejde sin egen årsrapport med  

 angivelse af den anvendte undtagelsesbestemmelse.
 Betingelser for at anvende undtagelsen i årsregnskabslovens  

 § 144, stk. 2:
Hvis den udenlandske virksomhed ikke henhører under en i  

 stk. 1 ovenfor omhandlet lovgivning, kan filialbestyrerne i stedet for  

 at indsende den udenlandske virksomheds årsrapport indsende  

 modervirksomhedens koncernregnskab til Erhvervs- og Selskabsstyrelsen,  

 hvis 1)	koncernregnskabet er udarbejdet i overensstemmelse med det i  

 stk. 1, nr. 2, ovenfor omhandlede direktiv eller efter regler, der i det  

 mindste er ligeværdige med reglerne i det nævnte direktiv, og som  

 er revideret af personer, der er autoriseret i medfør af den nationale  

 lovgivning, hvorunder modervirksomheden henhører, og 2)	betingelserne i stk. 1, nr. 3   7, ovenfor er  

 opfyldt.
