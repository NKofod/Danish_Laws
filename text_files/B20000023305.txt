Bekendtgørelse om oprettelse,  

 ibrugtagning og anvendelse af visse radioanlæg med individuel  

 tilladelse til frekvensanvendelse I medfør af § 14, § 28, stk. 12, § 36 og  

 § 42, stk. 2-3, i lov nr. 394 af 10. juni 1997 om  

 radiokommunikation og tildeling radiofrekvenser, som ændret ved lov nr.  

 1096 af 29. december 1999 og lov nr. 232 af 5. april 2000,  

 fastsættes:
Kapitel 1 Anvendelsesområde og definitioner § 1. Bekendtgørelsen gælder for  

 oprettelse, ibrugtagning og anvendelse af radioanlæg, hvortil der efter  

 lovens § 14 kræves individuel tilladelse til  

 frekvensanvendelse.
 Stk. 2. Bekendtgørelsen finder dog ikke anvendelse  

 på radioanlæg, der er omfattet af følgende  

 bekendtgørelser:
 1)	Bekendtgørelse om frekvensanvendelse m.v. uden individuel  

 tilladelse.
 2)	Bekendtgørelse om oprettelse, ibrugtagning og anvendelse af  

 radioanlæg i maritime radiotjenester og luftfartsradiotjenester med  

 individuel tilladelse til frekvensanvendelse.
 3)	Bekendtgørelse om oprettelse, ibrugtagning og anvendelse af  

 radioanlæg i amatør-radio- og  

 amatør-radiosatellittjenesten med individuel tilladelse til  

 frekvensanvendelse.
Definition af samfundsvigtig radiokommunikation, jf.  

 lovens § 28, stk. 12 § 2. Ved samfundsvigtig radiokommunikation, jf.  

 lovens § 28, stk. 12, forstås radiokommunikation via  

 radioanlæg, der er afgørende for at sikre menneskers liv og  

 helbred og samfundsmæssig forsyningsvirksomhed.
 Stk. 2. Under forudsætning af at betingelserne i  

 stk. 1 er opfyldt, betragtes følgende radiokommunikation som  

 samfundsvigtig radiokommunikation:
 1)	Politiets kommunikation.
 2)	Forsvarets kommunikation.
 3)	Nød- og redningstjenesters kommunikation.
 4)	Tog-, fly- og maritim kommunikation og navigation.
 5)	Kommunikation i forbindelse med samfundsmæssig  

 forsyningsvirksomhed.
Kapitel 2 Tilladelsesforhold Oprettelse, ibrugtagning og anvendelse af  

 radioanlæg § 3. Oprettelse, ibrugtagning og anvendelse af  

 radioanlæg må kun ske, hvis Telestyrelsen har meddelt individuel  

 tilladelse til frekvensanvendelse, jf. lovens § 14.
Kapitel 3 Generelle vilkår for tilladelser Oprettelse og ibrugtagning af radioanlæg § 4. Radioanlæg, som ibrugtages i  

 forbindelse med tilladelse til frekvensanvendelse, skal overholde de krav,  

 der er fastsat i lov om radio- og teleterminaludstyr og elektromagnetiske  

 forhold og regler udstedt i medfør heraf, jf. lovens § 14,  

 stk. 2, nr. 1.
 Stk. 2. Radioanlæg kan dog tages i brug, hvis dette kan  

 ske i overensstemmelse med individuelle vilkår fastsat af Telestyrelsen  

 efter lovens § 14, stk. 2, for den enkelte tilladelse til  

 frekvensanvendelse.
Anvendelse af radioanlæg § 5. Radioanlæg må kun anvendes  

 på de frekvenser, der er meddelt tilladelse til at anvende.
 § 6. Ved anvendelse af radioanlæg skal det  

 sikres, at der ikke skabes uacceptable forstyrrelser, herunder for modtagning  

 af radiofoni eller fjernsyn, eller for andre elektriske anlæg.
Kapitel 4 Tavshedspligt § 7. Hvis der modtages andre radiosignaler end  

 dem, der er omfattet af tilladelsen, må deres indhold ikke gengives,  

 meddeles til tredjemand eller benyttes til noget som helst formål.
End  

 ikke deres eksistens må røbes til uvedkommende.
Stk. 2. Tavshedspligten i stk. 1 gælder ikke  

 for 1)	udsendelser fra radiofoni- eller fjernsynsstationer,  

 amatør-radiostationer eller privatradioanlæg (27 MHz), 2)	programstof, der sendes via satellit bestemt for direkte modtagning  

 hos almenheden eller med kabelfordeling for øje, eller 3)	udsendelser beregnet for enhver, f.eks. nødsignaler,  

 tidssignaler eller navigationssignaler.
Kapitel 5 Straffebestemmelser § 8. Med bøde straffes den, der  

 overtræder §§ 4-5 og § 7.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 6 Ikrafttræden m.m.
 § 9. Bekendtgørelsen træder i kraft  

 den 8. april 2000.
 Stk. 2. Samtidig ophæves bekendtgørelse nr. 736  

 af 18. september 1997 om oprettelse, ibrugtagning og anvendelse af visse  

 radioanlæg med individuel tilladelse til frekvensanvendelse.
 Stk. 3. Tilladelser til frekvensanvendelse, der er udstedt  

 efter hidtil gældende bestemmelser, er fortsat gældende.
