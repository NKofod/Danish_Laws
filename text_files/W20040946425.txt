Landsskatteretskendelse vedr. afskrivningsgrundlag.  

 Vindmølle, projektudgifter Klagen vedrører  

 spørgsmålet, om udgifter til advokat og projektering  

 i forbindelse med køb af en vindmølle kan medregnes i vindmøllens  

 afskrivningsgrundlag.
Landsskatterettens  

 afgørelse Indkomstårene 1998, 1999 og 2000 - Personlig indkomst Skatteankenævnet har ikke godkendt fradrag for afskrivning på  

 udgifter til advokat og projektering i forbindelse med køb af en vindmølle.  

 Fradrag er selvangivet med hhv. 10.800 kr., 14.760 kr. og 10.332 kr.
 Landsskatteretten stadfæster skatteankenævnets afgørelse.
Sagens  

 oplysninger Klageren købte ved en kontrakt af 23. april 1998 en vindmølle af  

 B A/S.
Af kontrakten fremgår blandt andet følgende:
 1.
 Sælgeren leverer til køberen følgende mølleprojekt: Mølle nr. 8.
 Sælgerens ydelse omfatter:
 1. stk. typegodkendt vindmølle mrk. xx med 45 m navhøjde,  

 opstilling og idriftsætning heraf på den af sælgeren anviste plads under de i  

 særskilt leje-. og brugskontrakt opstillede betingelser og vilkår, på støbt  

 fundament udført efter forudgående jordbundsprøve og under kontrol af  

 ingeniør,  

 der udsteder tilsynsrapport.
Sælgerens ydelse omfatter også ·  

  

 	  

 betaling af de beløb, der i h.t leje- og  

 brugskontrakten forfalder til betaling ved mølleanlæggets etablering ·  

  

 	  

 alle nødvendige installationer herunder  

 tilslutning til elforsyningsselskabet, dog ikke telefonforbindelse, der  

 etableres for købers egen regning ·  

  

 	  

 anlæg af nødvendig kørefast markvej til  

 møllen ·  

  

 	  

 fjernovervågningsanlæg ifl. bilag ·  

  

 	  

 tilvejebringelse af alle nødvendige  

 myndighedstilladelser til opstilling af møllen ifl. bilag ·  

  

 	  

 nødvendige landinspektørattester ·  

  

 	  

 forsikring som nedenfor i § 5 nærmere  

 beskrevet betalt af sælger i en fem årig periode ·  

  

 	  

 stempling af nærværende kontrakt ·  

  

 	  

 2 års garantieftersyn ved Dansk  

 Vindmølleforening De aftalte ydelser er nærmere beskrevet i de til kontrakten  

 hæftede bilag.
KØBESUM OG BETALING 2.
Købesummen 5.119.514,- kr.
Moms 25 % 1.279.879,- kr.
Totalt 6.399.393,- kr. inkl. moms.
 Specifikationen af købesummen fremgår af det til kontrakten  

 hæftede budget, hvilket budget er at betragte som en del af nærværende  

 kontrakt.
 I budgettet er købesummen specificeret således:
 Etableringsbudget.
(Alle priser excl. moms) Anlægsaktiver Driftsudgifter Møllepris 3.900.000 kr.
Fjernbetjening inkl. telelinie 25.000 kr.
Færgefart 0 kr.
Fundament 180.000 kr.
Jordbundsundersøgelser og kontrol 15.000 kr.
Elarbejde (elektrikker) 30.000 kr.
Vejanlæg (afskrives over 30 år) 50.000 kr.
Finansieringsudgifter 0 kr.
Nettilslutningsudgifter 400.000 kr.
Advokat, tingl. m.m. (afskrives over 30 år) 30.000 kr.
Forsikring for 5 år (afskrives over 5 år) 201.000 kr.
Jordleje (afskrives over 30 år) 250.000 kr.
Projektomkostninger 30.000 kr.
 2 års garanti- og afleveringseftersyn D.V.
 3.400 kr.
Stempel, kontrakt 5.114 kr.
Afskrivningsgrundlag 4.588.514 kr.
Driftsudgifter (etab) 531.000 kr.
Samlet kontraktspris 5.119.514 kr.
 Klagerens repræsentant har oplyst, at der ikke er blevet afholdt  

 udgifter til advokat.
I stedet er en del af dette arbejde udført af C I/S,  

 som  

 klageren er medejer af.
Ved opgørelsen af virksomhedens resultat er det  

 derfor  

 lagt til grund, at projektomkostningerne i alt udgør 60.000 kr.  

 Projektomkostningerne er i selvangivelsen medregnet i afskrivningsgrundlaget  

 for vindmøllen.
 Klagerens repræsentant har oplyst, at projektomkostningerne  

 udover landinspektørarbejdet dækker de ydelser, der fremgår af kontraktens  

 pkt.  

 1, og som ikke fremgår af etableringsbudgettet.
 Klageren har oplyst, at han som medejer af C I/S har skrevet  

 regninger til B A/S på følgende beløb:
 regning ex moms for 1 mølle alene Diverse tinglysningsrids til vejretter, tilbageskødninger ,  

 lokalplan, ændring af rids m.m.
12500,- kr 6000,- Forundersøgelser 1000,-  

 - 1000,- Foreløbig afsætninger med ændringer 6800,-  

 - 3000,- Udfærdigelse af plan til støjberegninger 26000,-  

 - 20000,- Endelig afsætning med retablering 19500,-  

 - 6500,- Udstykninger for 4 stk.
27000,-  

 - 15000,- Skøder for 4 stk.
24900,-  

 - 6500,- I alt 118000,- kr 58000,- Klageren har oplyst, at der er sendt andre regninger for flere  

 møller i projektet, men at han ikke kan finde disse på nuværende tidspunkt.
B  

 A/S advokatfirma har forestået selve tinglysningen af deklarationerne.  

 Udover  

 udgifterne til C I/S må B A/S have afholdt udgifter til udførelse af  

 støjberegninger, byggeansøgninger, zoneansøgninger og deltagelse i  

 byggemøder.
Skatteankenævnets  

 afgørelse Det er ikke godkendt, at udgifterne til advokat og  

 projektomkostninger kan tillægges afskrivningsgrundlaget for vindmøllen.
Der  

 er  

 ikke godkendt fradrag for udgifterne.
Advokatudgifterne anses ikke at påhvile klageren direkte, idet  

 udgifterne er indeholdt i den samlede kontraktsum for det færdige  

 mølleprojekt.  

 Udgiften kan derfor ikke fradrages efter ligningslovens § 8 J.
Udgifterne kan  

 heller ikke indgå i afskrivningsgrundlaget, da der er tale om ikke  

 afskrivningsberettigede etableringsomkostninger.
Der er henvist til  

 Ligningsrådets bindende forhåndsbesked af 26. oktober 1999 og  

 ligningsvejledningens afsnit E.B.2.1.1.
 Det fremgår af Ligningsrådets bindende forhåndsbesked, at  

 udgifter til den overordnede strukturering og tilrettelæggelse af den  

 finansielle organisering af projektet og til forundersøgelser og  

 projektgennemgang ikke kan indgå i afskrivningsgrundlaget.  

 Projektomkostningerne indgår i betalingen for det samlede projekt.
Klagerens  

 påstand og argumenter Der er fremsat påstand om, at projektomkostningerne skal  

 medregnes i afskrivningsgrundlaget for vindmøllen.
B A/S har leveret et antal aktiver og ydelser i form af  

 vindmølle, vejanlæg mv.
For dette taler, at klageren og B A/S indgik en  

 bindende aftale om en kontraktsum på 5.119.514 kr.
Skulle udgifterne til  

 advokat eller landinspektør (indeholdt i projektomkostningerne) blive større  

 eller mindre end forudsat i aftalen, ville det ikke påvirke den samlede  

 kontraktsums størrelse.
Det samme gælder i forhold til møllen.  

 Projekteringsydelsen skal behandles efter princippet i Landsskatterettens  

 kendelse af 6. august 2001, offentliggjort i SKM2001.366.LSR /TfS 2001.802,  

 hvor der blev leveret en projektledelsesydelse, der omfattede stort set de  

 samme ting, som B A/S har leveret.
Projektomkostningerne skal derfor  

 medregnes  

 i møllens anskaffelsessum.
Det er B A/S, der har stået som aftager af de enkelte  

 underleverandørydelser.
Landinspektørydelserne er leveret af C I/S, som har  

 faktureret sine ydelser til B A/S.
Klageren har altså ikke selv købt  

 ydelserne.  

 Han har købt for 5.119.514 kr. ydelser fra B A/S.
Den samlede kontraktsum  

 skal  

 deles ud på disse aktiver og ydelser og afskrives med aktiverne i det omfang,  

 de ikke kan fratrækkes direkte.
Det er uden betydning, hvilke underydelser B  

 A/S har afholdt udgifter til for at kunne levere møllen mv.
Det forekommer ikke logisk, og det er ikke lovhjemlet, at der  

 skulle gælde noget specielt vedrørende projekteringsomkostninger.
Det  

 modsatte  

 fremgår tværtimod af Landsskatterettens kendelse i SKM2001.366.LSR /TfS  

 2001.802. Det kan ikke komme klageren til skade, at B A/S har specificeret de  

 priser, B A/S kan opnå hos sine underleverandører.
Formålet med  

 specifikationen  

 er at illustrere over for potentielle købere, at det er billigere at købe  

 gennem B A/S end selv at opføre møllen.
B A/S opnår relativt store rabatter,  

 når de som her køber 8 møller, 8 gange opmåling, 8 overvågningsanlæg osv.
De ydelser, der leveres sammen med aktiverne, skal efter praksis  

 henføres til og afskrives sammen med aktiverne.
Med ydelser menes de ydelser,  

 der er nævnt i kontraktens pkt. 1, og som leveres af B A/S.
Der tænkes ikke  

 på  

 de underydelser, der fremgår af budgettet, og som er leveret til B A/S af  

 underleverandører.
I det omfang en ydelse ikke kan henføres til et bestemt  

 aktiv, skal omkostningen fordeles forholdsmæssigt mellem de enkelte aktiver,  

 jf. artiklen i TfS 2001.724.
Landsskatterettens  

 bemærkninger og begrundelse Maskiner, inventar og lignende driftsmidler, der udelukkende  

 benyttes erhvervsmæssigt afskrives for indkomståret 1998 efter reglerne i den  

 dagældende afskrivningslovs afsnit 1 (lovbekendtgørelse nr. 932 af 24.  

 oktober  

 1996). Maskiner, inventar og andre driftsmidler samt skibe afskrives for  

 indkomståret  

 1999 og 2000 efter reglerne i afskrivningslovens kapitel 2 (lov nr. 433 af  

 26.  

 juni 1998), såfremt de udelukkende eller delvist benyttes erhvervsmæssigt.
Indkomstårets afskrivninger foretages på grundlag af den  

 afskrivningsberettigede saldoværdi ved indkomstårets udgang.
Denne værdi  

 opgøres som saldoværdien ved indkomstårets begyndelse med tillæg af  

 anskaffelsessummen for driftsmidler og skibe, der er anskaffet i  

 indkomståret,  

 og med fradrag af salgssummen for driftsmidler og skibe, der er solgt og  

 leveret i indkomstårets løb.
Det fremgår af § 2, stk. 3, i lovbekendtgørelse  

 nr. 932 af 24. oktober 1996 og af § 5, stk. 2, i lov nr. 433 af 26. juni  

 1998.
 Efter praksis indgår omkostninger, der umiddelbart kan henføres  

 til erhvervelsen af et bestemt aktiv, i afskrivningsgrundlaget for det  

 pågældende aktiv.
Uanset, at projektudbyderens arbejde og udgiften i forbindelse  

 med sammensætningen af projektet er begrænset, fordi projektsammensætningen  

 er  

 systematiseret og bygger på et standardiseret koncept, anses det beløb, der i  

 kontrakten er betegnet projektomkostninger, at dække udbyderens  

 tilrettelæggelse af det samlede projekt og den knowhow, der ligger til grund  

 for tilrettelæggelsen.
Udgiften til projektkoordinering har derfor ikke en  

 sådan tilknytning til erhvervelsen af vindmøllen, at udgiften kan tillægges  

 afskrivningsgrundlaget.
Der er derfor tale om en etableringsudgift, der ikke  

 kan medregnes i afskrivningsgrundlaget for vindmøllen.
 Klagerens kontrakt med B A/S adskiller sig fra forholdene i  

 Landsskatterettens kendelse af 6. august 2001, offentliggjort i  

 SKM2001.366.LSR  

 /TfS 2001.802, hvor klageren som bygherre havde indgået en særskilt  

 projektledelsesaftale med en selvstændig konsulent.
I det omfang det beløb, der i kontrakten er betegnet  

 projektomkostninger, dækker udgifter til en landinspektør,  

 vedrører beløbet  

 ikke anskaffelsessummen for vindmøllen, idet B A/S alene har påtaget sig en  

 betalingsforpligtelse mod senere afregning i forbindelse med levering af  

 møllen.
Udgiften kan derfor ikke medregnes i afskrivningsgrundlaget for  

 vindmøllen.
 Skatteankenævnets afgørelse stadfæstes derfor.
