Bekendtgørelse om særlig støtte i 2004 til op til 16  

 studerende ved forberedelseskursus for flygtninge og indvandrere til  

 journalistuddannelserne og ved diplomuddannelsen i journalistik ved Danmarks  

 Journalisthøjskole I medfør af tekstanmærkning nr. 163 ad § 20.98.21. i  

 finansloven for finansåret 2004 fastsættes:
 § 1.  

  

 Der  

 kan i 2004 ydes støtte til op til 16 studerende, som er optaget af Danmarks  

 Journalisthøjskole ved forberedelseskursus for flygtninge og indvandrere til  

 journalistuddannelserne i september 2003, samt til op til 16 studerende, som  

 optages af Danmarks Journalisthøjskole ved optaget september 2004 ved  

 diplomuddannelsen i journalistik.
 Stk. 2.  

  

 Til studerende,  

 der er optaget på diplomuddannelsen i journalistik i september 2004, og som  

 har  

 bestået forberedelseskursus til journalistuddannelserne for flygtninge og  

 indvandrere, kan tillige ydes støtte i perioden 1. juli til 31. august 2004.
 Stk. 3  

  

 . Støtten ydes på  

 niveau med højeste dagpengesats (3.205 kr. pr. uge), jf. dog § 3, stk. 1, 2.  

 pkt.
 Stk. 4.  

  

 Det er en  

 forudsætning for, at de studerende kan modtage støtte, at uddannelsesforløbet  

 er tilrettelagt på heltid.
 § 2.  

  

 Det  

 er en forudsætning for at modtage støtte, at den studerende aktivt deltager i  

 uddannelsesforløbet og de dertil knyttede aktiviteter, herunder deltager i  

 obligatorisk undervisning og foreskrevne prøver, afleverer opgaver m.v. (er  

 studieaktiv) efter regler i den bekendtgørelse og studieordning, der gælder  

 for  

 uddannelsesforløbet.
§ 3.  

  

 For  

 studerende med forudgående beskæftigelse er det en betingelse for at modtage  

 fuld støtte, at der er indgået aftale om orlov i forhold til det konkrete  

 ansættelsesforhold, eller at dette er ophørt.
Opretholdes hel eller delvis  

 beskæftigelse i det hidtidige ansættelsesforhold, reduceres støtten med 1/37  

 af  

 ugesatsen pr. time, beskæftigelsen opretholdes.
 Stk. 2.  

  

 Studerende kan  

 ikke modtage støtte for en periode, hvor de kan modtage eller modtager  

 statens  

 uddannelsesstøtte, statens voksenuddannelsesstøtte, godtgørelse ved  

 deltagelse  

 i erhvervsrettet voksen- og efteruddannelse, aktiveringsydelse, dagpenge  

 eller  

 andre offentlige ydelser, der tilsigter at dække leveomkostningerne.
 § 4.  

  

 Danmarks  

 Journalisthøjskole varetager administrationen af støtteordningen og tildeler  

 støtten efter ansøgning.
 Stk. 2.  

  

 Danmarks  

 Journalisthøjskole vejleder om støtteordningen.
 Stk. 3.  

  

 Danmarks  

 Journalisthøjskoles afgørelser efter denne bekendtgørelse kan påklages til  

 Undervisningsministeriet.
 § 5.  

  

 Den  

 studerende skal i ansøgningen give de oplysninger, der er nødvendige for  

 tildeling og udbetaling af støtten.
 Stk. 2.  

  

 For personer,  

 der deltager som led i orlov fra beskæftigelse, skal den studerendes  

 oplysninger om beskæftigelsesforhold, herunder om orlovsaftalen, jf. § 3,  

 stk.  

 1, være bekræftet af arbejdsgiveren.
 § 6.  

  

 Støtten  

 ydes tidligst fra den dag, hvor den studerende begynder på  

 uddannelsesforløbet.
 Stk. 2.  

  

 Er ansøgningen  

 ikke modtaget hos Danmarks Journalisthøjskole senest den dag, hvor den  

 studerende begynder på uddannelsesforløbet, ydes støtte fra udgangen af den  

 kalenderuge, hvori ansøgningen er modtaget.
 Stk. 3.  

  

 Uanset  

 stk. 2 kan støtte ydes fra den dag, hvor den studerende begynder på  

 uddannelsesforløbet, hvis denne kan godtgøre, at forsinkelsen ikke skyldes  

 den  

 studerendes forhold.
 Stk. 4.  

  

 Til studerende,  

 der er tildelt støtte på basis af ansøgning i forbindelse med optagelse til  

 forberedelseskursus for flygtninge og indvandrere til journalistuddannelserne  

 i  

 september 2003, kan ydes støtte uden ansøgning, hvis Danmarks  

 Journalisthøjskole forinden har sikret sig, at betingelserne for ydelse af  

 støtte fortsat er opfyldt, og givet de pågældende en skriftlig meddelelse  

 herom  

 og om vilkårene for støtten.
 § 7.  

  

 Danmarks  

 Journalisthøjskole udbetaler støtte, når de nødvendige oplysninger til brug  

 for  

 udbetalingen er modtaget.
 Stk. 2.  

  

 Udbetaling sker  

 månedsvis bagud til den studerendes konto i et pengeinstitut i Danmark efter  

 fradrag af A-skat.
 § 8.  

  

 Hvis  

 den studerende ophører med at deltage i uddannelsesforløbet eller ikke  

 længere  

 opfylder betingelserne for at oppebære støtten, jf. §§ 2 og 3, bortfalder  

 støtten for den resterende del af uddannelsesforløbet med udgangen af den  

 kalenderuge, hvori den studerende ophører, eller betingelserne ikke længere  

 er  

 opfyldt.
Stk. 2.  

  

 Støtten ydes  

 indtil to uger efter udgangen af den kalenderuge, hvor en fraværsperiode på  

 grund af sygdom, barsel eller lignende begynder.
Resterende støtte  

 bortfalder,  

 medmindre den studerende genoptager uddannelsen og fortsat opfylder  

 betingelsen  

 i § 2. Den studerende skal give meddelelse om sygdom, barsel eller lignende  

 til  

 Danmarks Journalisthøjskole.
 § 9.  

  

 Den  

 studerende skal betale støtten tilbage, hvis betingelserne for støtte ikke er  

 opfyldt, og vedkommende vidste eller burde have vidst dette.
 § 10.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Bekendtgørelsen  

 ophæves den 31. december 2004.
