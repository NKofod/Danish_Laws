Fremsat den 25. januar 2006 af  

 socialministeren (Eva Kjer Hansen) Forslag til Lov  

 om ændring af lov om ændring af lov om almene boliger samt støttede private  

 andelsboliger m.v., lov om boliger for ældre og personer med handicap og lov  

 om  

 boligbyggeri (Revision af  

 reglerne om frit valg af ældreboliger m.v.) § 1 I lov nr. 423 af 6. juni 2002 om ændring af lov om  

 almene boliger samt støttede private andelsboliger m.v., lov om boliger for  

 ældre og personer med handicap og lov om boligbyggeri, foretages følgende  

 ændring:
 1.  


  

 § 4, stk. 2,  

  

 ophæves.
§ 2 Loven træder i kraft den 1. april 2006.
Bemærkninger til lovforslaget Almindelige bemærkninger Lovforslagets baggrund og formål Muligheden for, at ældre og personer med et handicap frit kan  

 vælge en ældrebolig m.v. var en del af regeringens ældrepakke, der trådte i  

 kraft den 1. juli 2002.
 Efter de tidligere regler i lov om almene boliger samt støttede  

 private andelsboliger m.v. og lov om byfornyelse og boligforbedring, havde  

 ældre og personer med handicap, der ønskede at flytte til en ældrebolig m.v.,  

 i  

 en anden (amts)kommune, kun ret til af få anvist en sådan bolig efter samme  

 retningslinier, som var gældende for (amts)kommunens egne borgere, hvis de  

 pågældende opfyldte en af de konkrete grunde, der var fastsat i lovgivningen.  

 Disse grunde var flytning 1) med henblik på at bevare tæt kontakt til  

 pårørende, 2) af religiøse grunde, 3) til et bomiljø med et særligt tegnsprog  

 for døve eller 4) til en særlig bolig, beregnet for personer, der er omfattet  

 af lov om erstatning til besættelsestidens ofre.
 Formålet med at indføre frit valg af ældrebolig m.v. har  

 således primært været at sidestille ældre og handicappede boligsøgende med  

 andre boligsøgende, idet de uanset begrundelse har fået mulighed for frit at  

 vælge, hvor de vil bo.
Ved lovens ikrafttræden fandtes der kun meget sparsomme  

 oplysninger om ældres og handicappedes flyttefrekvens.
Den tidligere ordning  

 med begrænset adgang til at flytte over kommunegrænserne blev benyttet af ca.  

 1.500 personer årligt.
Dette antal blev med nogen usikkerhed vurderet til at  

 ville stige til ca. 3.000 personer årligt.
Da det ikke kunne udelukkes, at  

 ordningen dermed kunne give anledning til visse tilpasnings- og  

 kapacitetsproblemer i nogle kommuner og amtskommuner, blev det i § 4,  

 stk.  

 2, i lov nr. 423 af 6. juni 2002 fastsat, at der skulle fremsættes forslag  

 til  

 revision af fritvalgsordningen for Folketinget i folketingsåret 2005-2006.
Gældende ret Reglerne om frit valg af ældrebolig m.v. i §§ 58 a  58 c  

 i lov om almene boliger m.v. og § 92, stk. 3-5, i lov om social service  

 indebærer, at ældre og personer med handicap, herunder personer med betydelig  

 og varigt nedsat fysisk eller psykisk funktionsevne, der har et særligt behov  

 for almene ældreboliger, amtskommunale botilbud samt plejehjem og beskyttede  

 boliger, jf. almenboliglovens § 105 og servicelovens §§ 92 og 140,  

 har ret til frit at vælge sådanne boliger.
Retten gælder endvidere boliger  

 ombygget efter lov om byfornyelse eller lov om byfornyelse og  

 boligforbedring,  

 som er særligt indrettet for den nævnte personkreds, og boliger efter den  

 tidligere lov om boliger for ældre og personer med handicap.
Retten til frit valg af ældrebolig m.v. gælder uanset boligens  

 beliggenhed, når behovskriteriet er opfyldt i bopæls(amts)kommunen og ved  

 flytning  

 til anden (amts)kommune både i bopæls(amts)kommunen og  

 tilflytnings(amts)kommunen.
Tilflytnings(amts)kommunens behovsvurdering skal  

 ske efter samme retningslinier, som gælder for (amts)kommunens egne borgere.
Retten til frit valg af ældrebolig m.v. omfatter retten til, at  

 ægtefælle, samlever eller registreret partner kan følge med.
Den tilbudte  

 bolig  

 skal i så fald være egnet til 2 personer.
Efterlevende ægtefælle m.fl. har  

 ret  

 til at fortsætte lejeforholdet.
I praksis kan fritvalgsordningen indebære, at den  

 behovsvurderede optages på venteliste.
Ledige boliger anvises til de personer  

 på ventelisten, der har størst behov for den pågældende bolig og derefter til  

 de personer, der i længst tid har stået på ventelisten.
 Kommunalbestyrelsen eller amtsrådet kan i særlige tilfælde og  

 af hensyn til at kunne tilbyde egne borgere en passende bolig eller et  

 passende  

 botilbud beslutte, at udefrakommende midlertidigt ikke kan optages på  

 venteliste, bortset fra personer, der flytter af de grunde, der også efter de  

 tidligere gældende regler berettigede til flytning over (amts)kommunegrænser.
Der henvises til forarbejderne til lov nr. 423 af 6. juni 2002  

  lov om ændring af lov om almene boliger samt støttede private  

 andelsboliger  

 m.v., lov om boliger for ældre og personer med handicap og lov om  

 boligbyggeri  

 (L 119 2001-2002, 2. samling): Folketingstidende 2001-2002, Till.  

 A 3520, Till. 3486, FF 4031, Till.
B 737,  

 FF 6150, FF 6528, Till.C 431.
Lovforslagets  

 indhold Ankestyrelsen har i sommeren/efteråret 2005 gennemført en landsdækkende  

 spørgeskemaundersøgelse hos samtlige (amts)kommuner med henblik på at vurdere  

 effekterne af fritvalgsordningen.
Undersøgelsen viser, at antallet af personer, der har gjort  

 brug af fritvalgsordningen, indtil videre ikke har haft det omfang, som det  

 forsigtigt blev skønnet ved ordningens gennemførelse.
De omkring 1.625  

 personer, som i perioden 1. juli 2004 til den 30. juni 2005 er flyttet over  

 (amts)kommunegrænserne, er således væsentligt lavere end det oprindelige skøn  

 på ca. 3.000 personer.
 Det er endvidere kun forholdsvis få ægtefæller, der har valgt  

 at flytte med.
 Samtidig viser undersøgelsen, at der har været et meget  

 begrænset brug af adgangen til at afvise personer fra andre (amts)kommuner,  

 hvilket må tages som udtryk for, at der ikke har været tilpasnings- og/eller  

 kapacitetsproblemer for (amts)kommunerne.
Bevæggrundene for at flytte har næsten ikke ændret sig i  

 forhold til den tidligere begrænsede adgang til at flytte over  

 (amts)kommunegrænserne.
Det er således fortsat ønsket om at bo tættere på  

 pårørende, der er den primære grund til at flytte.
Fritvalgsordningen sikrer, at borgeren har mulighed for at  

 træffe et frit valg.
Målet har således ikke været at fremme antallet af  

 flytninger inden for eller over (amts)kommunegrænserne.
Det afgørende er  

 derimod borgernes valgfrihed.
Det er så op til borgeren selv at benytte dette  

 frie valg.
Samlet set vurderes det derfor, at der på baggrund af  

 Ankestyrelsens undersøgelse ikke er behov for at ændre på reglerne om frit  

 valg  

 af ældreboliger m.v., da ordningen fungerer efter hensigten.
Det foreslås  

 derfor alene, at revisionsbestemmelsen ophæves.
Økonomiske konsekvenser for det offentlige Lovforslaget medfører ingen økonomiske konsekvenser for det  

 offentlige, da der alene er tale om ophævelse af en revisionsbestemmelse.
Administrative konsekvenser for det  

 offentlige Lovforslaget har ingen  

 administrative konsekvenser for det offentlige.
Økonomiske og administrative konsekvenser for  

 erhvervslivet Lovforslaget har ingen økonomiske eller administrative konsekvenser  

 for erhvervslivet.
Administrative konsekvenser for borgerne Lovforslaget har ikke administrative konsekvenser for borgerne.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Lovforslaget indeholder ingen EU-retlige aspekter.
Høring Lovforslaget har været sendt i høring hos Amtsrådsforeningen,  

 Kommunernes Landsforening, Boligselskabernes Landsforening, Lejernes  

 Landsorganisation, Ejendomsforeningen Danmark, Danmarks Lejerforening, BOSAM,  

 Advokatrådet, Landsforeningen Ældresagen, Ældremobiliseringen, De Samvirkende  

 Invalideorganisationer, Omsorgsorganisationernes Samråd, Organisationen af  

 Selvejende Institutioner, Ældreboligrådet og Indenrigs- og  

 Sundhedsministeriet.
Lovforslagets konsekvenser i hovedtræk Positive  

 konsekvenser/ Mindreudgifter Negative  

 konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte bestemmelser Til § 1 Til nr. 1 Som det nærmere er beskrevet i de almindelige bemærkninger,  

 viser Ankestyrelsens undersøgelse samlet set, at fritvalgsordningen fungerer  

 efter hensigten.
Det vurderes derfor på baggrund af undersøgelsen, at der  

 ikke  

 er behov for at ændre på reglerne om frit valg af ældreboliger m.v.
Det  

 foreslås derfor alene, at revisionsbestemmelsen ophæves.
Til § 2 Det foreslås, at loven træder i kraft den 1. april 2006.
Bilag 1 Lovforslaget sammenholdt med gældende lov Gældende formulering Lovforslaget § 4 Stk.1.  

  

 Loven træder i kraft den 1. juli 2002.
 Stk. 2.  

  

 Forslag til revision af bestemmelserne i denne lov  

 fremsættes for Folketinget i folketingsåret 2005-06.
§ 1 1.  


  

 § 4, stk. 2,  

  

 ophæves.
§ 2 Loven træder i kraft den 1.  

 april 2006.
