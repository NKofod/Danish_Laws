Fremsat den 21. april 2006 af Rune Lund (EL),  

 Line Barfod (EL),  

 Majbrit Berlau (EL) og Per Clausen (EL) Forslag til folketingsbeslutning om  

 retten til at gå foran og indføre bedre standarder end i EU i øvrigt Folketinget pålægger regeringen   

 	  

 at arbejde under et  

 princip, der altid tillader Danmark at indføre bedre regler  f.eks.  

 inden for  

 miljø, sundhed og dyrevelfærd  end de regler, der måtte eksistere i EU,   

 	  

 at arbejde for, at et  

 sådant princip kommer til at gælde for det indre marked i hele EU, hvorved  

 reglerne i EUs indre marked sidestilles med behovet for de bedste  

 regler i  

 forhold til for eksempel miljø, sundhed og dyrevelfærd.
Bemærkninger til forslaget Begrundelse Godkendelser af stoffer i fødevarer og almindelige  

 brugsprodukter, regler for hold og transport af dyr og mange andre  

 regler på miljø-, sundheds- og dyrevelfærdsområdet er harmoniseret  

 i  

 EU af hensyn til EUs indre marked, der angiveligt skal give lige  

 betingelser for producenter i EU.
 På grund af EU er det derfor ikke tilladt i Danmark at indføre  

 forbud mod f.eks. bromerede flammehæmmere i elektriske apparater, c-vitamin i  

 vingummibamser, ftalater i bideringe eller nitrit i spegepølse, selv  

 om vi  

 her i landet vurderer, at disse stoffer eller tilsætninger er  

 skadelige.
 EUs indre marked, hvor fri bevægelighed for varer er vigtigere  

 end sundhed for børn og andre mennesker, forhindrer med andre ord Danmark  

 i at indføre skrappere miljøstandarder end dem, der gælder i EU,  

 fordi dette af EU bliver opfattet som konkurrenceforvridning og som en  

 teknisk  

 handelshindring.
 Vi tillader derfor en masse stoffer i vores mad og omgivelser,  

 som burde have været forbudt for længst.
Nyliberalistisk ideologi bliver dermed i EU vigtigere end  

 menneskers sundhed og almindelig sund fornuft.
Det er heller ikke tilladt at  

 indføre skrappere regler for dyretransporter, for i EU er heste, grise, køer  

 og  

 får lige så meget en vare som en pose pasta.
Og at kræve, at dyrene som  

 udgangspunkt  

 skal køres til det nærmeste slagteri, eller at indføre veterinære grænser (se  

 nedenfor) vil blive dømt til at være en konkurrenceforvridende  

 foranstaltning.
Vi skal ikke acceptere, at EU er en bremse for at indføre de  

 bedste miljøregler.
Derfor bør det danske Folketing og alle andre parlamenter  

 i  

 EU arbejde ud fra princippet om »retten til at gå foran«, dvs. retten til at  

 indføre bedre standarder end dem, der gælder i EU.
Dermed ligestilles behovet  

 for eksempelvis et bæredygtigt miljø, en sund befolkning og en ordentlig  

 dyrevelfærd med behovet for international handel på tværs af grænser.
 Nedenfor er fem kendte eksempler på, at EU med reglerne i dagens  

 indre marked tvinger lande til at acceptere ringere standarder inden for  

 forbrugerbeskyttelse, kemikalier, fødevarer og dyretransporter.
1) EU underkender dansk forbrugerbeskyttelse EF-Domstolen afsagde den  

 10. januar 2006 en dom, som vil indebære en klar underkendelse af dansk  

 lovgivning, når det handler om forbrugerbeskyttelse.
Sagen handler om,  

 hvorvidt  

 det er producent eller leverandør, som forbrugeren kan gå til med en klage  

 over  

 en defekt vare.
Dommen siger, at det er producenten, der har ansvaret, da  

 producenten som regel er den store fisk i forhold til leverandøren.
Men  

 dommens  

 reelle taber bliver hverken producent eller leverandør.
Dommens taber bliver  

 forbrugerne, som får meget sværere ved at klage over en defekt vare i  

 fremtiden.
Sagen handler i korte træk om, at en forbruger i 1998 købte en  

 bakke æg i Bilka, som viste sig at være inficeret med salmonella, hvorfor  

 forbrugeren blev syg.
Forbrugeren sagsøgte herefter leverandøren  Bilka  

  og  

 byretten dømte Bilka til at betale skadeserstatning til forbrugeren.
Dette  

 som  

 følge af, at dansk lovgivning hidtil har opereret med, at leverandøren kan  

 holdes ansvarlig: Danske forbrugere har kunnet gå derhen, hvor de har købt en  

 defekt vare, med en klage.
Bilka ankede dommen til Vestre Landsret.
Vestre Landsret valgte  

 at indhente et svar fra EF-Domstolen på spørgsmålet om, hvorvidt byrettens  

 afgørelse var i strid med et EF-direktiv fra 1985 (Direktiv 85/374/EØF af 25.  

 juli 1985). Svaret var, at den danske regel om leverandøransvar ikke er  

 forenelig med EF-direktivet.
På denne baggrund må Vestre Landsret nu træffe  

 sin  

 afgørelse.
Da man i 1985 skulle implementere direktivet om produktansvar,  

 var man fra dansk side opmærksom på, at der kunne opstå problemer i forhold  

 til  

 dansk lovgivning, der som nævnt opererer med et leverandøransvar.
Man  

 fastholdt  

 leverandøransvaret.
Sagen blev rejst i Ministerrådet, og der ligger en  

 erklæring fra Ministerrådet, som siger, at den danske regel om  

 leverandøransvar  

 ikke vil blive påvirket af direktivet.
Denne ministerrådserklæring har dommen  

 fra  

 januar 2006 underkendt.
Erklæringen er ikke det papir værd, den er skrevet  

 på.  

 Alene Kommissionen har ret til at tage initiativ til ændring af et direktiv.
Ifølge tidligere medlem af Europa-Parlamentet  

 Bent Hindrup Andersen  

  er der  

 forudgående eksempler på, at EU-lovgivning forringer udmærkede nationale  

 ordninger.
Det gælder f.eks. direktivet om batterier.
Her opereres der  

 også med producentansvar, når det drejer sig om indsamling af batterierne,  

 hvilket har undermineret hidtidige effektive kollektive  

 indsamlingsordninger.
 At EF-Domstolen har underkendt Ministerrådets erklæring  

 understreger nødvendigheden af en politik, der sikrer, at de enkelte lande i  

 EU  

 kan gå foran med miljøbeskyttelse, forbrugerbeskyttelse, dyrevelfærd m.m.,  

 således at EF-direktiverne kun fastsætter minimumsstandarder.
2) Funky fødevarer I maj 2004 tvang EU  

 Danmark til at acceptere berigede fødevarer.
Selv om et enigt Folketing ikke  

 vil tillade berigede fødevarer med kunstigt tilsatte vitaminer, fordi for  

 mange  

 E-vitaminer f.eks. kan øge risikoen for hjerneblødninger, så har EU med  

 industrien i ryggen nu også tvunget dette igennem.
Industrien kan dermed  

 tjene  

 penge på noget, der ikke kan betegnes som andet end et stort forsøg med  

 befolkningernes helbred.
Grundlæggende er forslagsstillerne imod kunstig berigelse af  

 fødevarer med vitaminer og mineraler samt visse andre stoffer og har meget  

 svært ved at se behovet herfor.
Begrundelsen er, at det i dag er muligt  

 gennem  

 den almindelige kost at få tilført rigeligt med næringsstoffer for at undgå  

 mangelsygdomme.
En undersøgelse har vist, at jo mere videnskaben belyser  

 næringsstoffers virkning, jo mere ser det ud til, at de gavnlige niveauer  

 ligger omkring den naturlige tilførsel fra en sund og varieret kost, samt at  

 yderligere indtag, selv ret beskedne, i en del tilfælde kan have skadelige  

 virkninger på sundheden.
Derfor er mange eksperter bekymrede over, at man  

 tilsætter enkeltstoffer til fødevarer.
De mener, at man ikke ved særlig meget  

 om, hvilken rolle de enkelte stoffer spiller i kosten, hvordan de påvirker  

 hinandens effekt, samt deres langtidseffekter.
Desuden løber man også en  

 risiko  

 for at forskyde balancen mellem de forskellige vitaminer og mineraler.
F.eks.  

 kan store doser af vitamin E have en negativ indvirkning på optagelsen af  

 vitamin K, således at risikoen for blødninger stiger.
Det er forslagsstillernes overbevisning, at man med introduktion  

 af berigede fødevarer forsøger at reducere sundhed til at handle om  

 enkeltprodukter og ikke om den samlede kost.
De eksisterende og fremtidige  

 sundhedsproblemer i de europæiske befolkninger kan som bekendt i vid  

 udstrækning henføres til, at vi får for meget af en forkert kost og for lidt  

 motion  og er ikke følger af mangelsygdomme.
 Sundhedsproblemer relateret til livsstil kan man således ikke  

 rette op på ved at berige maden med vitaminer og mineraler  tværtimod  

 risikerer man ved frivillig berigelse, at visse befolkningsgrupper indtager  

 for  

 store mængder af bestemte næringsstoffer og derved udsættes for en potentiel  

 sundhedsrisiko.
Risikoen for overdosering vil yderligere forstærkes, idet man  

 ikke ved tilstrækkeligt om, hvordan folk sammensætter deres kost i de  

 forskellige lande, og man derfor ikke kan være sikker på, at det samlede  

 vitamin- og mineralindtag overalt i EU holder sig under de mængder, hvor det  

 kan blive sundhedsskadeligt.
Samtidig kender man endnu ikke den optimale  

 sammensætning af kostens vitaminer og ved derfor ikke, hvilke vitaminer der  

 som  

 tilskud kan have sundhedsfremmende virkninger.
Ligesom det heller ikke er  

 afklaret, om der kan være bivirkninger forbundet med at indtage høje doser  

 gennem længere tid.
 Ligeledes har det vist sig, at vitamin A kan give alvorlige  

 fosterskader og nedsat knogletæthed (og dermed øget risiko for knoglebrud),  

 hvis det indtages i doser, der er ca. 2-3 gange den anbefalede daglige  

 mængde.
Der findes ikke nogen ernæringsmæssigt forsvarlige argumenter  

 for, at kunstig berigelse kan tillades.
Tværtimod.
Derfor bør det være muligt  

 for Danmark og andre EU-lande at gå foran og fortsat forbyde berigede  

 fødevarer.
3) Bromerede flammehæmmere Bromerede flammehæmmere  

 er et kemikalie, som primært bruges til at forhindre brand i elektriske og  

 elektroniske apparater, som f.eks. tv, computere og køkkenmaskiner.
Problemet  

 er bare, at bromerede flammehæmmere også er årsag til fosterskader og kræft.  

 EU  

 tvinger Danmark og andre EU-lande til at tillade disse giftige kemikalier.
Omkring 250 kemiske stoffer går under betegnelsen bromerede flammehæmmere.  

 De er der for at forhindre, at varmeudviklingen i vore fjernsyn, computere og  

 fax- og kopimaskiner fremkalder brand.
Der er desværre grund til at være  

 bekymret over de flammehæmmende kemiske stoffer, som efterhånden er meget  

 udbredte i vores miljø.
I elektronik findes de i plastdele i kabinetter og  

 bagbeklædning, og de bruges i printplader og kabler.
De findes tillige i  

 tekstiler og byggematerialer, og, hvad værre er, de findes nu også i vore  

 fødevarer.
 Bromerede flammehæmmere findes i enorme mængder i de elektriske  

 apparater, der omgiver os, og de har temmelig skræmmende egenskaber:
De afdamper fra fjernsyn og computere, og de bevæger sig frit  

 rundt i miljøet.
De er bioakkumulerbare ligesom PCB, der endnu kan spores i  

 levende organismer 25 år efter, at det blev forbudt.
Bromerede flammehæmmere er fundet i svenske kvinders modermælk.  

 Mennesker, der udsættes for bromerede flammehæmmere i arbejdsmiljøet, får  

 påvirkning af stofskiftet og nervesystemet, hvilket kan skyldes påvirkning af  

 skjoldbruskkirtlen.
Bromerede flammehæmmere giver mus hjerne- og hormonskader  

 samt lever- og skjoldbruskkirtelkræft.
 De mest anvendte bromerede flammehæmmere er polybromerede  

 difenylætere (PBDE), polybromerede bifenyler (PBB) og tetrabrom-bisfenol-A  

 (TBBPA). De har i mange år været i miljømyndighedernes søgelys, fordi de  

 danner  

 dioxin ved afbrænding.
Nogle af stofferne har ved reagensglasforsøg vist, at de har  

 østrogeneffekt.
PBB ligner PCB meget.
Ophobningen af disse stoffer i  

 fødekæden  

 har vist sig mange steder i miljøet.
De er f.eks. fundet i sild, sæler,  

 delfiner og vågehvaler.
Regeringen lagde den 2. januar 2006 sag an mod Europa-Kommissionen  

 med henblik på at forbyde en såkaldt bromeret flammehæmmer (deka-BDE). Med  

 den  

 eksisterende EU-lovgivning på området er det op til Kommissionen at bevise,  

 at  

 der ikke eksisterer alternativer.
Det har Kommissionen ikke gjort, og derfor  

 mener Danmark, at Kommissionen har overtrådt de gældende EU-regler.
Danmark  

 vil  

 have annulleret Kommissionens beslutning, som betyder, at deka-BDE undtages  

 fra  

 det gældende forbud mod stoffet i elektriske og elektroniske produkter.
 Det er udmærket, at den danske regering vil lægge sag an mod Kommissionen.  

 Men en del af problemet kan løses ved, at alle lande får muligheden for at gå  

 foran og indføre skrappere regler  og indføre nationale forbud mod  

 deka-BDE.  

 Dette ville skabe et stort pres på industrien, som ville blive tvunget til at  

 benytte de helt ufarlige alternativer til de bromerede flammehæmmere som  

 deka-BDE.
Vi kan ikke acceptere, at EU tillader brugen af så farlige  

 kemikalier som bromerede flammehæmmere.
Der er alternativer til disse  

 ekstremt  

 giftige og sundhedsfarlige stoffer.
Derfor skal Danmark og andre lande have  

 muligheden for at gå foran og indføre bedre regler end dem, der gælder i EU.  

 I  

 dette tilfælde ved at kunne forbyde brugen af alle bromerede flammehæmmere.
4) Ftalater Ftalater er blødgørere, der kommes i produkter, der indeholder  

 plastik.
Eksempler på disse produkter er bideringe, narresutter, smykker,  

 maling, dukker og svømme- og badeudstyr.
Ftalater er kræftfremkaldende og har også vist sig at  

 nedsætte forplantningsevnen.
Man skal derfor begrænse især små børns kontakt  

 med legetøj og småbørnsartikler af plast, der indeholder ftalater.
Det  

 skyldes,  

 at de ikke er bundet i plasten.
Ftalater kan afgives til omgivelserne og  

 dermed  

 udgøre en sundhedsrisiko.
EU har vedtaget en grænseværdi, der gør det forbudt  

 at fremstille, importere og sælge legetøj og småbørnsartikler til børn i  

 alderen 0-3 år, hvis produkterne indeholder mere end 0,05 vægtprocent  

 ftalater.  

 Desværre viser stikprøver, at forbuddet overtrædes.
Desuden er det svært at  

 forhindre små børn i at lege med storebrors eller storesøsters legetøj, der  

 indeholder endnu flere ftalater.
Det er dog ikke kun for børn, at ftalater er et problem.
De er  

 udelukkende et  

  

 større  

  

 problem for børn.
Ftalater bør derfor helt undgås,  

 hvilket er svært i dag, fordi disse blødgørere er tilladt i så mange  

 produkter,  

 som vi bruger i hverdagen.
Alle mennesker, som går ud for at købe et produkt, bør kunne  

 være fuldstændig sikre på, at når de køber et produkt, så er det ikke  

 sundhedsskadeligt.
Det kan man ikke være sikker på i dag.
Reglerne i  

 EUs indre  

 marked forhindrer Danmark og andre EU-lande at lave skrappere regler end dem,  

 der eksisterer i EU.
Derfor må vi, når vi køber maling, legetøj, smykker,  

 svømmefødder og mange andre plastikprodukter, finde os i, at de er fyldt med  

 hormonforstyrrende og kræftfremkaldende ftalater.
Dette er uacceptabelt.
Det  

 skal være muligt for Danmark og andre lande at kunne gå foran og indføre  

 bedre  

 og skrappere regler end dem, der gælder i EU.
Det skal være muligt at kunne  

 forbyde  

 brugen af f.eks. ftalater.
5) Dyretransporter EUs regler om  

 dyretransporter lægger en lang række begrænsninger på Danmark og andre  

 EU-lande  

 i forhold til at kunne indføre bedre standarder end dem, der gælder i EU.  

 Danmark må f.eks. ikke nægte at følge de uhyrlige regler i EU, der tillader  

 timelange transporter af dyr på de europæiske veje.
EU tillader i dag, at heste, grise, køer og får og andre  

 slagtedyr kan transporteres rundt på vejene i EU i op til 24 timer.
Hvis der  

 ikke er en lang række af krav til køretøjets indretning, der er opfyldt, må  

 dyrene maksimalt transporteres i op til 8 timer.
Disse krav er bl.a. krav om  

 strøelse, direkte adgang til dyrene og  for svins vedkommende   

 adgang til  

 vand.
Hvis en dyretransport varer mere end den tilladte maksimale  

 transporttid,  

 så skal dyrene læsses af på en godkendt mellemstation, hvor de skal have  

 foder,  

 adgang til vand og hvile i mindst 24 timer.
Efter et tilsyn af en dyrlæge kan  

 dyrene herefter transporteres videre.
Danmark har mulighed for  ved transporter inden for landets  

 grænser  at lave nationale regler, der kun tillader en maksimal  

 transporttid  

 på 8 timer.
Men dette gælder ikke for dyretransporter, der passerer en  

 landegrænse.
Vi må derfor ikke stille krav om, at dyretransporter ud af  

 landet  

 eller til landet skal leve op til skrappere krav, end dem, der gælder i EU.  

 Dette er et eksempel på, at reglerne i EUs indre marked om varernes  

 frie  

 bevægelighed kommer før hensynet til dyrevelfærd.
Og en hest, en ko, et får  

 og  

 en gris er i EU en vare på linje med andre varer som pasta, flåede tomater,  

 piskeris  

 og fjernsyn.
Derfor er det i dag ikke muligt for de enkelte medlemslande i EU  

 at gå foran og indføre bedre regler end dem, der gælder i EU.
Kombinationen af reglerne i EUs indre marked om varernes frie  

 bevægelighed og de eksisterende regler for dyretransporter er efter  

 Enhedslistens mening det rene dyrplageri.
Enhedslisten mener, at dyr  

 maksimalt  

 må transporteres i op til 4 timer, og at dyrene som udgangspunkt altid skal  

 transporteres til det nærmeste slagteri.
Derfor mener Enhedslisten, at alle EU-lande skal have mulighed  

 for at gå foran og indføre bedre regler for dyretransporter end dem, der  

 gælder  

 i EU  også når det gælder dyretransporter på tværs af grænser.
Vi skal  

 kunne  

 stille de forbedrende krav, vi ønsker, og det skal være muligt at pålægge så  

 vel  

 uden- som indenlandske køretøjer, der transporterer dyr, disse krav.
 På denne måde bliver regler for international handel i EU til  

 minimumsbestemmelser frem for de nuværende maksimumsbestemmelser, der lægger  

 et  

 loft over, hvor mange forbedringer, der kan gennemføres.
Skriftlig  

 fremsættelse Rune Lund  

  

 (EL):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om retten  

 til at gå foran og indføre bedre standarder end i EU i øvrigt.
(Beslutningsforslag  

 nr.
B 133).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
