I medfør af § 22, jf. § 14, stk. 2, nr. 6, i lov nr. 394 af 10. juni 1997 om radiokommunikation og tildeling af radiofrekvenser fastsættes:
Anvendelsesområde § 1.  Bekendtgørelsen fastsætter indholdet af de  

 prøver, der skal være bestået for at opnå individuel tilladelse til  

 frekvensanvendelse i amatør-radio- og amatør-radiosatellittjenesten, samt  

 fastsætter de nærmere regler for aflæggelse af prøver og disses gyldighed.
Prøver Prøvetyper § 2.  Telestyrelsen afholder følgende prøver, hvis  

 aflæggelse danner grundlag for udstedelse og opretholdelse af individuelle  

 tilladelser til frekvensanvendelse i forbindelse med oprettelse, ibrugtagning  

 og anvendelse af radioanlæg i amatør-radio- og amatør-radiosatellittjenesten:
Indhold § 3.  Indholdet af de i § 2 nævnte prøver fremgår af  

 »Bestemmelser om prøver i amatør-radio- og  

 amatør-radiosatellittjenesten«, der kan fås ved henvendelse til  

 Telestyrelsen.
Aflæggelse § 4.  Tilmelding til prøve skal ske på et  

 ansøgningsskema, som fås ved henvendelse til Telestyrelsen.
 Stk. 2.  Prøver afholdes normalt en gang årligt efter  

 Telestyrelsens bestemmelse.
Stk. 3.  Tekniske prøver afholdes i København og enkelte  

 provinsbyer afhængig af deltagerantal.
Morseprøver afholdes normalt kun i  

 København.
 Stk. 4.  I forbindelse med prøver skal prøvedeltageren  

 fremvise legitimation (pas, kørekort, sygesikringsbevis eller  

 personnummerbevis).
 § 5.  De tekniske prøver afholdes som skriftlige  

 prøver med fortrykte alternative svar (flervalgsopgaver).
 Stk. 2.  Morseprøven afholdes som en praktisk prøve i  

 aftelegrafering og høremodtagning.
 Stk. 3.  Telestyrelsen kan i særlige tilfælde, hvor det  

 eksempelvis på grund af blindhed eller ordblindhed vil være enten umuligt  

 eller meget vanskeligt for den pågældende at aflægge skriftlig prøve, fravige  

 prøvekravene i det omfang, det efter Telestyrelsens opfattelse er  

 forsvarligt.
 § 6.  Telestyrelsen kan efter en vurdering i det  

 enkelte tilfælde anerkende morseprøver aflagt over for eksempelvis  

 lokalafdelinger under Landsforeningen Experimenterende Danske Radioamatører,  

 hvis dokumentationen for prøven indeholder oplysning om, at prøven har været  

 aflagt i overensstemmelse med de i § 3 nævnte bestemmelser.
Gyldighed § 7.  Beståede prøver har ubegrænset gyldighedstid.
 § 8.  Uanset bestemmelsen i § 7 kan Telestyrelsen  

 efter begrundet formodning om, at en indehaver af en prøve ikke længere er i  

 besiddelse af de kundskaber, der blev krævet ved den oprindelige prøve,  

 foranledige denne indkaldt til fornyet prøve.
 Stk. 2.  Hvis indehaveren af en prøve, jf. stk. 1, ikke  

 møder op og består en fornyet prøve, kan den hidtidige prøve ikke danne  

 grundlag for udstedelse af nye tilladelser eller opretholdelse af gældende  

 tilladelser.
 § 9.  Hvis indehaveren af en prøve groft eller  

 gentagne gange overtræder bestemmelser i bekendtgørelse om oprettelse,  

 ibrugtagning og anvendelse af radioanlæg i amatør-radio- og  

 amatør-radiosatellittjenesten, kan Telestyrelsen bestemme, at den hidtidige  

 prøve ikke længere kan danne grundlag for udstedelse at nye tilladelser eller  

 opretholdelse af gældende tilladelser.
 Ikrafttræden m.m.
 § 10.  Bekendtgørelsen træder i kraft den 1. oktober  

 1997.
 Stk. 2.  Prøver bestået efter de hidtil gældende  

 bestemmelser forbliver gyldige.
