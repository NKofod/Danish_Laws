Nr BTL 184 Betænkning over Forslag til lov om Det Centrale Virksomhedsregister   

 Nr L 184 1995-96, 1. samling Afgivet af Erhvervsudvalget Afgivet: 19960418 Udvalget har behandlet lovforslaget i nogle møder og har herunder stillet  

 spørgsmål til økonomiministeren og landbrugs- og fiskeriministeren, som disse  

 har besvaret skriftligt og mundtligt.
 Endvidere har udvalget modtaget skriftlige/mundtlige henvendelser fra:
Foreningen af Registrerede Revisorer, Dun & Bradstreet International A/S og Handelskammeret.
 Et af udvalgets spørgsmål til økonomiministeren og landbrugs- og  

 fiskeriministeren samt disses svar herpå er optrykt som bilag til  

 betænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Et mindretal inden for flertallet (Enhedslistens medlem af udvalget)  

 mener, at et centralt registreringssystem bør indeholde alle offentligt  

 tilgængelige oplysninger om virksomheder.
CVR åbner mulighed for en udvidelse  

 af erhvervs- og brancheanalyser og for en skarpere overvågning og forfølgelse  

 af økonomisk kriminalitet.
For at styrke dette bør omfanget af tilgængelige  

 data udvides yderligere bl.a. med offentliggjorte regnskabsoplysninger,  

 ejerforhold, navne på bestyrelsesmedlemmer m.m., i det omfang det er oplyst  

 over for Erhvervs- og Selskabsstyrelsen.
Enhedslisten kan dog stemme for  

 forslaget, da det er et skridt i den rigtige retning.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
Bilag Et af udvalgets spørgsmål til økonomiministeren og landbrugs- og  

 fiskeriministeren og disses svar herpå Spørgsmål 23:
»Ad samrådsspørgsmål A og B, jf.
L 184 - bilag 12. Ministrene bedes  

 tilstille udvalget talepapirerne«.
 Økonomiministerens svar:
 Spørgsmål A:
»Ministrene bedes redegøre for, hvordan lovforslaget hænger sammen  

 med målsætningen om at lempe og forenkle de administrative byrder i forhold  

 til landbrugserhvervet.« Svar:
Lovforslaget tilsigter at lempe og forenkle de administrative byrder for  

 hele erhvervslivet og dermed også for landbrugserhvervet.
Indførelsen af det  

 fælles entydige CVR-nummer, som alle offentlige myndigheder forpligtes til at  

 anvende som identifikationsnummer, vil gøre det langt lettere for offentlige  

 myndigheder at genbruge hinandens data, fordi de kan udveksles via  

 elektroniske medier, selv om dataene ikke er placeret i et enkelt centralt  

 register.
 Eksempelvis udarbejdes i dag en væsentlig del af den officielle statistik,  

 der publiceres af Danmarks Statistik, på grundlag af data, der overføres fra  

 de offentlige myndigheders registre, kombineret med oplysninger om branche og  

 beliggenhed m.v. fra det nuværende Centrale Erhvervsregister.
 Det entydige CVR-nummer vil lette dataoverførelsen fra endnu flere  

 offentlige myndigheder til Danmarks Statistik samt mellem de administrative  

 myndigheder indbyrdes, samtidig med at der tilvejebringes en højere kvalitet  

 på grund af en forøget sikkerhed ved identifikation af virksomhederne.
 Dertil kommer, at det foreslåede register med forbedrede grunddata vil  

 gøre det muligt at begrænse antallet af virksomheder, der indgår i  

 stikprøveundersøgelser, uden at den statistiske sikkerhed forringes.
 Der er således god overensstemmelse mellem lovforslaget og målsætningen om  

 at lette de administrative byrder for landbrugserhvervene.
 Spørgsmål B:
»Kan ministeren bekræfte, at virkningen af lovforslaget er, at 20.000  

 landmænd hvert år skal aflevere de samme oplysninger til to forskellige  

 offentlige myndigheder?» Svar:
De data, der er medtaget i det foreliggende lovforslag, er forholdsvis  

 begrænsede og er af interesse for en bred kreds af dels offentlige  

 myndigheder og institutioner, dels private personer, virksomheder og  

 organisationer.
CVR indeholder alene såkaldte grunddata, dvs. oplysninger,  

 der tjener til at identificere og karakterisere virksomhederne, som f.eks.  

 navn, postadresse, geografisk beliggenhed, ejerforhold og branche.  

 Hovedparten af disse data findes i forvejen i edb-registre hos offentlige  

 myndigheder, hvorfra de opdateres ad elektronisk vej og samles i CVR.  

 Virkningen af lovforslaget bliver derfor ikke, at de i spørgsmålet nævnte  

 20.000 landmænd skal aflevere de samme oplysninger til to forskellige  

 offentlige myndigheder.
 Tværtimod vil indførelsen af det entydige CVR-nummer - som nævnt i  

 forbindelse med spørgsmål A - forbedre mulighederne for, at Danmarks  

 Statistik eller en administrativ myndighed kan genbruge oplysninger, der  

 allerede er indsamlet af en anden myndighed.
 Det må imidlertid understreges, at dette forudsætter, at de oplysninger,  

 der i forvejen er til rådighed hos en anden myndighed, også er af en sådan  

 detaljeringsgrad og en sådan kvalitet samt er til rådighed på et så tidligt  

 tidspunkt, at de opfylder de krav, som EU-lovgivning og danske love stiller  

 til den administrative eller statistiske myndighed, der skal genbruge de  

 pågældende oplysninger.
Landbrugs- og Fiskeriministeriet og Danmarks Statistik har et tæt og meget  

 udbytterigt samarbejde, der fører til en mindskelse af de administrative  

 krav, der stilles til erhvervet.
Med hensyn til den konkrete sag vil jeg  

 henvise til landbrugs- og fiskeriministerens redegørelse.
Landbrugs- og fiskeriministerens svar Spørgsmål A:
 Ministrene bedes redegøre for, hvordan lovforslaget hænger sammen med  

 målsætningen om at lempe og forenkle de administrative byrder i forhold til  

 landbrugserhvervet.
 Talepunkt ad A:
 Jeg vil gerne tilføje, at vi i Landbrugs- og Fiskeriministeriet lægger  

 stor vægt på at udnytte den moderne informationsteknologi til at lette og  

 smidiggøre landbrugernes samspil med det offentlige.
 Det er med dette for øje, at Landbrugs- og Fiskeriministeriet i 1993 har  

 etableret det såkaldte Generelle Landbrugsregister (GLR/CHR). Dette register  

 er fælles for hele ministeriet og skal sikre, at de oplysninger, vi har  

 registreret om landbrugsbedrifterne, bliver genbrugt, så vi undgår at spørge  

 landmændene om dem flere gange.
 Det er med det samme sigte, at vi på langt den største af vore  

 støtteordninger - nemlig hektarstøtteordningen - udsender ansøgningsskemaer  

 til landmændene, hvor en række oplysninger er fortrykte, således at de kun  

 skal udfyldes igen, hvis der er sket ændringer.
Samtidig henter vi så vidt muligt oplysningerne til GLR/CHR fra andre  

 offentlige registre som f.eks.
Erhvervsregisteret og ejendoms- og  

 matrikelregistrene.
Landbrugs- og Fiskeriministeriet er derfor stærkt  

 afhængig af, at disse offentlige grundregistre er velfungerende og har en høj  

 datakvalitet.
Derfor ser vi frem til at kunne benytte CVR, når det er  

 etableret.
 Landbrugs- og Fiskeriministeriet er således meget optaget af - og til  

 stadighed opsat på - at lempe og forenkle de administrative byrder i forhold  

 til landbrugserhvervet.
 Spørgsmål B:
Kan ministrene bekræfte, at virkningen af lovforslaget er, at 20.000  

 landmænd hvert år skal aflevere de samme oplysninger til to forskellige  

 offentlige myndigheder? Talepunkt ad B:
Jeg har forstået, at dette spørgsmål udspringer af diskussionen om,  

 hvorvidt det er nødvendigt, at landbrugerne fortsat afleverer  

 afgrødeoplysninger til Danmarks Statistik.
Denne sag har for så vidt ikke  

 noget at gøre med CVR, men drejer sig om, at landmændene i forbindelse med  

 ansøgning om hektarstøtte skal indsende oplysninger om deres afgrøder til  

 EF-direktoratet til brug ved beregning af støttebeløbet, hvorimod Danmarks  

 Statistik indhenter oplysninger hos landmændene til brug for udarbejdelse af  

 landbrugsstatistik.
Oplysningerne skal altså bruges til to helt forskellige formål.
Det er  

 derfor heller ikke helt de samme oplysninger, der er brug for.  

 EF-direktoratet beder som udgangspunkt kun om de oplysninger, der er  

 nødvendige for at kunne administrere hektarstøtten.
Danmarks Statistik har  

 til statistikken også brug for oplysninger om afgrøder, der ikke ydes  

 hektarstøtte til, ligesom der til statistikken også skal bruges oplysninger  

 om maskiner, anlæg og besætninger.
 Det er dog samtidig oplagt, at flere af hektarstøtteoplysningerne  

 ligeledes kan bruges til statistik, så landmændenes indberetninger til dette  

 formål kan begrænses til de oplysninger, der ikke allerede er afleveret i  

 hektarstøtteansøgningen.
Det arbejder Danmarks Statistik og Landbrugs- og Fiskeriministeriet også  

 på, idet man har iværksat et pilotprojekt, der skal reducere  

 besvarelsesbyrden på landbrugsområdet.
I 1995 er der som forsøg givet  

 mulighed for, at et antal af de adspurgte landmænd kun skal aflevere de  

 oplysninger, der ikke allerede er afgivet på hektarstøtteansøgningen.
Jeg har forstået, at Danmarks Statistik i 1996 vil udvide denne ordning  

 til at omfatte alle 20.000 landmænd, der indgår i deres stikprøve.
Det  

 skønnes, at flertallet af disse landmænd efter denne ordning kun skal opgive  

 tal for meget få afgrøder til Danmarks Statistik.
 Vi vil fortsat vurdere, om der kan opnås yderligere forenklinger bl.a. ved  

 at tage endnu flere af de oplysninger, som Danmarks Statistik har brug for,  

 med på ansøgningsskemaet til hektarstøtte.
