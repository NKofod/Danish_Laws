Cirkulæreskrivelse om meddelelse om ret  

 til refusion ved fejludbetaling af efterløn efter datoen for  

 dødsfald Først da efterlønsspecifikationen kom retur  

 konstaterede kassen, at medlemmet var afgået ved døden ca. 2½  

 måned tidligere.
Efterlønnen for den seneste udbetalingsperiode  

 efter dødsdatoen var hævet af boet, efter at boet var afsluttet  

 i skifteretten som udlagt til dækning for begravelsesomkostningerne.  

 Ankenævnet fandt, at kassen havde ret til refusion.
 Meddelelse om afgørelsen:
Den 19. juli 1996 modtog kassen udbetalingsspecifikationen  

 for perioden 20. maj - 23. juni 1996 retur med påtegning om, at  

 medlemmet var død.
Skifteretten bekræftede over for kassen, at  

 medlemmet var død den 8. maj 1996, og at boet den 31. maj 1996 var  

 udlagt til dækning for begravelsesomkostningerne.
Kassen anmodede  

 direktoratet om tilladelse til at få refusion for den fejludbetalte  

 efterløn.
 Direktoratet fandt, at efterløn udbetalt  

 efter den 8. maj 1996 var fejludbetalt, og at hverken et dødsbo,  

 arvingerne eller den, som afholdt begravelsesomkostningerne, med rette kunne  

 tilegne sig det fejlagtigt udbetalte beløb.
Direktoratet fandt endvidere, at kassen ikke havde ret til  

 refusion, jf. lovens § 86, stk. 4, da beløbet ikke var fejludbetalt  

 på grund af svig.
Der var ikke grundlag for at tillade, at kassen  

 på grund af særlige forhold kunne få ret til refusion fra  

 statskassen for den fejludbetalte efterløn.
Kassen havde eksempelvis  

 haft muligheden for at tilslutte sig en ordning om at modtage løbende  

 oplysninger fra CPR-registret om blandt andet datoen for et medlems  

 død.
 Arbejdsmarkedets Ankenævn ændrede  

 direktoratets afgørelse, og lagde herved vægt på,  

at kassen ikke havde kendskab til dødsfaldet, at kassen  

 ikke kunne have undgået eller begrænset fejludbetalingen, og at  

 boet var afsluttet som udlagt for begravelsesomkostningerne.
 Direktoratet har herefter pålagt kassen  

 fortsat at søge fejludbetalingen inddrevet hos arvingerne.
