Rette indkomstmodtager Spørgsmål Er Skatterådet  

 enig i, at A med skatteretlig virkning kan drive konsulentvirksomhed i  

 selskabsform  

 ? Svar Nej.
Se  

 sagsfremstilling og begrundelse.
Beskrivelse af de faktiske forhold Revisors  

 oplysninger om faktiske forhold Inden for  

 oliesektoren er det almindelig praksis, at de store olieselskaber indgår  

 rammeaftaler med forskellige formidlingsselskaber frem for direkte at indgå  

 kontrakt med de enkelte konsulenter eller konsulentselskaber.  

 Formidlingsselskaberne er som oftest lokalt baserede selskaber.
Når  

 formidlingsselskabet har indgået en kontrakt med et olieselskab, er det op  

 til  

 formidlingsselskabet at finde den rette konsulent til jobbet.
Ofte vælger  

 konsulenterne at drive deres selvstændige erhvervsvirksomhed i selskabsform.  

 Kontrakten  

 mellem formidlingsselskabet og konsulentselskabet indgås på samme vilkår, som  

 den kontrakt formidlingsselskabet har indgået med olieselskabet.  

 Formidlingsselskabet får et honorar for at formidle kontrakten.
Konsulentselskaberne  

 indgår kontrakt med de formidlingsselskaber, som har rammeaftaler med  

 olieselskaberne.
Der er ingen løbende aftale mellem formidlingsselskabet og  

 konsulentselskabet.
Der er heller ikke nogen aftale med formidlingsselskabet  

 om, at konsulentselskabet har krav på honorar i de perioder, hvor  

 konsulentselskabets konsulenter ikke arbejder på nogen projekter formidlet af  

 formidlingsselskabet.
Det gælder desuden, at hvis en af konsulentselskabets  

 konsulenter bliver syg, så vil der ikke blive udbetalt noget honorar i  

 sygeperioden.
Der udbetales  

 ikke feriepenge mv., og konsulenten omfattes ikke af nogen pensionsaftale hos  

 formidlingsselskabet.
Konsulenterne må gerne evt. via deres  

 konsulentselskaber  

 indgå kontrakt med flere formidlingsselskaber på samme tid.
Konsulenterne er  

 alle i besiddelse af særlige faglige kvalifikationer, som de kan arbejde med  

 på  

 forskellige projekter for forskellige olieselskaber.
Projekterne kan vare  

 mellem nogle få uger og op til et år.
Opgaverne er altid tidsbegrænsede  

 opgaver.
Som udgangspunkt kan konsulenterne tages ud af et projekt med mellem  

 14 dage op til 1 måneds varsel, men da man arbejder efter princippet "no  

 show - no pay", er det reelle varsel fra olieselskaberne kortere.
Arbejdet bliver  

 normalt fysisk udført i England, men kan også udføres uden for England.
Når  

 konsulenterne  

 udfører et arbejde for et olieselskab, er det olieselskabet, der fastsætter  

 tidsfristerne og stiller det nødvendige værktøj til rådighed for den enkelte  

 konsulent.
Afhængig af den  

 oprindelige kontrakt kan der ske afregning med en fast projektsum eller en  

 fast  

 dagsats.
Det er dog sjældent, at der sker afregning i form af en fast  

 projektsum.
Dagsatsen skal dække alle konsulentselskabets udgifter ekskl.  

 rejseudgifter, der betales efter regning.
Der sker løbende afregning mellem  

 konsulentselskabet og det engelske formidlingsselskab, typisk hver måned.  

 Afregning sker i henhold til faktura.
Formidlingsselskabet sender  

 efterfølgende  

 en faktura til olieselskabet inkl. formidlingsselskabets formidlingshonorar.
Det er kun tilladt  

 for et konsulentselskab at overdrage opgaven til en anden konsulent end den  

 oprindelige,  

 hvis den anden konsulent har samme kvalifikationer og kan godkendes af  

 olieselskabet.
Det skyldes, at der er tale om specialistarbejde og meget høje  

 sikkerhedskrav.
Det er konsulentselskabet og ikke formidlingsselskabet, der  

 hæfter for evt. fejl over for olieselskabet.
P.g.a. tidspres  

 valgte A i sommeren 2005 at stifte et engelsk selskab.
Det engelske selskab  

 har  

 efterfølgende indgået en aftale med formidlingsselskabet X vedrørende en  

 opgave  

 for olieselskabet Y.
Arbejdet bliver fysisk udført i England og Holland.
Hans  

 arbejde består i supervisering, dvs. udarbejdelse af arbejdsplaner,  

 kontrollere  

 arbejdsprocesser samt foretage indrapportering til myndighederne.
 SKATs oplysninger  

 om faktiske forhold.
I tilknytning  

 til anmodningen om bindende svar er indsendt en standardkontrakt mellem A's  

 engelske selskab, som er stiftet i 2005 og formidlingsselskabet X vedrørende  

 en  

 opgave for olieselskabet Y.
Af det medfølgende "letter of  

 assignment"  

 fremgår det, at der et tale om en "Night Drilling Supervisor"  

 stilling.
 Kontrakten  

 regulerer forholdet mellem A og formidlingsselskabet, men indeholder intet om  

 de arbejdsopgaver, som skal udføres for olieselskabet Y.
 A har efterfølgende  

 indsendt en stillingsbeskrivelse samt redegørelse for hvilke arbejdsopgaver,  

 han udfører.
Ifølge  

 beskrivelsen er A "drilling supervisor" med speciale i  

 efterforskning, boringer efter olie og gas.
Hans arbejdsopgaver er bl.a.  

 overordnet ansvar for boringens effektuering efter et planlagt  

 boringsprogram,  

 udarbejdelse af skriftlige instrukser til borepersonellet, overlevering af  

 arbejdsopgaver ved udskiftning af personale for frie perioder, diverse  

 rapporteringsopgaver samt ansvar for evakuering af personale i  

 nødsituationer.
Revisors  

 oplysninger om fremtiden Det er meningen,  

 at A vil etablere sit eget danske selskab, hvori han bliver ansat.
Selskabet  

 vil derefter indgå aftale med formidlingsselskaberne på samme vilkår, som  

 beskrevet ovenfor.
I første omgang vil A's selskab ikke have ansat andre  

 konsulenter end A, men det er tanken, at der på sigt kan ansættes flere  

 konsulenter.
 Det danske  

 selskab vil have et kontor på A's hjemadresse i Danmark og en dansk ledelse.  

 Det danske selskab skal selv sørge for at profilere sig over for  

 formidlingsselskaberne.
 Det er tanken,  

 at A's selskab i første omgang skal overtage opgaven fra A's engelske  

 selskab.  

 Det engelske selskab vil efterfølgende blive lukket ned.
Spørgers eventuelle opfattelse ifølge anmodning og bemærkninger til  

 sagsfremstilling Ved bedømmelsen  

 af spørgsmålet må det indledningsvis fastlægges, om A er lønmodtager eller  

 selvstændig.
I cirk. nr. 129 af 04.07.1994 punkt. 3.1.1.1 og 3.1.1.2 til  

 personskatteloven er nævnt nogle kriterier, som kan være med til at  

 fastlægge,  

 om der er tale om et lønmodtagerforhold eller selvstændig virksomhed.
Kontrakten med  

 formidlingsselskabet Formidlingsselskabet  

 har ingen instruktionsbeføjelser over A.
Da der er tale om specialistarbejde,  

 er det op til den enkelte konsulent selv at sørge for at tilrettelægge  

 arbejdet  

 i henhold til den indgåede kontrakt.
Evt. tidsfrister mv. fastsættes af  

 olieselskaberne.
Når arbejdet er  

 udført, har formidlingsselskabet ingen forpligtelser over for konsulenten.
På  

 grund af  "no show - no pay" princippet så er der reelt ikke  

 noget opsigelsesvarsel.
A er ligeledes heller ikke garanteret noget honorar  

 under sygdom, ferie mv.
 Det forhold, at  

 der som regel sendes en månedlig faktura, og at indkomsten via  

 formidlingsselskabet udgør nettoindkomsten for A, bør efter spørgers  

 opfattelse  

 i den konkrete situation ikke være afgørende for, om der er tale om  

 lønmodtagerforhold  

 eller selvstændig virksomhed.
A's værktøj  

 består hovedsagligt af en pc'er.
Det er olieselskaberne og ikke  

 formidlingsselskaberne, der stiller værktøj mv. til rådighed.
A skal for egen  

 regning selv sørge for at ajourføre sin viden.
Det er A, der  

 bærer den økonomiske risiko, hvis der ikke er behov for hans ekspertise.
A  

 bærer ligeledes risikoen for et evt. erstatningsansvar.
Han har ingen  

 konkurrenceklausul med formidlingsselskabet og har derfor mulighed for at  

 indgå  

 kontrakt med flere udlejningsselskaber på samme tid.
Hans selskab vil være  

 momspligtigt efter danske regler, og der vil blive faktureret i henhold til  

 gældende  

 momsregler.
Det danske selskab vil have kontorfaciliteter i Danmark.
 Det er på  

 baggrund af ovenstående spørgers opfattelse, at A ikke kan anses for at være  

 lønmodtager,  

 hverken i relation til formidlingsselskabet eller i relation til  

 olieselskaberne.
Det fremgår af  

 TfS 1998, 485 H, at uanset, at der er tale om arbejde, der kun kan udføres af  

 den pågældende person selv, er det muligt at udøve dette i selskabsform.
Det  

 har således ingen betydning, at de engelske olieselskaber i den konkrete  

 situation kan kræve, at det er A selv, der skal udføre jobbet.
I modsætning  

 til  

 TfS 2000, 510 LSR er det repræsentantens opfattelse, at A bærer en ikke  

 uvæsentlig økonomisk risiko, idet han ikke er garanteret noget honorar efter  

 udførelsen af projektet og ikke har nogen konkurrenceklausul mv.
 Det vil efter  

 repræsentantens opfattelse jf. senest TfS 2005, 165 LR være A's selskab, som  

 er  

 rette indkomstmodtager af honorarerne fra kontrakterne med  

 formidlingsselskabet.
Høring Den  

 skatteansættende myndighed har kommenteret anmodningen som følger:
 "Indenfor  

 offshore industrien er det meget udbredt, at personer udfører arbejde for  

 olieselskaber m.fl. gennem eget konsulentselskab, hvor den pågældende er  

 eneste  

 ansatte.
 Dette er en  

 fordel for arbejdsgiveren, idet kontraktforholdet kan begrænses til en enkelt  

 arbejdsopgave og der undgås forpligtelser som arbejdsgiver.
Arbejdstageren  

 opnår en betaling pr. arbejdsdag, der samlet er højere end den løn, der ville  

 kunne opnås i et traditionelt ansættelsesforhold.
Til gengæld skal den  

 pågældende selv sørge for bl.a. feriepenge og pensionsopsparing.
 I den  

 foreliggende aftale mellem formidlingsselskabet X og A's engelske selskab  

 fremgår af det tilhørende Letter of assignment, at der skal arbejdes offshore  

 for olieselskabet Y i  perioden 1. juli 2005 til 31. maj 2006 som Night  

 Drilling Supervisor.
Hvis der er tale  

 om en funktion som night drilling supervisor på en produktionsplatform,  

 udføres  

 der helt normale driftsopgaver på linie med øvrige medarbejdere på  

 platformen.  

 Den pågældende refererer typisk til en toolpusher eller platformschef, der  

 har  

 instruktionsbeføjelse i forhold til den pågældende.
Arbejdet udføres i en  

 vagtplan og med et på forhånd fastlagt opgaveindhold.
Arbejdsperioden er  

 typisk  

 14 dage offshore efterfulgt af 14 dage eller 21 dages friperiode og  

 hvervgiveren afholder udgifter til og sørger for transport mellem platform og  

 den pågældendes bopæl.
 Der er ingen  

 form for selvstændig virksomhed i en sådan funktion og det er svært at se,  

 hvordan  

 den pågældende selv kan tilrettelægge arbejdet, som anført i anmodningen.
Ved bedømmelse  

 af skattepligt på kulbrinteområdet har skattecentret hidtil lagt afgørende  

 vægt  

 på de faktiske forhold.
I situationer med enkeltmandsselskaber, der udfører  

 arbejde undergivet sædvanlig instruktion for en hvervgiver, hvilket som nævnt  

 ikke er usædvanligt i forbindelse med olieaktiviteter, har skattecenteret  

 anset  

 og beskattet sådan indkomst som lønmodtagerindkomst.
Dette er også sket i  

 forhold til enkeltmandsselskaber, som formidlingsselskabet X har været agent  

 for.
Henvisning til  

 retsregler og praksis Det er  

 skattecenterets opfattelse, at der ved afgørelsen af, om der er tale om  

 lønmodtagerindkomst eller selvstændig virksomhed må lægges afgørende vægt på  

 de  

 faktiske forhold.
Afgrænsningen kan ikke alene støttes på formelle forhold i  

 indgåede kontrakter - særligt ikke når parterne har sammenfaldende interesser  

 i  

 et bestemt udfald.
 I anmodningen er  

 henvist til TfS 2000.510 LSR og argumenteret for, at A i modsætning til  

 situationen  

 i denne afgørelse bærer en ikke uvæsentlig økonomisk risiko, idet han ikke er  

 garanteret noget honorar efter udførelsen af projektet og ikke har nogen  

 konkurrenceklausul mv.
 Det er  

 skattecenterets opfattelse, at risiko for, at den pågældende ikke får  

 forlænget  

 sin kontraktperiode  er uden betydning ved bedømmelsen af, om der i  

 forbindelse med den konkrete arbejdsopgave påhviler den pågældende en risiko,  

 som der kan være ansvar i forhold til.
 Vedrørende TfS  

 2005.165 LR, som der ligeledes er henvist til, er det skattecenterets  

 opfattelse, at den omhandlede situation ikke er sammenlignelig med denne sag.  

 I  

 sagen var den pågældende netop ikke underlagt sædvanlig instruktion fra  

 hvervgiveren, ligesom den pågældende havde en ikke ubetydelig økonomisk  

 risiko".
 I relation til  

 stillingsbeskrivelsen er den skattesættende myndighed af den opfattelse, at  

 der  

 er tale om en beskrivelse af jobfunktionen for den overordnede boreteknisk  

 ansvarlige på en boreplatform og at funktionen er nøje reguleret i alle  

 henseender af arbejdsgiveren (operatøren af platformen).
 Den skatteansættende  

 myndighed oplyser, at det er almindeligt, at britiske off-shore virksomheder  

 hyrer konsulenter, som har deres eget en-mands selskab, og at Storbritannien  

 har særlige regler for hvilke fradrag en-mands selskabet kan foretage.  

 Afløseren ved vagtskifte kan sagtens være ansat som lønmodtager af  

 operatøren.
Den  

 skatteansættende myndighed mener, at der ud fra en samlet bedømmelse ikke er  

 tvivl om, at der er tale om arbejde i lønmodtagerforhold, idet SKATs indstilling og begrundelse Iflg. cirk. nr.  

 129 af 4. juli 1994 og ligningsvejledningen afsnit E.A. 4 er afgrænsningen  

 mellem lønmodtagere og selvstændige næringsdrivende beskrevet.
Ved  

 sammenligning af ovennævnte punkter med kriterierne for, hvad der lægges vægt  

 på i et tjenesteforhold og ved selvstændig erhvervsvirksomhed, anser SKAT de  

 arbejdsopgaver, som A udfører som Drilling Supervisor for lønmodtageropgaver.
 Da der ikke er  

 tale om selvstændig erhvervsvirksomhed, kan funktionen ikke drives i  

 selskabsform.
 I bedømmelsen  

 har SKAT navnlig lagt vægt på, at arbejdsopgaverne udføres i en fra  

 operatøren  

 (olieselskabet) fastlagt vagtplan, operatøren fastsætter arbejdstiden og  

 stiller det fornødne værktøj til rådighed, løn beregnes på basis af en fast  

 dagssats og udbetales månedsvis.
 Da der ikke er  

 indsendt en opgørelse over det engelske selskabs udgifter i relation til  

 opgaven i henhold til den indsendte kontrakt med formidlingsselskabet X, er  

 det  

 ikke muligt at vurdere på, hvorvidt der har foreligget en økonomisk  

 risiko.
 I sin  

 argumentation for selvstændig erhvervsvirksomhed tager revisor udgangspunkt i  

 forholdet mellem formidlingsselskabet og konsulentselskabet/A, hvilket er  

 uden  

 betydning, idet arbejdet udføres for olieselskabet og ikke for  

 formidlingsselskabet.  

 Formidlingsselskabet er blot et indskudt mellemled.
Revisor  

 fremhæver f.eks., at manglende instruktionsbeføjelser fra  

 formidlingsselskabets  

 side i henhold til kontrakten er et argument for selvstændig  

 erhvervsvirksomhed.
Dette argument er efter SKAT´s opfattelse uden betydning,  

 da det er forholdet til olieselskabet, der skal vurderes på, når det skal  

 afgøres om der er tale om selvstændig erhvervsvirksomhed.
Kontrakten  

 indeholder  

 ikke konsulentselskabets forhold til olieselskabet.
 På baggrund af  

 ovenstående indstiller SKAT, at spørgsmålet besvares benægtende.
Skatterådets afgørelse og begrundelse Skatterådet  

 tiltrådte indstillingen.
