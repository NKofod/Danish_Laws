Nr BTL 73 Betænkning over Forslag til lov om ændring af lov om byfornyelse  

 (Helhedsorienteret byfornyelse og aftalt boligforbedring)   

 Nr L 73 1997-98. 2. samling Afgivet af Boligudvalget Afgivet: 19980609 Udvalget har behandlet lovforslaget i nogle møder og har herunder stillet  

 spørgsmål til bolig- og byministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Ejendomsforeningen Danmark.
 Der er af bolig- og byministeren og et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Dansk Folkepartis, Det Radikale Venstres,  

 Fremskridtspartiets og Kristeligt Folkepartis medlemmer af udvalget)  

 lovforslaget til vedtagelse med de af bolig- og byministeren stillede  

 ændringsforslag.
 Et mindretal (Socialistisk Folkepartis, Centrum-Demokraternes og  

 Enhedslistens medlemmer af udvalget) indstiller lovforslaget til   

 vedtagelse med de stillede ændringsforslag.
Et mindretal inden for mindretallet (Centrum-Demokraternes medlem af  

 udvalget) ser gerne, at først til mølle-princippet ikke tillades som  

 administrationsprincip i forbindelse med byfornyelsesmidler.
Lovforslaget er  

 begrundet med de uheldige oplevelser, man tidligere har haft på grund af  

 anvendelsen af dette administrationsprincip i forbindelse med tildeling af  

 midler i situationer med mange ansøgere og knappe midler.
Lovforslaget  

 indebærer en decentralisering af byfornyelsen, så kommunerne fremover får en  

 central rolle.
Mindretallet finder det overordentlig vigtigt, at lignende  

 situationer undgås i fremtiden, og lægger derfor vægt på, at kommunerne ikke  

 kan anvende dette administrationsprincip i forbindelse med deres prioritering  

 af anvendelsen af midlerne til aftalt boligforbedring.
Æ n d r i n g s f o r s l a g Til § 1 Af bolig- og byministeren, tiltrådt af udvalget:
 1) I den under nr. 4 foreslåede affattelse af § 94  

 ændres i stk. 2  »15. marts« til: »15. maj«.
 Af et mindretal (SF), tiltrådt af et mindretal (CD og EL):
 2) I den under nr. 4 foreslåede affattelse af § 94  

 ændres i stk. 4, 2. pkt., », den« til: »og den«,  

 og ordene »samt ud fra det tidspunkt, ansøgningerne er modtaget i  

 kommunen« udgår.
 3) I den under nr. 4 foreslåede affattelse af § 94, stk.  

 4,  indsættes efter 3. pkt. som nyt punktum:
»Det tidspunkt, ansøgningerne er modtaget i kommunen, kan ikke  

 fastsættes som kriterium.« Af bolig- og byministeren, tiltrådt af udvalget:
 4) I den under nr. 4 foreslåede affattelse af § 94  

 indsættes i stk. 5, 2. pkt., efter finansår: », og at  

 reservations- eller tilsagnsmidler, som falder bort i et efterfølgende  

 finansår, tilgår kommunens investeringsramme for det pågældende  

 finansår«.
 5) Nr. 5 affattes således:
 »5. I § 107, stk. 2, og i § 119, stk. 2,  

 indsættes efter 1. pkt. som nye punktummer:
»Ansøgningen kan tidligst indsendes efter kommunens bekendtgørelse af  

 kriterier, jf. § 94, stk. 4, 4. pkt., for det år, reservationen ønskes.  

 Ansøgningen skal indsendes inden den 1. maj i det år, reservationen  

 ønskes.«» 6) Nr. 6 affattes således:
 »6. I § 108, stk. 1, og i § 120, stk. 1,  

 indsættes efter 1. pkt. som nye punktummer:
»Ansøgningen kan tidligst indsendes efter kommunens bekendtgørelse af  

 kriterier, jf. § 94, stk. 4, 4. pkt., for det år, tilsagnet ønskes.
Hvis der  

 ikke forinden er meddelt reservation, skal ansøgningen om tilsagn indsendes  

 inden den 1. maj i det år, tilsagnet ønskes.«» Til § 2 7) Efter stk. 4 indsættes som nyt stykke:
»Stk. 5. Ansøgninger efter kapitel 5 i lov om byfornyelse,  

 som ændret ved denne lov, kan tidligst indsendes efter den 1. januar  

 1999.« B e m æ r k n i n g e r Til nr. 1 Ændringsforslaget om en ændret frist er en følge af ændringsforslag nr. 5  

 og 6, hvorved ansøgningsfristen for ansøgerne foreslås ændret fra 1. marts  

 til 1. maj.
Den derpå følgende frist pr. 15. marts for kommunens ansøgning om  

 at få del i investeringsrammen foreslås tilsvarende ændret til 15. maj.
Med  

 den foreslåede udskydelse må det forventes, at en større del af arbejderne  

 vil blive gennemført som vinterbyggeri.
Til nr. 2 og 3 Ændringsforslagene indebærer, at kommunerne ikke kan fastsætte et først  

 til mølle-princip, som kriterium for uddeling af midler til aftalt  

 boligforbedring.
Først til mølle-princippet indebærer en tilfældig fordeling,  

 og midlerne bliver derfor ikke nødvendigvis kanaliseret derhen, hvor behovet  

 er størst i forhold til typer af væsentlige problemer i forskellige  

 byområder.
Da midlerne til aftalt boligforbedring skulle uddeles i 1998,  

 skabte først til mølle-princippet store vanskeligheder på grund af  

 kombinationen af den usædvanligt store interesse for at få del i de afsatte  

 midler og de væsentligt færre midler, der var afsat til den aftalte  

 boligforbedring i 1998.
Til nr. 4 Lovforslaget sikrer, at uudnyttet investeringsramme ved udgangen af et  

 finansår efter regler fastsat af bolig- og byministeren kan overføres til den  

 pågældende kommunes investeringsramme for det følgende finansår.
Tilsvarende  

 foreslås, at reservationer eller tilsagn, der helt eller delvis falder bort i  

 et efterfølgende år, tilsvarende kan overføres til det pågældende finansår.
Til nr. 5 og 6 Det er i flere af høringssvarene over lovforslaget blevet anført, at ejere  

 og lejere kan have behov for at have længere tid til at vurdere, hvilke  

 arbejder der skal gennemføres, inden der skal indsendes ansøgning.
 Da det findes rimeligt at give ansøgerne mere tid til at overveje  

 situationen, foreslås det derfor at ændre ansøgningsfristen for indsendelse  

 af ansøgning om reservation eller tilsagn om tilskud fra 1. marts til 1. maj.
Samtidig foreslås, at ansøgninger ikke skal kunne indsendes, før kommunen  

 har foretaget sin årlige bekendtgørelse af kriterierne for prioriteringen  

 blandt ansøgningerne, hvilket skal ske senest 15. januar.
Ansøgninger skal  

 således ikke som nævnt i bemærkningerne kunne indsendes løbende gennem året,  

 men kun i perioden fra kommunens bekendtgørelse af kriterier, senest 15.  

 januar, og til ansøgningsfristen 1. maj.
Dette forslag er begrundet i, at hvis ansøgninger kunne indsendes  

 efteråret før, vil man på det tidspunkt hverken kende rammen på finansloven  

 eller kommunens kriterier for prioritering.
Der ville derfor være risiko for  

 mange ansøgninger vedrørende projekter, der ikke kan få støtte.
Efter  

 kommunens bekendtgørelse vil ansøgninger kunne udarbejdes mere seriøst og  

 tilpasset efter kommunens kriterier.
Til nr. 7 Det er hensigten at ophæve den eksisterende venteliste pr. udgangen af  

 1998. Det ville være administrativt hensigtsmæssigt, at den tidligere og den  

 nye ordning ikke kommer til at eksistere parallelt ved siden af hinanden i en  

 periode.
Derfor foreslås, at ansøgninger efter de nye regler først skal kunne  

 indsendes til kommunen efter den 1. januar 1999. Dette stemmer også med, at  

 ansøgningerne vedrører bevillingen på finanslov 1999.
 Lone Møller (S) Ole Hækkerup (S) Lissa Mathiasen (S) nfmd .  

 Rene Skau Johansen (S) Lars Kramer Mikkelsen (S) Pernille Frahm (SF) Annie  

 Lunde Hansen (CD) Dorit Myltoft (RV) Keld Albrechtsen (EL) Kirsten Jacobsen  

 (FP) Gyda Kongsted (V) Rikke Hvilshøj (V) Karsten Nonbo (V) Jens Heimburger  

 (KF) Gitte Seeberg (KF) Egil Møller (DF) Flemming Kofod-Svendsen (KRF)  

 fmd.
