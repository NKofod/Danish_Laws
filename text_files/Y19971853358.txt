Fradrag for arbejde i udlandet og standardfradrag kan ikke overstige  

 den udenlandske indkomst efter fradrag af andre fradrag vedrørende den  

 udenlandske indkomst JOURNAL 97/97-0515-00827 Det fremgår af punkt 6.3. i TS-cirkulære nr. 29/1997, at fradrag efter  

 cirkulærets pkt. 6.1. og 6.2. (det udokumenterede fradrag efter  

 Ligningsrådets satser) sammen med andre fradrag, der vedrører  

 indkomsterhvervelsen i udlandet, ikke kan overstige den udenlandske  

 lønindkomst, der skal medregnes i den danske indkomstopgørelse.
 Told- og Skattestyrelsen udtalte på forespørgsel fra en kommune, at det  

 udokumenterede fradrag for arbejde i udlandet ikke kan overstige den  

 udenlandske indtægt efter fradrag af andre fradrag, der vedrører  

 indkomsterhvervelsen i udlandet.
Det vil f.eks. sige, at hvis udenlandsk indkomst er 50.000 kr., fagligt  

 kontingent vedrørende den udenlandske indkomst 2.000 kr., og udgifter til  

 kost og logi og standardfradrag 60.000 kr., indrømmes først fradraget på  

 2.000 kr. for fagligt kontingent.
Fradraget for arbejde i udlandet og  

 standardfradrag beregnes som 60.000 kr., dog maksimalt 50.000 kr. - 2.000 kr.  

 = 48.000 kr.
De samlede fradrag andrager dermed 50.000 kr.
Der bliver ikke  

 nogen negativ indtægt til fradrag i anden indkomst.
 Den udenlandske nettoindkomst bliver dermed 0 kr.
 Ved fradrag for arbejde i udlandet efter dokumentation for udgifterne  

 gælder der ikke tilsvarende begrænsninger.
