 I skrivelse af 13. april 1973 har De rejst spørgsmål om politiets  

 medvirken ved tvangsmæssige overflytninger af patienter fra et psykiatrisk  

 hospital eller afdeling til et andet psykiatrisk hospital eller afdeling.
 I den anledning skal man efter brevveksling med rigspolitichefen og  

 indenrigsministeriet, direktoratet for statshospitalerne, meddele, at en  

 sådan overflytning efter justitsministeriets opfattelse må sidestilles med en  

 nægtelse af udskrivning, og den skal derfor indberettes til  

 justitsministeriet i overensstemmelse med de almindelige regler i  

 sindssygelovens §§ 8 og 9.
Transporten af patienten, der ske ved hospitalets foranstaltning, vil i  

 almindelighed kunne gennemføres uden politiets medvirken.
Finder overlægen  

 ved vedkommende statshospital, at der undtagelsesvist er behov for  

 politiledsagelse, er politiet berettiget til at yde sådan bistand, uanset om  

 patienten oprindelig er tvangsindlagt eller frivilligt indlagt.
Spørgsmålet  

 om eventuel politiledsagelse bør i god tid rejses over for vedkommende  

 politimester.
 Under hensyn til bland andet den nuværende personalesituation finder  

 justitsministeriet det imidlertid betænkeligt at pålægge politiet en  

 almindelig pligt til efter begæring fra hopitalerne at medvirke ved  

 tvangsmæssige overførsler.
 For så vidt angår Deres spørgsmål om patienter indlagt i afdelingens  

 daghospital skal man meddele, at tilbageholdelse af disse skal indberettes  

 efter sindssygelovens §§ 8 og 9.
 P.M.V.
 E.B.
T.
Bækgård Overlægen v/Frederiksberg hospital.
 Psykiatrisk afdeling D.
 Politimesteren på Frederiksberg.
Indenrigsministeriet, Direktoratet for statshospitalerne.
 Rigspolitichefen.
