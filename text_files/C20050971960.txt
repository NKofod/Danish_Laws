Vejledning  

 om ansvarsforholdene mv. ved lægers brug af telemedicin 1.  

 Indledning og baggrund Ved telemedicin forstås i denne vejledning, at en læge ved  

 hjælp af video, billeder, lyd og måleresultater inddrager en specialist, som  

 ikke fysisk er til stede dér, hvor patienten befinder sig, i diagnostik og  

 behandling Vejledningen omhandler nogle af de problemstillinger, der  

 knytter sig til ansvar i forbindelse med brug af telemedicinske ydelser til  

 klinisk brug.
 Telemedicinske ydelser er ikke begrænset af landegrænser, men  

 denne vejledning beskriver alene ansvarsforholdene mv. ved brug af  

 telemedicin  

 i forbindelse med indhentelse af specialistvurdering og behandling mv. i  

 Danmark.
 Ud over spørgsmål om ansvarsforhold omhandler vejledningen  

 spørgsmål om information og samtykke, tavshedspligt og videregivelse af  

 helbredsoplysninger mv. og journalføring i forbindelse med brug af  

 telemedicinske ydelser.
2. Dansk  

 lovgivning Det retlige grundlag for lægefaglig virksomhed ved brug af  

 telemedicinske ydelser er særligt lægeloven, lov om patienters retsstilling  

 (sundhedsloven pr. 1. januar 2007), patientforsikringsloven (lov om klage- og  

 erstatningsadgang pr. 1. januar 2007) og de til disse love knyttede  

 administrative forskrifter.
 Brug af telemedicinske ydelser er endvidere omfattet af lov om  

 behandling af personoplysninger - persondataloven - og i tilknytning hertil  

 særligt bekendtgørelse og vejledning om sikkerhedsforanstaltninger til  

 beskyttelse af personoplysninger, som behandles for den offentlige  

 forvaltning.
3. Ansvar Det retlige ansvarsbegreb knytter sig til brud på retsregler,  

 der kan medføre straf, erstatning eller en reaktion fra tilsynsmyndighederne  

 (Sundhedsvæsenets Patientklagenævn og Sundhedsstyrelsen).
I forbindelse med lægers brug af telemedicinske ydelser gør der  

 sig ikke særlige ansvarsforhold gældende.
Der er således ikke tale om en  

 selvstændig regulering vedrørende disse ydelser.
 En læges forpligtelse til at vise omhu og samvittighedsfuldhed  

 består i alle situationer, hvor lægen deltager i og har ansvar for  

 patientbehandling, dvs. både den læge, der ved hjælp af telemedicin bliver  

 inddraget som specialist, og den læge, der iværksætter behandling på grundlag  

 af specialistens vurdering.
 Den enkelte læge har et selvstændigt ansvar for, at de  

 vurderinger og behandlinger, som vedkommende foretager, er forsvarlige og  

 underbygget af de nødvendige undersøgelser og de nødvendige oplysninger.
 Generelt gælder, at såfremt en læge på det foreliggende  

 grundlag ikke mener sig i stand til at varetage vurderingen/behandlingen  

 forsvarligt eller får mistanke om fejl eller andre usikkerhedsmomenter, skal  

 den pågældende gøre opmærksom på dette.
 Ved brug af telemedicinske ydelser bør det på forhånd være  

 klart for de involverede (rekvirenten og specialisten), hvilke  

 forudsætninger,  

 der lægges til grund, herunder særligt specialistens rolle i forbindelse med  

 indhentelse af dennes vurdering.
3.1 Specialisten Den læge, der som specialist bliver anmodet om at foretage en  

 vurdering som grundlag for behandlingen af en patient, er ansvarlig for sin  

 vurdering, selvom en anden læge har kompetencen til at træffe beslutning om  

 iværksættelse af behandling af patienten efter indhentelse af specialistens  

 vurdering.
 Specialisten har ansvaret for at sikre, at de oplysninger, der  

 skal danne grundlag for vurderingen, er tilstrækkelige, samt at vurderingen  

 på  

 dette grundlag er fagligt forsvarlig.
3.2 Den behandlende læge  

 (rekvirenten) Den læge, der på baggrund af telemedicinsk specialistvurdering  

 iværksætter en behandling, er ansvarlig for den behandling, som iværksættes,  

 dvs. for at den er fagligt forsvarlig.
 Den behandlende læge (rekvirenten) har ansvaret for at sikre,  

 at de oplysninger, der skal danne grundlag for behandlingen, er  

 tilstrækkelige  

 for iværksættelse af en fagligt forsvarlig behandling.
3.3 Specialistvurdering  

 indhentet i udlandet I tilfælde, hvor specialistvurdering til brug for diagnostik,  

 behandling mv. indhentes uden for landets grænser, påhviler ansvaret for den  

 iværksatte behandling, grundlaget herfor mv. og journalføringspligten i det  

 hele den i Danmark behandlende læge.
4.  

 Eksempler a)  

 	  

  

 Resultatet  

 af en MR - scanning overføres til et andet sygehus, hvor en specialist  

 stiller  

 den præcise diagnose og foreslår den fortsatte behandling af patienten.
 Specialisten er ansvarlig for diagnosticeringen,  

 og den behandlende læge (rekvirenten) er ansvarlig for den fortsatte  

 behandling.
 b)  

 	  

  

 Et  

 sygehus har med et andet sygehus aftalt teleradiologisk bistand til dækning  

 af  

 vagten, således at den radiologisk vagthavende geografisk befinder sig et  

 andet  

 sted.
 Ansvaret for den radiologiske vurdering  

 påhviler den ansvarlige vagthavende læge, der har foretaget vurderingen.
c)  

  

 	  

 En  

 neurofysiologiassistent foretager opmålinger af nervebanesignaler.
Disse  

 signaler sendes til en neurofysiolog, der analyserer signalerne og sender  

 sine  

 analyser tilbage, hvorefter patienten behandles af en anden læge på grundlag  

 af  

 analyseresultaterne.
Neurofysiologen, der har foretaget  

 analyserne, er ansvarlig for analyseresultaterne.
Den behandlende læge er  

 ansvarlig for den fortsatte behandling.
d)  

 	  

  

 En  

 læge, der fysisk ikke er til stede på behandlingsstedet, foretager via en  

 skærm  

 vurderingen af en patient.
Den lægefaglige hjælp tilkaldes f.eks. af mobile  

 enheder, fly, skibe, militær mv.
Behandlingen skal foretages af en person,  

 der  

 ikke er læge.
 Den person (lægens medhjælp), der udfører  

 behandlingen, handler på lægens ansvar.
e)  

 	  

  

 Specialisten  

 modtager en forespørgsel om vurdering vedrørende en konkret patient.
Den  

 læge,  

 der har patienten i behandling (rekvirenten), kan ikke fremlægge de kliniske  

 og  

 parakliniske oplysninger, der er nødvendige for specialistens vurdering.
 Specialisten bør frasige sig opgaven på  

 det foreliggende grundlag og præcisere, hvilke oplysninger, der er  

 nødvendige,  

 for at specialisten kan yde en fagligt forsvarlig vurdering.
5. Andre  

 forhold Det er den læge, der anmoder om telemedicinsk bistand, der har  

 ansvaret for at dokumentere, på hvilken måde og på hvilket tidspunkt  

 anmodningen er afsendt.
 Det er også den læge, der har anmodet om telemedicinsk bistand,  

 der har ansvaret for at sikre, at der kommer en tilbagemelding på anmodningen  

 og at følge op på denne.
6.  

 Patientens samtykke til behandling Patientens informerede samtykke skal foreligge i forbindelse  

 med undersøgelse og behandling af patienten.
 Et sådant samtykke anses som udgangspunkt også at omfatte  

 indhentelse af telemedicinsk vurdering til brug for behandlingen.
 7.  

 Tavshedspligt og videregivelse af helbredsoplysninger mv.
Telemedicin indebærer videregivelse af oplysninger om  

 patientens helbredsforhold mv. til brug for behandling af patienten.
Disse  

 oplysninger kan have form af tekster, billeder, værdier for biologiske prøver  

 osv.
Det skal derfor sikres, at bestemmelserne om tavshedspligt og  

 videregivelse af helbredsoplysninger mv. i forbindelse med behandling er  

 overholdt.
Som udgangspunkt vil relevant videregivelse af helbredsoplysninger  

 i  

 forbindelse med brug af telemedicin være omfattet af patientens samtykke til  

 den konkrete behandling.
 Har patienten givet informeret samtykke til behandling,  

 indebærer dette således, at patienten også anses for at have givet samtykke  

 til, at sundhedspersonen må videregive de for det aktuelle behandlingsforløb  

 relevante helbredsoplysninger mv. til brug for telemedicinsk vurdering og  

 behandling.
8. Journalføring Pligten til at føre ordnede optegnelser (journaler) påhviler  

 enhver læge, der som led i sin virksomhed foretager undersøgelse og  

 behandling  

 mv. af patienter.
 Journalføringspligten påhviler ved brug af telemedicin, som  

 omhandlet i denne vejledning, således både specialisten og den læge  

 (rekvirenten), der behandler en patient på grundlag af indhentet vurdering  

 fra  

 specialisten.
 Den behandlende læge (rekvirenten) kan aftale med specialisten,  

 at denne sender sine optegnelser mv., således at der ikke opstår tvivl om,  

 hvilken vurdering, der er foretaget.
8.1 opbevaring af  

 journaloptegnelser Hvis den behandlende læge modtager specialistens optegnelser,  

 overtager den behandlende læge herefter forpligtelsen til at opbevare  

 journalerne.
9.  

 Instrukser Der bør til brug for telemedicinsk kommunikation udarbejdes  

 lokale instrukser og procedurer, der sikrer patienterne en forsvarlig  

 undersøgelse og behandling.
10.  

 Konklusion -  

 	  

 Brug af telemedicin ændrer ikke på  

 ansvarsforholdene i forbindelse med lægefaglig behandling.
 -  

 	  

 En læge er ansvarlig for egen lægefaglige  

 vurdering/behandling, dvs. både specialisten og den, der iværksætter  

 behandling  

 på grundlag af specialistens vurdering.
 -  

 	  

 Den enkelte læge skal foretage en  

 selvstændig vurdering af, om de oplysninger om patienten, som den pågældende  

 har modtaget, er relevante og tilstrækkelige.
 -  

 	  

 Såfremt specialisten eller den behandlende  

 læge på det foreliggende grundlag ikke mener sig i stand til at varetage  

 vurderingen/behandlingen forsvarligt eller får mistanke om fejl eller andre  

 usikkerhedmomenter,  

 skal den pågældende gøre opmærksom på dette.
 -  

 	  

 Ved brug af telemedicin bør det på forhånd  

 afklares, hvilke forudsætninger, der lægges til grund, herunder særligt  

 specialistens rolle.
 -  

 	  

 Der bør til brug for telemedicinsk kommunikation  

 udarbejdes lokale instrukser og procedurer, der sikrer patienterne en  

 forsvarlig undersøgelse og behandling.
Sundhedsstyrelsen, den 9. november  

 2005 Anne Mette Dons /Elisabeth Hersby Bilag 1 Relevant lovgivning -  

 	  

 Lovbekendtgørelse nr.  

 272 af 19. april 2001 om udøvelse af lægegerning -  

 	  

 Bekendtgørelse nr. 846  

 af 13. oktober 2003 om lægers pligt til at føre ordnede optegnelser  

 (journalføring) -  

 	  

 Vejledning nr. 118 af  

 13. oktober 2003 om lægers journalføring -  

 	  

 Lov nr. 482 af 1. juli  

 1998 om patienters retsstilling -  

 	  

 Vejledning nr.161 af  

 16. september 1998 om information og samtykke og om videregivelse af  

 helbredsoplysninger mv.
