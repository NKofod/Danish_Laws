Mellemkommunal  

 refusion ved ophold i plejeboliger - af fuldmægtig Jesper Paludan Pedersen (Nyt fra  

 Ankestyrelsen, nr. 3 af august 2003) Ankestyrelsen modtog i sommeren og efteråret 2002 i alt 4 sager,  

 der rejste spørgsmålet om refusion efter retssikkerhedslovens § 9a, når  

 en  

 borger havde udnyttet den ret, som fremgik af den dagældende § 63, stk.  

 1  

 i almenboligloven, til at flytte på grund af særlige forhold.
De pågældende  

 borgere havde herigennem fået ophold i en plejebolig i en anden kommune, der  

 blev borgernes nye opholdskommune.
Der var i sagerne enighed om, at den ny opholdskommune var  

 berettiget til refusion fra den tidligere opholdskommune i henhold til  

 dagældende § 9a, stk. 2 i retssikkerheds-loven.
Uenigheden gik på hvilke  

 typer udgifter refusionskravet omfattede.
Den ene afgørelse er udsendt som SM R-2-03, hvortil der  

 henvises.
Som det fremgår at SM R-2-03 er grundlaget for refusionskravets  

 omfang ikke nærmere reguleret.
 Kommunerne i de 4 sager opgjorde deres krav på vidt forskellig  

 måde, og kravets størrelse varierede udover, hvad forskelle i serviceniveauet  

 formentlig tilsagde.
 Definitionen på plejeboliger fremgår af almenboliglovens  

 § 5, stk. 2, hvorefter plejeboliger er almene ældreboliger, hvortil der  

 er  

 knyttet omsorgs- og servicefunktioner med tilhørende personale svarende til  

 den  

 pågældende beboergruppes behov.
 Kommunernes uenighed relaterede sig til opgørelsen af udgifterne  

 ved driften af omsorgs- og servicefunktionerne, og ved ydelser efter  

 servicelovens § 76 i form af kontant tilskud til hjælp, som beboerne  

 selv  

 antager.
 Retssikkerhedslovens § 9a angiver ikke nær-mere omfanget af  

 refusionskravet udover, at den ny opholdskommune har ret til refusion for sin  

 andel af udgifterne til hjælp efter aktiv- og serviceloven og herudover efter  

 § 52, stk. 1 i pensionsloven, når en person har fået ophold i de nævnte  

 boformer.
 Forarbejderne til bestemmelsen bidrager ikke til fortolkningen.
 Omfanget af refusionskravet er omhandlet i Socialministeriets  

 vejledning om lov om retssikkerhed og administration på det sociale område af  

 7. juni 2000, pkt. 89.
 Det fremgår bl.a. heraf, at der er refusion for  

 »alle ydelser  

 «  

  

 efter de nævnte love, men dette modificeres af, at der skal være tale om  

 ydelser  

 »til borgeren  

 «  

  

 og at  

 »adgangen  

 til refusion ikke omfatter udgifter til ledelse, administration og tilsyn  

 «  

                                                                      .
 Det er endvidere eksplicit nævnt, at der ikke er refusion for  

 udgifter til bolig efter almenboligloven.
 I forbindelse med behandlingen af sagerne indhentede  

 Ankestyrelsen en udtalelse fra Socialministeriet.
 Ministeriet udtalte bl.a., at det var en forudsætning for  

 refusion efter § 9a, at  

 »udgifterne  

 direkte skal kunne relateres til servicelovens bestemmelser  

 «  

  

 , at  

 »udgifterne  

 kan beregnes og opdeles i henhold til servicelovens materielle bestemmelser  

 «  

  

 og at  

 »opgørelsen  

 af et refusionskrav kan ske efter en takstberegning eller en gennemsnitlig  

 takst  

 «  

                                                                      .
 Ministeriet henviste i sidstnævnte forbindelse til, at det med  

 indførelsen af grundtakstmodellen, jf. lov nr. 489 af 7. juni 2001, blev  

 præciseret, at opgørelsen af faktiske udgifter kan ske ud fra  

 gennemsnitstakster i stedet for individuelle opgørelser i forhold til den  

 enkelte borger.
 Ministeriet henviste her videre til vejledningen om grundtakstfinansiering  

 af sociale ydelser, pkt. 31, hvoraf det i øvrigt også fremgår, at  

 »hvis ikke andet er aftalt, så er det de  

 individualiserede omkostninger til den hjælp, som den enkelte har modtaget,  

 der  

 skal betales for  

 «  

                                                                      .
 På dette grundlag fandt Ankestyrelsen, at det var en betingelse  

 for refusion for en konkret udgift, at denne var personhenførbar.
 En refusionspligtig kommune har ret til at få oplyst med hvilken  

 hjemmel udgifterne er afholdt, hvilket bl.a. betyder, at kommunen kan  

 kontrollere, hvorvidt udgifterne er personhenførbare.
Den nærmere beregning af visse personhenførbare udgifter kunne  

 imidlertid godt ske efter en gennemsnitsberegning.
Den ny opholdskommune var  

 derfor ikke berettiget til refusion for udgifter til aktivitetscentre og  

 lignende i form af åbne tilbud  og hvor det ikke fremgik om beboeren  

 var  

 visiteret til tilbuddet - og ej heller hvis udgifterne var opgjort ud fra  

 antallet af boliger uden hensyntagen til den enkelte beboers eller andre  

 borgeres anvendelse af tilbuddet.
Ankestyrelsen fandt endvidere ikke, at udgifter til  

 arbejdsskadeerstatning og BST vedrørende de ansatte var udgifter, der fulgte  

 af  

 kommunens pligt efter servicelovens regler til at yde bistand og pleje, men  

 at  

 disse udgifter måtte betragtes som administrationsudgifter.
Disse  

 udgiftsposter  

 var derfor heller ikke omfattet af refusionskravet.
