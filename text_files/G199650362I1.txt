Formålet med registeret er at danne grundlag for udsendelsen af de årlige ejendomsskattebilletter og for opkrævningen af ejendomsskatterne, at danne grundlag for udsendelse af vurderingsformularer og ejermeddelelser samt for udfærdigelse af en fortegnelse over de foretagne vurderinger.
Endvidere er formålet med registeret at danne grundlag for administrationen af de lån, som kommunen yder i henhold til loven om lån til betaling af ejendomsskatter, samt for Københavns Kommunes indberetning til det landsomfattende ejendomsskemasystem samt til Told- og Skattestyrelsens Indkomstgrundlagsregister.
Endelig danner registeret grundlag for den servicefunktion, kontoret for ejendomsskatter varetager med hensyn til at besvare forespørgsler fra andre offentlige institutioner og fra borgerne vedrørende de københavnske ejendomme.
Registeret anvendes endvidere ved vurderingsopgaver i Skatteministeriets regi, herunder Told- og Skatteregionens sekretariatsopgaver for skyldrådede og tilsynsopgaver i forhold til vurderingsmyndighederne samt i forbindelse med Landsskatterettens behandling af vurderinger, der er påklaget til Landsskatteretten.
Personkreds: Registeret må kun indeholde oplysninger om personer, der er ejere eller administratorer af ejendomme i kommunen.
 Ikrafttrædelsesdato: 14/11/1996. Erstatter tidligere forskrifter.
