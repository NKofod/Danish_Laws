Anmodning om tilladelse til skattefri spaltning uden ophør, jf.
FUL §  

 15 a, fra et 100% ejet datterselskab til moderselskabet blev ikke imødekommet  

 henset til at reglerne om spaltning ikke kan finde anvendelse, da det  

 spaltende selskab ikke kan anses at opfylde lovkravet i FUL § 15, hvorefter  

 det spaltende selskab skal vederlægge selskabsdeltagerne med aktier.
En sådan  

 vederlæggelse ses ikke at finde sted med den beskrevne transaktion.
 Ligningsrådet er anmodet om tilladelse til skattefri spaltning uden ophør  

 pr. 1. maj 1997 fra D A/S til M A/S, i henhold til fusionsskattelovens § 15  

 a.
Ligningsrådet skal hermed meddele at ansøgningen ikke kan  

 imødekommes, henset til at reglerne om spaltning ikke kan finde anvendelse,  

 da det spaltende selskab ikke kan anses at opfylde lovkravet i § 15a, stk.2  

 hvorefter det spaltende selskab skal vederlægge selskabsdeltagerne med  

 aktier.
En sådan vederlæggelse ses ikke at finde sted med den beskrevne  

 transaktion.
Dette følger allerede af, at man inden indførelsen af  

 fusionsskattelovens § 2, stk. 2 - vedrørende skattefri fusioner - heller ikke  

 tillod skattefri lodret fusion i lignende tilfælde.
I denne forbindelse kan  

 henvises til betænkning nr. 723 af 1974 om selskabsbeskatning ved fusion.
 Ligningsrådet bemærker i øvrigt, at der heller ikke vil kunne gives  

 tilladelse til skattefri spaltning uden vederlæggelse, idet der ikke i  

 spaltningsreglerne er henvist til fusionsskattelovens § 2, stk. 2.
 Følgende oplysninger er lagt til grund ved afgørelsen:
 De oplyser følgende:
 »Som led i en forenkling af selskabsstrukturen af de danske  

 selskaber, der indgår i M-koncernen, er det et ønske at foretage nedenstående  

 selskabsretlige ændringer.
 Det indskydende selskab D A/S er et 100% ejet datterselskab af M A/S, som  

 er det modtagende selskab.
 M A/S har regnskabsår fra 1.5.-30.4.
 D's virksomhed består i at eje og udleje en produktionsejendom til M A/S.  

 Ved spaltningen af D A/S ønskes selskabets virksomhed vedrørende ejerskab og  

 udlejning af produktionsejendommen skattefrit overført til M A/S.
 D A/S skal ikke ophøre ved spaltningen, da man ønsker at bevare det til  

 eventuel senere brug.
 Formålet med at foretage udspaltningen er at spare den administration der  

 er forbundet med, at man p.t. har aktiviteten med ejendommen i  

 datterselskabet.
M A/S vil ved spaltningen, som aktionær i D A/S, modtage aktier i det  

 modtagende selskab (M A/S). Der udstedes ikke nye aktier, men vederlæggelsen  

 foretages med egne aktier.
M A/S får derved en beholdning af egne aktier.
 Der vederlægges fuldt ud med egne aktier og ikke med kontant  

 udligningssum.
 Som aktionær i D A/S anses M A/S for at have erhvervet aktierne i det  

 modtagende selskab (M A/S) på samme tidspunkt som aktierne i det indskydende  

 selskab.
Da vederlæggelsen sker ved egne aktier, anses M A/S for at have afstået  

 disse og afståelse beskattes i henhold til aktieavancebeskatningsloven.« Kommunen udtaler bl.a. følgende:
»Det er kommunens opfattelse, at ejendommen der indskydes i  

 moderselskabet udgør en selvstændig enhed.
Med hensyn til om virksomheden kan  

 fungere ved egne midler, skal bemærkes, at virksomheden på nuværende  

 tidspunkt fungerer ved egne midler, men at ejendommen i forbindelse med  

 spaltningen ændrer karakter fra at være udlejningsejendom til at være en  

 driftsejendom.
 Uanset ovennævnte betragtninger indstilles til Ligningsrådet, at der ikke  

 gives tilladelse til skattefri spaltning af selskabet p.g.a. følgende  

 forhold:
Det er i fusionsskattelovens § 15 a, stk. 2 en betingelse, at  

 selskabsdeltageren i det indskydende selskab tildeles aktier i det modtagende  

 selskab.
Dette krav om vederlag må føre til, at reglerne om spaltning i  

 fusionsskattelovens § 15 a ikke kan finde anvendelse, når selskabsdeltageren  

 og det modtagende selskab er en og samme juridiske person.
Det er endvidere en betingelse for deltagersuccession, at der vederlægges  

 i form af nyudstedte aktier, jf. ligningsvejledningen 1996, afsnit S.D.2. Da  

 M A/S »vederlægges« ved egne aktier, er denne betingelse ikke  

 opfyldt.
Det er i øvrigt kommunens opfattelse, at der overhovedet ikke finder  

 en vederlæggelse sted, idet beholdningen af egne aktier naturligvis ikke  

 ændres ved at M A/S tildeler sig selv aktier fra sin beholdning af egne  

 aktier, se hertil note 4 i »åbningsbalance for M A/S efter spaltning af  

 D.« Den af M foreslåede model, må ses som et ønske om, at konvertere en  

 ejendomsavancebeskatning i D A/S til en aktieavancebeskatning i M A/S.
Som  

 sidegevinst eller evt. omkostning ved transaktionen, ændres  

 anskaffelsestidspunktet samt anskaffelsesværdien for den del af beholdningen  

 af egne aktier, der anvendes til »vederlæggelse«.
Modellen er  

 således egnet til at spare skat.
I den foreliggende sag er det således kommunens vurdering, at der ikke kan  

 gives tilladelse til en skattefri spaltning af selskabet.' Told- og Skatteregionen finder, at betingelserne for skattefri spaltning  

 uden ophør er opfyldt.
Kommunens ovenfor citerede brev har været til udtalelse i M.
M har i den  

 anledning skrevet følgende:
 » Vi har noteret os, at kommunen er enige i, at de udspaltede aktiver  

 og passiver udgør en gren af en virksomhed, som kan fungere ved egne midler,  

 og dermed er egnet til spaltning.
Kommunen anfører, at fusionsskattelovens § 15 a, stk. 2 vedrørende  

 spaltning ikke kan finde anvendelse, idet selskabsdeltager og det modtagende  

 selskab er en og samme juridiske enhed.
Det konkluderes herved, at kravet i §  

 15 a, stk. 2 om vederlag ikke kan opfyldes.
 Det er vores opfattelse, at vederlæggelse ikke er afhængig af, om  

 selskabsdeltager og det modtagende selskab er en og samme juridiske person,  

 jf. nedenfor.
 Det skal endvidere nævnes, at der hverken i fusionsskatteloven eller i  

 aktieselskabslovens § 136 er forbud mod, at det modtagende selskab må være  

 moderselskab for det indskydende selskab.
Kommunen anfører endvidere, at det er en betingelse for  

 deltagersuccession, at der vederlægges i form af nyudstedte aktier.
I den  

 foreliggende sag benyttes M A/S« beholdning af egne aktier som  

 vederlæggelse.
 I henhold til cirkulære nr. 105 af 4. juli 1997 »Cirkulære om  

 spaltning, fusion og aktieombytning« anføres det i punkt 2.3:
»Selskabsdeltagere i det indskydende selskab kan også vederlægges med  

 egne aktier eller anparter i det eller de modtagende selskaber.« Herved præciserer cirkulæret, at M A/S, som selskabsdeltager i D, kan  

 vederlægges med egne aktier i det modtagende selskab, altså M A/S.
 Det er endvidere kommunens opfattelse, at der ikke finder vederlæggelse  

 sted, idet M A/S tildeler sig selv aktier fra sin beholdning af egne aktier.
Det er vores opfattelse, at der finder fuld vederlæggelse sted.
M A/S må  

 principielt kunne anses for skattemæssigt at have afstået den beholdning af  

 egne aktier, der benyttes som vederlæggelse ved spaltningen, jf. cirkulærets  

 punkt. 2.7.2.
 Når M A/S efter afståelse vederlægges med de samme egne aktier, sker der  

 vederlæggelse til kursværdien på spaltningstidspunktet.
Kommunen har desværre fået den opfattelse, at spaltningskonstruktionen er  

 tilrettelagt som et ønske om at konvertere en ejendomsavancebeskatning til en  

 aktieavancebeskatning og dermed spare skat.
Samtidig mener kommunen, at det  

 kan være en fordel at ændre anskaffelsestidspunkt og værdi for de i  

 konstruktionen benyttede egne aktier.
 Denne opfattelse er ikke korrekt.
 Hvis M A/S skattemæssigt anse for at have afstået de egne aktier, der  

 ønskes benyttet i konstruktionen, kan det oplyses, at aktierne har været ejet  

 i under 3 år, og vil ved afståelse give en skattemæssig gevinst.
 M A/S har ikke ønske om at konvertere en ejendomsavancebeskatning til  

 aktieavancebeskatning, idet ejendommen ikke ønskes afhændet til tredjemand.  

 Der er derfor ikke tale om ejendomsavancer.
 Baggrunden for ønsket om at spalte ejendommen op i M A/S er, at de  

 forretningsmæssige aktiviteter, der drives fra ejendommen, drives af M A/S,  

 hvorfor det er et ønske, at ejendommen er ejet af samme juridiske enhed, som  

 driver de forretningsmæssige aktiviteter.
 Dette kunne være opnået ved f.eks. en skattefri fusion, men der er i M A/S  

 et udtrykt ønske om at bevare D.
