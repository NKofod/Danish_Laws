Fremsat den 12. december 2001 af ministeren  

 for ligestilling  (Henriette Kjær) Forslag til Lov om ændring af lov om ligestilling af  

 kvinder og mænd (Genetablering af mulighed for godtgørelse) § 1 I lov nr. 388 af 30. maj 2000 om ligestilling af kvinder og mænd,  

 som ændret ved lov nr. 440 af 7. juni 2001, foretages følgende  

 ændring:
 1. I § 2, stk. 1, indsættes som 2. pkt.:
»Personer, hvis rettigheder efter 1. pkt.  

 krænkes, kan tilkendes en godtgørelse.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslaget er en uændret genfremsættelse af  

 L 33 fra folketingsåret 2001-02, jf.
Folketingstidende 2001-02,  

 forhandlingerne, side 604 og tillæg A, side 919 og 924.
Lovforslagets baggrund Delt bevisbyrde i sager om overtrædelse af  

 ligestillingslovgivningen blev gennemført med vedtagelsen af lov nr.  

 440 af 7. juni 2001 om ændring af lov om ligebehandling af mænd  

 og kvinder med hensyn til beskæftigelse og barselorlov m.v., lov om  

 lige løn til mænd og kvinder, lov om børnepasningsorlov,  

 lov om ligestilling af kvinder og mænd og lov om ligebehandling af  

 mænd og kvinder inden for de erhvervstilknyttede sikringsordninger.
I forbindelse med behandlingen i Folketinget fremsatte  

 arbejdsministeren et ændringsforslag til § 2, stk. 1 i lov  

 nr. 388 af 2000 om ligestilling af kvinder og mænd.
Herved  

 ændredes loven i forhold til, hvem loven forpligter.
Sager om  

 overtrædelse af lovens bestemmelser skal rejses over for arbejdsgivere,  

 myndigheder eller organisationer og ikke længere også over for  

 arbejdstagere o. lign., som det var tilfældet i den gældende  

 ligestillingslov.
Ved ændringsforslaget skete en teknisk fejl, idet  

 § 2, stk. 1, 2. pkt. desværre blev ophævet.  

 Ændringen skulle alene angå § 2, stk. 1, 1. pkt.
Efter  

 2. pkt. kan personer, hvis rettigheder efter 1. pkt. krænkes, tilkendes  

 en godtgørelse.
Ophævelsen af 2. pkt. har ikke på noget  

 tidspunkt været tilsigtet, og det har ikke været foreslået  

 under forhandlingerne af lovforslaget, at 2. pkt. skulle udgå af  

 ligestillingsloven.
Lovforslagets indhold Med lovforslaget genindføres muligheden for, at  

 personer kan få tilkendt en godtgørelse, hvis deres rettigheder  

 efter ligestillingsloven krænkes.
Høring Forslaget om, at der kan tilkendes en person  

 godtgørelse, har tidligere ved fremsættelsen af lovforslaget om  

 ligestilling af kvinder og mænd været sendt til høring i  

 en bred kreds, jf. bemærkningerne til lovforslaget.
Der blev ikke af  

 høringsparterne fremsat bemærkninger om adgangen til at tilkende  

 godtgørelse i anledning af overtrædelse af § 2, stk.1, 1.  

 pkt.
Økonomiske og administrative konsekvenser for stat, amter og  

 kommuner Lovforslaget vurderes ikke at have  

 nævneværdige økonomiske konsekvenser eller administrative  

 konsekvenser for det offentlige.
Erhvervsmæssige konsekvenser Lovforslaget vurderes ikke at have  

 nævneværdige økonomiske eller administrative konsekvenser  

 for erhvervslivet.
Vurderingen af de administrative konsekvenser er foretaget  

 som en ekspertvurdering.
Ekspertvurderingen er anvendt, fordi denne metode  

 vurderes at være mest hensigtsmæssig i tilfælde, hvor et  

 lovforslags konsekvenser vurderes at være ubetydelige.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ingen EU-retlige aspekter.
Ligestillingsmæssige konsekvenser Lovforslaget genetablerer ligestillingslovens bestemmelse  

 om muligheden for at personer kan få godtgørelse, hvis deres  

 rettigheder krænkes.
Lovforslaget har derfor positive  

 ligestillingsmæssige konsekvenser.
Vurdering af konsekvenser af lovforslaget Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser for  

 borgerne Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1.
 Lovforslaget er en teknisk ændring, hvorved adgangen  

 til at få godtgørelse i tilfælde af at overtrædelse  

 af ligestillingsloven foreslås genindført.
På grund af en teknisk fejl, jf. de almindelige  

 bemærkninger, blev den gældende § 2, stk. 1, 2. pkt. i  

 lov nr. 388 af 30. maj 2000 ophævet i forbindelse med et  

 ændringsforslag til lovens § 2 stk. 1. Ændringen skulle  

 alene angå § 2, stk. 1, 1. pkt.
Efter 2. pkt. kunne personer  

 tilkendes en godtgørelse, hvis deres rettigheder efter  

 ligestillingsloven krænkes.
Ophævelsen af 2. pkt. har ikke  

 på noget tidspunkt været tilsigtet, og det har ikke været  

 foreslået under forhandlingerne af lovforslaget, at 2. pkt. skulle  

 udgå af ligestillingsloven.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Bilag 1 Lovforslaget sammenholdt med gældende lov Gældende formulering Lovforslaget I lov nr. 388 af 30. maj 2000 om ligestilling af kvinder  

 og mænd, som ændret ved lov nr. 440 af 7. juni 2001, foretages  

 følgende ændringer:
 1. I § 2, stk. 1 indsættes som 2. pkt.:
 § 2. Enhver arbejdsgiver, myndighed eller organisation  

 skal behandle kvinder og mænd lige inden for offentlig forvaltning og  

 erhvervsmæssig og almen virksomhed.
»Personer, hvis rettigheder efter 1. pkt. krænkes,  

 kan tilkendes en godtgørelse.« Bilag 2 Folketingets forhandlinger vedrørende lov om  

 ændring af lov om ligebehandling af mænd og kvinder med hensyn  

 til beskæftigelse og barselorlov m.v., lov om lige løn til  

 mænd og kvinder, lov om børnepasningsorlov, lov om ligestilling  

 af kvinder og mænd og lov om ligebehandling af mænd og kvinder  

 inden for de erhvervstilknyttede sikringsordninger Folketingstidende 2000   2001, Folketingets forhandlinger, spalte 1284, 8583 og 8889, Tillæg A, spalte 1987 og 2004, Tillæg B, spalte 1411 og 1644, Tillæg C, spalte 846.
Folketingets forhandlinger vedrørende lov om  

 ligestilling af kvinder og mænd Folketingstidende 1999   2000, Folketingets forhandlinger spalte 5061, 8398 og 8538, Tillæg A, spalte 5252 og 5284, Tillæg B, spalte 953, Tillæg C, spalte 801.
