Fremsat den 10. november 2000 af  

 skatteministeren (Ole Stavad) Forslag til Lov om ændring af  

 forskellige skatte- og afgiftslove (Afkortning af kredittider for virksomheders afregning af  

 visse skatter og afgifter m.v.) § 1 I lov om en arbejdsmarkedsfond, jf.  

 lovbekendtgørelse nr. 917 af 4. oktober 2000, som ændret ved  

 § 6 i lov nr. 165 af 15. marts 2000 og § 3 i lov nr. 460 af 31. maj  

 2000, foretages følgende ændring:
 1. I § 13, stk. 2, 1. pkt., ændres »den 10.  

 december« til: »den 1. september«.
§ 2 I lov om afgift af lønsum m.v., jf. lovbekendtgørelse nr.  

 674 af 15. september 1998, som ændret ved § 1 i lov nr. 165 af 15.  

 marts 2000 og § 2 i lov nr. 461 af 31. maj 2000, foretages  

 følgende ændring:
 1. I § 6 indsættes efter stk. 1 som nyt  

 stykke:
 »Stk. 2. § 2, stk. 1, i lov om opkrævning af  

 skatter og afgifter m.v. finder tilsvarende anvendelse for virksomheder, der  

 er omfattet af § 4, stk. 2, nr. 1.«.
 Stk. 2 bliver herefter stk. 3.
§ 3 I lov om merværdiafgift (momsloven), jf. lovbekendtgørelse  

 nr. 804 af 16. august 2000, foretages følgende ændringer:
 1. Efter § 51 a indsættes i kapitel 12:
»§ 51 b.
De statslige told- og skattemyndigheder kan udlevere  

 oplysninger om momsregistrerede virksomheders SE-nr./CVR-nr., navne og  

 adresser til offentligheden.
Udleveringen kan ske, når der i  

 anmodningen angives SE-nr./CVR-nr., navn eller adresse på en  

 virksomhed.
Oplysningerne kan udleveres mundtligt, skriftligt eller  

 elektronisk.«.
 2. I § 56, stk. 2, indsættes efter  

 »EU-lande,«: »indførsel af varer fra steder uden for EU,«.
 3. I § 57, stk. 2, 2. pkt., ændres »en  

 måned og 10 dage« til: »den 25. i måneden«.
 4. I § 61, stk. 1, indsættes efter »EU«: »af  

 andre end registrerede virksomheder«.
 5. § 61, stk. 2, ophæves.
 6. § 62, stk. 3, ophæves.
 Stk. 4-12 bliver herefter stk. 3-11.
 7. I § 73, stk. 1, ændres »20 øre«  

 til: »25 øre«.
§ 4 I lov om opkrævning af skatter og afgifter m.v., jf. lov nr. 169 af  

 15. marts 2000, som ændret ved § 6 i lov nr. 461 af 31. maj 2000  

 og § 47 i lov nr. 462 af 31. maj 2000, foretages følgende  

 ændringer:
 1. I § 2, stk. 2, 2. pkt., indsættes efter  

 »udløbet af afregningsperioden«: », jf. dog stk. 5«.
 2. I § 2, stk. 4, indsættes efter  

 »angivelsesfristens udløb« : », jf. dog stk. 5«.
 3. I § 2 indsættes efter stk. 4 som nyt  

 stykke:
»Stk. 5. For indeholdelsespligtige efter kildeskatteloven og  

 lov om en arbejdsmarkedsfond, hvor det sammenlagte tilsvar i henhold til  

 indgivne angivelser eller foreløbige fastsættelser, jf.  

 § 4, af enten arbejdsmarkedsbidrag og særlig pensionsopsparing  

 eller A-skat i en forudgående 12 måneders periode regnet fra og  

 med oktober 2 år før kalenderåret til og med september i  

 året før kalenderåret overstiger 250.000 kr. henholdsvis 1  

 mill. kr., forfalder indeholdt A-skat og arbejdsmarkedsbidrag i  

 kalenderåret til betaling den sidste hverdag (bankdag) i den  

 måned, som indkomsten vedrører.
Forfaldstidspunktet for  

 indeholdt A-skat m.v., som nævnt i 1. pkt., finder tilsvarende  

 anvendelse for indeholdelsespligtige med flere virksomheder, for hvilke der  

 føres særskilt regnskab, og som har fået tildelt flere  

 SE-numre.
Sidste rettidige angivelses- og betalingsdag er forfaldsdagen.  

 «.
 Stk. 5-6 bliver herefter stk. 6-7.
 4. I § 2, stk. 6, som bliver stk. 7,  

 ændres i 1. pkt. »stk. 1-4« til: »stk. 1-5«.
 5. I § 7, stk. 1, indsættes efter 1.  

 pkt.:
 »For indeholdelsespligtige omfattet af § 2,  

 stk. 5, betales renten efter 1. pkt. vedrørende A-skat og  

 arbejdsmarkedsbidrag dog for hver påbegyndt måned regnet fra den  

 første i måneden efter sidste rettidige indbetalingsdag.«.
 6. I § 17, stk. 1, nr. 3, ændres »jf.  

 § 2, stk. 4« til: »jf. § 2, stk. 4 og 5«.
 7. I § 17, stk. 3, 1. pkt., ændres »er  

 nægtet efter § 11, stk. 3, 2. pkt., og § 11 A,  

 stk. 2« til: »er inddraget eller nægtet efter § 4,  

 stk. 3, 1. pkt., § 11, stk. 3, 2. pkt., eller § 11 a,  

 stk. 2«.
§ 5 Stk. 1. Loven træder i kraft den 1. januar 2001, dog  

 træder § 3, nr. 1, i kraft den 1. juli 2001 og § 3, nr. 2, 4,  

 5 og 6 den 1. april 2001.
 Stk. 2. § 1 har virkning fra og med kalenderåret  

 2001.
 Stk. 3. § 2 har virkning for afgiftsperioder, der  

 påbegyndes den 1. april 2001 eller senere.
 Stk. 4. § 3, nr. 3, har virkning for afgiftsperioder, der  

 påbegyndes den 1. januar 2001 eller senere.
 Stk. 5. § 4, nr. 3 og 5, har virkning fra og med den 1.  

 januar 2002.
Bemærkninger til lovforslaget Almindelige bemærkninger Som led i udmøntningen af finanslovsaftalen for  

 2001 mellem regeringen (Socialdemokratiet og Det Radikale Venstre),  

 Socialistisk Folkeparti og Enhedslisten foreslås det at foretage  

 afkortning af kredittider for virksomheders afregning af visse skatter og  

 afgifter m.v.
 Lovforslaget indebærer for det første,  

 at pensionsinstitutternes, herunder Arbejdsmarkedets Tillægspensions,  

 årlige acontoafregning pr. 10. december i kalenderåret af  

 forventede arbejdsmarkedsbidrag af indbetalinger til  

 arbejdsgiveradministrerede m.fl. pensionsordninger fremrykkes til den 1.  

 september i kalenderåret.
Efter gældende afregningsregler gives en  

 gennemsnitlig kredit på 139 dage, hvilket er længere end normalt  

 i skatte- og afgiftssystemet.
Pensionsinstitutterne har således i dag  

 en meget lang kredittid sammenlignet med de private arbejdsgiveres  

 månedlige afregning af A-skat og arbejdsmarkedsbidrag m.v.  

 Pensionsinstitutternes administration i forbindelse med opkrævningen af  

 arbejdsmarkedsbidraget er relativt behersket i sammenligning med de private  

 arbejdsgivere.
 Det er derfor fundet rimeligt at reducere  

 pensionsinstitutternes, herunder Arbejdsmarkedets Tillægspensions,  

 kredittid til gennemsnitligt 39 dage svarende til et niveau, der er mere i  

 overensstemmelse med de kredittider, der i øvrigt gælder  

 på skatte- og afgiftsområdet.
For det andet foreslås, at  

 opgørelsesperioden for lønsumsafgift for de finansielle  

 virksomheder ændres fra kvartalet til måneden, således at  

 afgiften skal angives og indbetales den 15. i den efterfølgende  

 måned.
Den gennemsnitlige kredittid reduceres herved til 30 dage.
Den  

 finansielle sektor omfatter efter loven virksomheder med aktiviteter  

 vedrørende forsikring, ind- og udlån, afregningsformidling,  

 pensionsopsparing, investeringsforvaltning, betalingsformidling samt handel  

 med værdipapirer eller valuta.
 Det følger af reglerne i opkrævningsloven, at  

 såfremt sidste rettidige angivelses- og indbetalingsdag er en  

 lørdag, søndag eller helligdag anses den nærmest  

 følgende hverdag som sidste rettidige angivelses- og  

 indbetalingsdag.
 For det tredje foreslås, at det bliver muligt  

 for de statslige told- og skattemyndigheder at give offentligheden adgang til  

 elektronisk at slå virksomheders navne, adresser eller momsnumre op.  

 Samtidig fastholdes den nuværende adgang til at udlevere oplysninger  

 på mundtlig eller skriftlig forespørgsel.
Virksomheder, der udsteder afregningsbilag, skal inden  

 udstedelsen kontrollere, om sælgerne er momsregistrerede.
I dag  

 foregår kontrollen af momsregistreringen ved, at virksomhederne retter  

 mundtlig eller skriftlig henvendelse til de statslige told- og  

 skattemyndigheder, der så foretager de nødvendige  

 edb-forespørgsler.
 I lyset af udviklingen af internettet m.v. må det  

 anses for utidssvarende og besværligt for både erhvervslivet og  

 for myndighederne at være nødsaget til at indhente  

 nødvendige oplysninger om virksomheders navne, adresser eller  

 momsnumre via mundtlige eller skriftlige henvendelser til de statslige told-  

 og skattemyndigheder.
Det foreslås derfor, at der åbnes adgang til  

 også at indhente oplysninger om navne, adresser eller momsnumre  

 på momsregistrerede virksomheder elektronisk (dvs. via internettet).  

 Oplysningerne skal kun kunne afgives, når der i anmodningen er  

 anført et navn, en adresse eller et momsnummer på én  

 eller flere bestemte virksomheder.
Der er herved taget hensyn til, at  

 hensigten med en elektronisk forespørgselsadgang er at mindske  

 besværet i de konkrete situationer.
Det er derimod ikke hensigten, at  

 dataene skal kunne anvendes i forbindelse med markedsføring eller  

 lignende.
De statslige told- og skattemyndigheder vil således ikke  

 være berettiget til i kommercielt øjemed og i konkurrence med  

 Det Centrale Virksomhedsregister (CVR) at sælge databasen helt eller  

 delvist.
 For det fjerde foreslås betalingsfristen for  

 moms for virksomheder, der har over 10 mill. kr. i årlig momspligtig  

 omsætning (store virksomheder), forkortet fra 40 dage til 25 dage,  

 således at sidste rettidige dag for afgivelse af angivelse og for  

 indbetaling af tilsvar bliver den 25. i måneden efter afgiftsperiodens  

 udløb.
I Danmark er afregningsfristen for momsindbetaling fra  

 store virksomheder længere end i mange andre lande i EU.
For Danmarks  

 vedkommende medfører forslaget en reduktion af kredittiden for store  

 virksomheder fra 55 dage til 40 dage.
Selv med en sådan reduktion vil  

 kredittiden her i landet fortsat være længere end i flere andre  

 EU-lande, herunder flere af de større EU-lande.
 For det femte foreslås det at afskaffe  

 opkrævningen af moms i forbindelse med momsregistrerede virksomheders  

 fortoldning af varer fra lande udenfor EU (importmoms). Hermed bringes  

 importmomsreglerne for tredjelandsindførsel (områder uden for  

 EU-toldområdet, herunder Grønland, Færøerne og  

 Nordsøen) foretaget af momsregistrerede virksomheder på linie  

 med de regler, der gælder for indførsler fra EU-lande.
Ved indførsel fra EU-lande indbetales den  

 såkaldte erhvervelsesmoms samtidig med den almindelige momsangivelse,  

 men virksomhederne opnår samtidig fradrag for denne moms, hvis varerne  

 er brugt erhvervsmæssigt.
Erhvervelsesmomsordningen påvirker  

 således ikke virksomhedernes likviditet.
Ved import fra lande uden for EU betaler virksomhederne  

 momsen af de indførte varer den 16. i måneden efter varernes  

 indførsel.
Den betalte moms kan fradrages i det almindelige  

 momsregnskab.
Fastsættes angivelses- og betalingsfristen for de store  

 virksomheder til den 25. i måneden efter afgiftsperioden, vil den  

 betalte importmoms herefter kunne fradrages 9 dage senere i den almindelige  

 momsangivelse.
I dag foretages fradraget 24 dage senere.
 Langt hovedparten af importen af varer fra lande uden for  

 EU foregår gennem virksomheder med omsætning over 10 mill.  

 kr.
Det vil være en uhensigtsmæssig ordning at  

 opkræve godt 23 mia. kr. årligt fordelt på en lang  

 række fortoldningsangivelser, sende en regning ud med en kort  

 betalingsfrist og herefter give fradrag for stort set hele beløbet 9  

 dage efter, at pengene er indbetalt til statskassen.
Da de administrative  

 omkostninger med opkrævning af importmomsen for både  

 virksomhederne og det offentlige således ville være  

 uforholdsmæssigt store i forhold til ordningens fiskale betydning,  

 foreslås ordningen ophævet.
For det sjette foreslås gennemsnitsvederlaget  

 på 20 øre pr. personkilometer i momslovens § 73  

 vedrørende udenlandske turistbussers kørsel her i landet  

 forhøjet til 25 øre pr. personkilometer.
Forhøjelsen  

 sker med baggrund i udviklingen i inflationen siden 1994, hvor det blev  

 opgjort, at satsen på 20 øre pr. personkilometer modsvarede den  

 gennemsnitlige merværdi, der lå til grund for afgiftstilsvaret  

 for tilsvarende turistkørsel med danske busser.
Den gældende afgiftsfrihed for personbefordring  

 omfatter ikke anden erhvervsmæssig passagerkørsel med bus end  

 rutekørsel.
Turistkørsel er således momsbelagt, hvad  

 enten dette sker med busser indregistreret i Danmark eller i udlandet.
Da det  

 vil være administrativt byrdefuldt for udenlandske turistbusser at  

 aflægge et fuldt momsregnskab her i landet, er der etableret en  

 ordning, hvor der skal betales moms af den gennemsnitlige merværdi pr.  

 personkilometer.
Denne værdi er fastsat på baggrund af  

 merværdien i forbindelse med kørsel med danske turistbusser.  

 Under hensyn til at fastholde konkurrenceforholdet mellem danske og  

 udenlandske turistbusser, der kører her i landet, foreslås det  

 at justere gennemsnitsvederlaget med prisudviklingen i branchen.
 Endelig foreslås for det syvende, at  

 større virksomheders og amters afregning af indeholdt A-skat og  

 arbejdsmarkedsbidrag m.v. med virkning fra den 1. januar 2002 fremrykkes med  

 ca. 10 dage, således at angivelse og betaling sker den sidste hverdag  

 (bankdag) i indeholdelsesmåneden mod nu den 10. i måneden efter  

 indeholdelsesmåneden.
 De foreslåede afregningsregler svarer principielt  

 til reglerne for angivelse og betaling af A-skat og arbejdsmarkedsbidrag m.v.  

 fra staten og kommunerne, der har afregnet fremrykket siden 1997.
 Vedrørende amterne bemærkes, at de vil blive  

 kompenseret over bloktilskuddet for det rentetab, som følger af den  

 fremrykkede afregning af A-skat m.v. fra og med 2002.
Det foreslås, at den fremrykkede afregning skal  

 gælde for indeholdelsespligtige virksomheder m.fl., der i en  

 forudgående 12 måneders periode sammenlagt har indeholdt enten  

 arbejdsmarkedsbidrag og særlig pensionsopsparing eller A-skat med et  

 beløb, der overstiger 250.000 kr. henholdsvis 1 mill. kr.  

 Afgrænsningen svarer til, at den indeholdelsespligtige har ca. 10  

 fuldtidsansatte med gennemsnitsløn.
Den alternative betingelse om, at  

 der skal være indeholdt A-skat med et beløb, der overstiger 1  

 mill. kr., sikrer, at indeholdelsespligtige, f.eks. pensionsinstitutter, der  

 udbetaler indkomster, som der ikke skal beregnes arbejdsmarkedsbidrag eller  

 særlig pensionsopsparing af, også omfattes af den fremrykkede  

 afregning.
Såfremt den indeholdelsespligtige opfylder en af disse  

 betingelser, gælder den fremrykkede afregning for samtlige indeholdte  

 A-skatter og arbejdsmarkedsbidrag m.v. vedrørende hele det  

 følgende kalenderår.
Herudover omfattes indeholdelsespligtige med flere  

 virksomheder (delregistrerede), dvs. indeholdelsespligtige, der fører  

 særskilt regnskab for de enkelte virksomheder, og som derfor har  

 fået tildelt flere SE-numre.
I denne situation angiver og indbetaler  

 den indeholdelsespligtige A-skat og arbejdsmarkedsbidrag m.v. særskilt  

 for hver virksomhed.
Disse virksomheder skal således afregne  

 fremrykket, uanset størrelsen af angivet arbejdsmarkedsbidrag og  

 særlig pensionsopsparing eller A-skat i en forudgående 12  

 måneders periode.
Denne afgrænsning svarer i princippet til  

 momslovens regler om fastsættelse af afgiftsperioder, hvor det for  

 delregistrerede virksomheder gælder, at de altid skal anvende  

 kalendermåneden som afgiftsperiode, uanset størrelsen af de  

 samlede afgiftspligtige leverancer.
Provenumæssige konsekvenser 1. Kredittid vedr. pensionsinstitutters indbetaling af  

 arbejdsmarkedsbidrag.
 Forslaget om at fremrykke indbetalingsfristen for  

 arbejdsmarkedsbidrag vedr. arbejdsgiveradministrerede pensionsordninger i  

 pensionsinstitutter m.v. med 100 dage, skønnes at medføre et  

 merprovenu på ca. 75 mill. kr. årligt til staten fra og med 2001.  

 Merprovenuet er beregnet med en (før skat) rente på 6 pct.  

 p.a.
 2. Kredittid vedr. pengeinstitutters indbetaling af  

 lønsumsafgift.
 Forslaget medfører en engangsindtægt for  

 finansåret 2001 på ca. 335 mill. kr. som følge af en  

 ændring i de bogførte indtægter, hvorved indtægten  

 fra oktober og november måned 2001 bliver indtægtsført i  

 2001 og ikke i januar 2002.
 Uden engangsindtægten vil der i 2001 komme en  

 budgetforbedring (rentegevinst) på ca. 8 mill. kr.
Den varige budgetforbedring (rentegevinsten) fra 2002 og  

 frem vil dog være på ca. 10 mill. kr. om året.
Den varige  

 budgetforbedring opstår som følge af, at den gennemsnitlige  

 likviditet mindskes for de finansielle virksomheder.
Den gennemsnitlige  

 likviditet vil falde med i alt ca. 125 mill. kr. i 2001 og med ca. 165 mill.  

 kr. årligt fra 2002 for de finansielle virksomheder.
 3. Reduceret momskredittid for store virksomheder, afskaffelse af  

 importmoms m.v.
 Ved en reduktion af kredittiden for store virksomheder med  

 15 dage og en afskaffelse af importmomsen vil engangseffekterne  

 være:
 Tabel 1. Engangseffekter af reduktion af momskredittid for  

 store virksomheder.
 Mill. kr.
Reduktion af kredittid Afskaffelse af importmoms I alt 2001 DAU moms 14.700 -1.900 12.800 Mindre forsinkelse ved vækst i momsgrundlag 200 0 200 DAU energiafgiftsgodtgørelse -300 0 -300 I alt 14.600 -1.900 12.700 2002 EU egne indtægter -600 0 -600 Momsen bogføres som indtægt i  

 statsregnskabet i forbindelse med angivelsen.
En reduktion af kredittiden med  

 15 dage betyder, at den positive moms, store virksomheder har optjent i  

 november 2001, vil blive angivet i december 2001 i stedet for januar 2002.  

 Det giver en måneds ekstra momsindtægter på 14,7 mia. kr.  

 fra store virksomheder.
 Afskaffelsen af importmomsen betyder, at den import, der  

 sker i december 2001, ikke vil blive angivet, når importen finder sted.  

 Det giver et DAU-tab på 1.900 mill. kr.
 Der skal betales et øget bidrag på 600  

 millioner kr. i 2002 til EU s egne indtægter som følge af  

 øgede momsindtægter i 2001 ved den reducerede kredittid.  

 Afskaffelsen af importmomsen giver ikke anledning til ændringer i  

 betalingen til EU, idet der ikke flyttes betalinger over et  

 årsskifte.
 Ud over engangseffekterne er der varige  

 provenueffekter:
 Tabel 2. Varige provenueffekter af reduktion af  

 momskredittid for store virksomheder.
 Reduktion af kredittiden:
 Mill. kr.
Forrentning af ekstra gennemsnitlig likviditet 440 Afledt moms og punktafgifter 120 Mindre tab på uerholdelige debitorer 75 Forrentning af engangstab til EU egne  

 indtægter -35 Reduceret kredittid, ialt 600 Afskaffelse af importmoms Forrentning -40 Større tab på uerholdelige debitorer -5 Afskaffelse af importmoms, i alt -45 Busmoms Forhøjet sats 1 I alt 555 Fremrykningen af kredittiden giver en ekstra  

 gennemsnitlig likviditet på 7,4 mia. kr.
Ved en (før skat) rente  

 på 6 pct. p.a. giver det en renteeffekt på 440 mill. kr.
 Den del af rentevirkningen, der overvæltes i  

 priserne på varer til endeligt forbrug, vil medføre en afledt  

 virkning på momsindtægterne og punktafgifterne på 120 mill.  

 kr.
Ved en kortere momskredittid reduceres risikoen for tab  

 på uerholdelige debitorer.
Hvis risikoen for tab ved ydelse af kredit  

 er på 1 pct. p.a., vil der på sigt blive tabt ca. 75 mill. kr.  

 mindre ved afskrivninger på uerholdelige debitorer som følge af  

 den reducerede kredittid.
 Danmarks afregning af EU s egne indtægter vil stige  

 med ca. 600 mill. kr. i 2002. Forrentningen heraf udgør ca. 35 mill.  

 kr. årligt i tab fra og med år 2003.
 Afskaffelsen af importmomsen vil give importørerne  

 en rentegevinst på 40 mill. kr. som følge af den  

 likviditetsforbedring, de opnår ved ikke længere at skulle  

 indbetale moms og senere afløfte den igen.
 Forhøjelsen af satsen for udenlandske turistbussers  

 kørsel her i landet giver merindtægter på 1 mill. kr.  

 årligt.
 For år 2001 vil finansårseffekten udover  

 engangseffekten være:
 Tabel 3. Finansårseffekten ud over engangseffekt af  

 reduktion af momskredittid for store virksomheder.
 Reduktion af kredittiden:
 Mill. kr.
Forrentning af ekstra gennemsnitlig likviditet 400 Afledt moms og punktafgifter 110 Mindre tab på uerholdelige debitorer 75 Reduceret kredittid, ialt 585 Afskaffelse af importmoms Forrentning -25 Større tab på uerholdelige debitorer -5 Afskaffelse af importmoms, i alt -30 Busmoms Forhøjet sats 1 I alt 555 4. Kortere kredittid ved afregning af A-skatter og  

 arbejdsmarkedsbidrag.
 Det kan med et usikkert skøn anslås, at den  

 foreslåede fremrykning af afregningen af A-skatter og  

 arbejdsmarkedsbidrag m.v. fra indeholdelsespligtige i den private sektor vil  

 vedrøre samlede indbetalinger på ca. 137 mia. kr. (2001-niveau)  

 fra den private sektor.
 Fremrykningen af indbetalingstidspunktet vil  

 medføre en varig årlig rentegevinst for staten på ca. 225  

 mill. kr. fra og med finansåret 2002. Gevinsten er beregnet med en  

 (før skat) rente på 6 pct. p.a.
A-skat m.v. bogføres som indtægt i  

 statsregnskabet i forbindelse med angivelsen.
En fremrykning af afregningen  

 for december måned til den sidste hverdag, mod nu den 17. januar,  

 medfører således et engangsprovenu i finansåret 2002  

 på ca. 11,5 mia. kr.
Det samlede merprovenu i 2002 bliver ca. 11,75  

 mia. kr.
 Det er i skønnet lagt til grund, at ca. 80 pct. af  

 lønningerne m.v. samt alle udbetalinger af private pensioner vil blive  

 omfattet af forslaget.
Ud over virksomheder i den private sektor vil  

 fremrykningen af afregningstidspunktet også omfatte amtskommuner.
Med  

 et usikkert skøn anslås de samlede indbetalinger af A-skat og  

 arbejdsmarkedsbidrag m.v. herfra til ca. 15,5 mia. kr. (2001-niveau).
Statens rentefordel ved fremrykningen skønnes til  

 ca. 25 mill. kr.
Amterne vil blive kompenseret for rentetabet over  

 bloktilskuddene.
 I finansåret 2002 vil staten få en  

 engangsindtægt på ca. 1,3 mia. kr. vedr. amternes  

 A-skattebetaling m.v.
Administrative konsekvenser for stat, amter og  

 kommuner Forslaget skønnes samlet set at medføre  

 engangsudgifter til tilretning af Told Skats edb-systemer og til information  

 på ca. 5,5 mill. kr.
Erhvervsøkonomiske konsekvenser 1. Kredittid vedr. pensionsinstitutters indbetaling af  

 arbejdsmarkedsbidrag.
 Den foreslåede fremrykning af pensionsinstitutternes  

 afregning af indeholdt arbejdsmarkedsbidrag skønnes ikke at have  

 nævneværdige erhvervsøkonomiske konsekvenser, idet  

 rentefordelen ved den lange kreditperiode i vidt omfang må antages at  

 være tilfaldet pensionsopsparerne.
 2. Kredittid vedr. pengeinstitutters indbetaling af  

 lønsumsafgift.
 Den umiddelbare belastning som følge af  

 omkostningsstigningen for de finansielle virksomheder vil være på  

 8 mill. kr. i 2001 og ca. 10 mill. kr. årligt fra 2002.  

 Omkostningsstigningen opstår som følge af, at den gennemsnitlige  

 likviditet mindskes for de finansielle virksomheder.
Virksomhederne i den finansielle sektor vil i et vist  

 omfang være i konkurrence med udlandet i forbindelse med større  

 lånetransaktioner mv. til større erhvervskunder.
Den  

 personalekrævende og dermed den lønsumsbelastede del af den  

 finansielle sektors aktiviteter udgøres dog hovedsageligt af  

 forretninger, der vedrører husholdningerne, og som kun i beskeden grad  

 er i konkurrence med udlandet.
De finansielle virksomheder vil derfor i  

 høj grad kunne overvælte omkostningsstigningen til forbrugerne,  

 herunder erhvervene.
Stramningen af kredittiden vil således ikke alene  

 blive båret af de finansielle virksomheder, men blive overvæltet  

 på især husholdningerne.
 3. Reduceret momskredittid for store virksomheder, afskaffelse af  

 importmoms m.v.
 Mill. kr.
Reduceret kredittid Afskaffelse af importmoms Forhøjelse af busmoms Ialt Forbrugere -445 -445 Eksportører -225 -225 Importører 60 40 100 Små og mellemstore virksomheder 90 90 Dårlige betalere -75 5 -70 Andet -45 -1 -45 EU egne momsindtægter 35 35 Netto -600 45 -1 -555 Forbrugere og andre, der anvender varer og  

 tjenester belastet med moms, taber 445 mill. kr.
Eksportørerne taber ca. 225 mill. kr.
Ved eksport  

 sælger danske virksomheder til eksportvirksomheder, og opnår i  

 dag 55 dages kredit med afregningen, mens eksportørerne i realiteten  

 får momsen tilbage med det samme.
Ved indskrænkninger i  

 momskreditfordelen taber eksportørerne.
Importører af varer fra 3. lande betaler momsen med  

 31 dages kredittid, men får den godtgjort igen efter 55 dage.
Hvis  

 importmomsen ikke afskaffes, men kredittiden reduceres, reduceres  

 importørernes udlæg af importmoms.
Renteeffekten heraf er 60  

 mill. kr.
Hvis yderligere importmomsen afskaffes, opnår  

 importørerne en renteeffekt på endnu 40 mill. kr.  

 Importørerne vinder således 100 mill. kr. ved det samlede  

 forslag.
Små og mellemstore virksomheder vinder, idet de  

 store konkurrerende virksomheder vil kompensere for den mindre kreditfordel  

 ved at sætte priserne op.
Ved at sætte priserne tilsvarende op  

 kan de små og mellemstore virksomheder fastholde deres markedsandele og  

 vinder netto 90 mill. kr.
Andet omfatter store virksomheder, der på grund af  

 store investeringer har negativ moms.
De vil få væltet den mindre  

 kreditfordel over fra de store virksomheder.
 Andet omfatter endvidere udenlandske busselskaber, der som  

 følge af forhøjelsen af satsen for udenlandske turistbussers  

 kørsel her i landet forhøjes, vil skulle betale ca. 1 mill. kr.  

 mere årligt i moms.
 4. Kortere kredittid ved afregning af A-skatter og  

 arbejdsmarkedsbidrag.
 Afkortningen af kredittiden vedr. indbetaling af A-skatter  

 og arbejdsmarkedsbidrag m.v. vil medføre en likviditetsbelastning og  

 dermed en rentebelastning for de berørte virksomheder fra og med 2002.  

 Beregnet med en efter-skat rente på 4,2 pct. p.a. (6 pct. p.a.  

 før skat) udgør den umiddelbare belastning ca. 155 mill.  

 kr.
Administrative konsekvenser for erhvervslivet Pensionsinstitutternes administration i forbindelse med  

 afregningen af arbejdsmarkedsbidraget opretholdes uændret, idet  

 pensionsinstitutterne fortsat kun skal afregne arbejdsmarkedsbidrag aconto en  

 gang om året.
 Forslaget om en ændring af opgørelsesperioden  

 for lønsumsafgiften for virksomheder i den finansielle sektor betyder,  

 at virksomhederne fremover skal opgøre deres afgiftstilsvar hver  

 måned mod tidligere hvert kvartal.
 Forslaget om afkortning af afregningsfristen for moms for  

 de store virksomheder betyder, at virksomhederne skal opgøre deres  

 momstilsvar på 25 dage mod tidligere 40 dage.
 Afskaffelse af importmomsen indebærer, at  

 virksomhederne ikke skal foretage en særskilt afregning af  

 importmomsen.
 Forslaget om forhøjelse af gennemsnitsvederlaget  

 for udenlandske turistbussers kørsel her i landet skønnes ikke  

 at have nogen nævneværdige administrative konsekvenser.
Forslaget om fremrykning af større virksomheders  

 m.fl. angivelse og betaling af A-skat og arbejdsmarkedsbidrag m.v.  

 skønnes ikke at have nævneværdige administrative  

 konsekvenser, idet langt hovedparten af de berørte virksomheder  

 formodes at anvende edb i lønadministrationen.
Der må dog  

 påregnes mindre engangsudgifter til tilretning af edb-systemer.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
Forholdet til EU-retten Den foreslåede ændrede afregning af afgift af  

 varer, der indføres fra steder uden for EU (importmoms), ligger inden  

 for rammerne af 6. momsdirektiv (Rådets direktiv 77/388/EØF af  

 17. maj 1977). Efter direktivets artikel 23 kan medlemslandene bestemme, at  

 momsregistrerede virksomheder ikke skal betale den ved indførslen  

 skyldige afgift på indførselstidspunktet, men at afgiften i  

 stedet afregnes over momsangivelsen.
 I artikel 22, stk. 4, litra a, i 6. momsdirektiv  

 fastsættes, at fristen for afregning af moms højst må  

 fastsættes til to måneder efter afgiftsperiodens udløb.  

 Den i forslaget indeholdte frist er 25 dage, hvilket er inden for den  

 fastsatte ramme.
Efter 6. momsdirektivs artikel 28, stk. 3, litra b,  

 jf.
Bilag F, nr. 17, kan medlemslandene fastholde afgiftsfrihed for  

 personbefordring, indtil der måtte blive vedtaget fælles regler i  

 EU herom.
Momslovens fritagelse af personbefordring har baggrund i disse  

 regler.
Reglerne om gennemsnitsvederlag i forbindelse med udenlandske bussers  

 turistkørsel her i landet blev indført i 1982 som led i, at der  

 indførtes afgiftspligt for turistkørsel.
Reglerne i 6.  

 momsdirektiv er ikke til hinder for, at landene overgår fra  

 afgiftsfrihed til afgiftspligt og i den forbindelse fastlægger  

 nærmere betingelser, når disse betingelser ikke virker  

 konkurrenceforvridende m.v.
 Herudover indeholder lovforslaget ikke EU-retlige  

 aspekter.
Høring Lovforslaget har ikke været sendt til  

 høring.
Sammenfatning af økonomiske og administrative  

 konsekvenser Positive konsekvenser Økonomiske konsekvenser for stat, amter og  

 kommuner Oversigt over forslagenes  

 virkning Mill. kr.
2001 2002 2003 Engangsvirkninger Arbejdsmarkedsbidrag/pensionsinst.
0 0 0 Lønsumsafgift 335 0 0 Moms 12.700 -600 0 A-skat og arbejdsmarkedsbidrag mv.:
- Private 0 11.500 0 - Amter 0 1.300 0 I alt, engangsvirkninger 13.035 12.200 0 Varige virkninger Arbejdsmarkedsbidrag/pensionsinst.
75 75 75 Lønsumsafgift 8 10 10 Moms 555 590 555 A-skat og arbejdsmarkedsbidrag mv.:
- Private 0 225 225 - Amter 0 01) 01) I alt varige virkninger 638 900 865 Forslaget ialt 13.673 13.100 865 1) Positive konsekvenser Negative konsekvenser Administrative konsekvenser for stat, amter og  

 kommuner Ingen Engangsudgifter i Told Skat til tilretning af edb-systemer og  

 information på ca. 5,5 mill. kr.
Økonomiske konsekvenser for  

 erhvervslivet 3. Momskredittid for store virksomheder, afskaffelse af  

 importmoms m.v.:
 Årlig virkning:
 Importører: 100 mill. kr.
 Små og mellemstore virksomheder: 90 mill. kr.
 1. Pensionsinstitutters arbejdsmarkedsbidrag:
 Forslaget skønnes ikke at have nævneværdige  

 erhvervsøkonomiske konsekvenser, da rentefordelen ved kredittiden  

 må antages at være tilfaldet pensionsopsparerne.
 2. Pengeinstitutters lønsumsafgift:
 De finansielle virksomheders omkostninger vil stige med ca. 8 mill. kr. i  

 2001 og med ca. 10 mill. kr. årligt fra 2002.
 3. Momskredittid for store virksomheder, afskaffelse af importmoms  

 m.v.:
 Årlig virkning:
 Eksportører: -225 mill. kr.
 Andre: -45 mill. kr.
 4. Kortere kredittid ved afregning af A-skatter og arbejdsmarkedsbidrag  

 m.v.
 Den umiddelbare belastning af erhvervslivet skønnes ved en efter  

 skat rente på 4,2 pct. p.a. at udgøre ca. 155 mill. kr. fra og  

 med 2002.
Administrative konsekvenser for  

 erhvervslivet 3. Momskredittid for store virksomheder, afskaffelse af  

 importmoms mv.:
 Lettelse af arbejdet med kontrol af momsnumre ved udstedelse af  

 afregningsbilag og afskaffelse af arbejdet med selvstændig afregning af  

 importmomsen.
 2. Pengeinstitutters lønsumsafgift:
 Afgiftstilsvaret skal opgøres månedsvis mod hidtil  

 kvartalsvis.
 3. Momskredittid for store virksomheder, afskaffelse af importmoms  

 m.v.:
Kortere tid til opgørelse af momstilsvaret.
 4. Kortere kredittid ved afregning af A-skatter og arbejdsmarkedsbidrag  

 m.v.:
 Mindre engangsudgifter til edb-tilretning.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Der henvises til afsnittet om forholdet til  

 EU-retten Bemærkninger til de enkelte  

 bestemmelser Til § 1 Efter gældende regler påhviler det  

 pensionsinstitutter m.fl., herunder Arbejdsmarkedets Tillægspension,  

 der er pligtige til at opgøre, beregne og indeholde  

 arbejdsmarkedsbidrag af arbejdsgiveres m.fl. indbetalinger til  

 pensionsordninger, at foretage én acontoafregning den 10. december  

 vedrørende det forventede arbejdsmarkedsbidrag for kalenderåret.  

 Den 1. april i det følgende år sker der endelig afregning og  

 regulering af det indeholdte arbejdsmarkedsbidrag i kalenderåret.
 Det foreslås, at acontoafregningen fremrykkes fra  

 den 10. december til den 1. september i kalenderåret.
 Det foreslås at opretholde fristen for endelig  

 afregning og afstemning af aconto bidraget med kalenderårets indeholdte  

 arbejdsmarkedsbidrag til den 1. april i det følgende år.  

 Baggrunden herfor er, at pensionsinstitutterne ikke altid vil have modtaget  

 og dermed kan opgøre de samlede pensionsindbetalinger fra  

 arbejdsgivere m.fl. for et givet kalenderår inden udløbet af  

 dette.
Til § 2 Det foreslås, at opgørelsesperioden for  

 virksomheder indenfor den finansielle sektor, ændres fra kvartalet til  

 måneden.
Derved reduceres den gennemsnitlige kredittid til 30 dage.
Til § 3 Til nr. 1 Med forslaget bliver det muligt for de statslige told- og  

 skattemyndigheder at give offentligheden adgang til elektronisk at slå  

 virksomheders navne, adresser eller momsnumre op.
Samtidig fastholdes den  

 nuværende adgang til at udlevere oplysninger på mundtlig eller  

 skriftlig forespørgsel.
Oplysningerne kan kun afgives, når der i  

 anmodningen er anført et navn, en adresse eller et momsnummer på  

 én eller flere bestemte virksomheder.
Det er ikke hensigten, at  

 dataene skal anvendes i markedsføringsøjemed eller lignende.
De  

 statslige told- og skattemyndigheder vil således ikke være  

 berettiget til i kommercielt øjemed og i konkurrence med Det Centrale  

 Virksomhedsregister (CVR) at sælge databasen helt eller delvist.
Til nr. 2, 4, 5 og 6 Det foreslås i nr. 2, at momsregistrerede  

 virksomheder, der indfører varer fra steder uden for EU, i stedet for  

 som i dag at afregne importmomsen efter toldlovens regler, dvs. senest den  

 16. i måneden efter varens indførsel, afregner momsen over  

 virksomhedens momsangivelse efter § 56. Den ændrede afregningsform  

 gælder i alle tilfælde, hvor der ved indførslen angives et  

 momsregistreringsnummer, hvorunder indførslen sker.
Det betyder, at  

 der vil gælde samme regler for afregning af moms af varer, der  

 indføres fra steder uden for EU, som gælder ved erhvervelse af  

 varer fra andre EU-lande.
Virksomheden skal altså i sin momsangivelse  

 til den udgående moms medregne den beregnede moms af de importerede  

 varer.
I det omfang, virksomheden har fradragsret for denne moms, fordi varen  

 skal anvendes i den registrerede virksomhed, kan momsen samtidig  

 trækkes fra som indgående moms og medregnes hertil på  

 momsangivelsen.
Denne ændring indebærer, at den hidtidige  

 bestemmelse i § 61, stk. 1, om afregning af importmoms fremover kun  

 skal gælde for personer og virksomheder, der ikke er registreret efter  

 momsloven.
Det fremgår af den foreslåede ændring i nr. 4.  

 Det betyder samtidig, at der ikke længere er behov for den  

 særlige afregningsregel i § 61, stk. 2, hvorefter forhandlere  

 af bøger m.v. kan få tilladelse til at afregne importmomsen af  

 brevforsendelser månedligt efter en særlig procedure.
Disse  

 virksomheder skal fremover ligesom andre momsregistrerede virksomheder  

 afregne importmomsen over virksomhedens momsangivelse.
Denne bestemmelse  

 foreslås derfor ophævet i nr. 5.
Som konsekvens af de foreslåede ændringer i  

 afregningen af importmomsen foreslås endelig den særlige regel i  

 den gældende § 62, stk. 3, om afkortning af afregningfristen  

 for importmomsen i forbindelse med dårlige betalere ophævet i nr.  

 6. Efter bestemmelsen skal virksomheder afregne importmomsen kontant,  

 når betingelserne for afkortning af afregningsfristen foreligger.
Da  

 det foreslås, at de registrerede virksomheder ikke længere skal  

 afregne importmomsen særskilt, men over momsangivelser, er der ikke  

 grundlag for at opretholde den særlige afkortningsregel.
Til nr. 3 Det foreslås, at afregningsfristen for virksomheder  

 med en momspligtig omsætning på over 10 mill. kr. årligt,  

 nedsættes fra 40 dage til 25 dage.
Til nr. 7 Det foreslås, at gennemsnitsvederlaget på 20  

 øre pr. personkilometer i momslovens § 73 vedrørende  

 udenlandske turistbussers kørsel her i landet forhøjes til 25  

 øre pr. personkilometer.
Til § 4 Til nr. 1, 2 og 4 De foreslåede ændringer er redaktionelle  

 konsekvenser af forslaget under nr. 3.
 Der vil i medfør af bemyndigelsesbestemmelsen i  

 opkrævningslovens § 2, stk. 6, som bliver stk. 7, blive  

 fastsat regler om, at i det omfang en lønudbetaling ikke er kendt  

 eller besluttet til f.eks. en timelønnet medarbejder efter sidste  

 bankdag, men inden månedens udløb, skal angivelsen og  

 indbetalingen af indeholdt A-skat og arbejdsmarkedsbidrag m.v. ske i den  

 efterfølgende måned.
Til nr. 3 Den foreslåede § 2, stk. 5, i  

 opkrævningsloven indebærer, at indeholdelsespligtige virksomheder  

 m.fl., der er registreringspligtige efter kildeskatteloven og  

 arbejdsmarkedsfondsloven, skal angive og betale indeholdt A-skat,  

 arbejdsmarkedsbidrag og særlig pensionsopsparing ultimo  

 indeholdelsesmåneden forudsat, at den indeholdelsespligtige  

 enten -	i en 12 måneders periode regnet fra oktober til september forud  

 for et givet kalenderår sammenlagt har angivet eller i henhold til  

 foreløbige fastsættelser har et tilsvar vedrørende  

 arbejdsmarkedsbidrag og særlig pensionsopsparing, der overstiger  

 250.000 kr., eller -	i en 12 måneders periode regnet fra oktober til september forud  

 for et givet kalenderår sammenlagt har angivet eller i henhold til  

 foreløbige fastsættelser har et tilsvar vedrørende  

 A-skat, der overstiger 1 mill. kr., eller -	er delregistreret med flere virksomheder og som følge heraf  

 angiver og afregner A-skat m.v. særskilt for hver virksomhed.
Indeholdelsespligtige, der opfylder betingelsen om et  

 sammenlagt tilsvar vedrørende arbejdsmarkedsbidrag og særlig  

 pensionsopsparing henholdsvis A-skat, skal ifølge forslaget angive og  

 afregne samtlige indeholdte A-skatter og arbejdsmarkedsbidrag m.v. fremrykket  

 i det følgende kalenderår.
Det er Told Skat, der på  

 grundlag af angivelserne m.v. for den forudgående 12 måneders  

 periode, afgrænser og orienterer de indeholdelsespligtige, som skal  

 angive og afregne fremrykket i det kommende kalenderår.
 Det er tilsvarende Told Skat, der påser, at  

 delregistrerede virksomheder omfattes af den fremrykkede angivelse og  

 afregning, og omvendt i tilfælde af omregistrering påser, at den  

 indeholdelsespligtige tilbageføres til »normal« afregning fra og med den følgende  

 kalendermåned.
Til nr. 4 Den foreslåede ændring af § 7,  

 stk. 1, i opkrævningsloven, sikrer, at forrentningstidspunktet i  

 tilfælde af ikke rettidig betaling af eller henstandsbeløb  

 vedrørende indeholdt A-skat og arbejdsmarkedsbidrag m.v. regnes fra  

 den første i måneden efter sidste rettidige betalingsdag for  

 indeholdelsespligtige omfattet af den fremrykkede afregning, jf. forslaget  

 under § 4, nr. 3.
 Såfremt forrentningstidspunktet fulgte hovedreglen,  

 dvs. for hver påbegyndt måned fra den 1. i den måned, i  

 hvilken beløbet skal betales, ville det betyde, at  

 indeholdelsespligtige, der skal afregne ultimo indeholdelsesmåneden,  

 ville blive pålagt 2 måneders rente ved blot enkelte dages  

 betalingsoverskridelse.
Til nr. 5 Forslaget er en konsekvens af forslaget under § 4,  

 nr. 3, således, at ikke rettidig betaling af indeholdt A-skat og  

 arbejdsmarkedsbidrag efter bestemmelsen i opkrævningslovens § 2,  

 stk. 5, kan straffes på linie med hvad der gælder for  

 indeholdelsespligtige, der afregner efter reglerne i § 2,  

 stk. 4.
Til nr. 6 Der er dels tale om en redaktionel tilretning, idet  

 henvisningen i straffebestemmelsen vedrørende sanktionering i  

 tilfælde af fortsat virksomhedsdrift uanset registrering er  

 nægtet efter § 11 A (store A), stk. 2, retteligt skal  

 være § 11 a (lille a), stk. 2. Dels er der tale om en  

 tilføjelse i henvisningerne, således at også fortsat  

 virksomhedsdrift på trods af, at registrering er inddraget efter  

 bestemmelsen i opkrævningslovens § 4, stk. 3, 1. pkt., er  

 strafbar.
Til § 5 Til stk. 1 Det foreslås, at loven træder i kraft den 1.  

 januar 2001. Dog foreslås, at den ændrede afregning af importmoms  

 for de momsregistrerede virksomheder skal træde i kraft den 1. april  

 2001, og at muligheden for elektronisk at udlevere oplysninger om  

 virksomheders navne, adresser eller momsnumre skal træde i kraft den 1.  

 juli 2001, idet ændringerne forudsætter systemtilretninger hos  

 Told Skat.
 For importmomsen gælder, at varer, som  

 indføres af momsregistrerede virksomheder, og hvor afgiftspligten  

 indtræder efter den 1. april 2001, bliver omfattet af de  

 foreslåede ændringer, mens varer, hvor afgiftspligten  

 indtræder før denne dato omfattes af de gældende regler om  

 importmoms.
Til stk. 2 Det foreslås, at den fremrykkede aconto afregning  

 for pensionsinstitutterne m.fl. får virkning for arbejdsmarkedsbidrag  

 af pensionsindbetalinger fra og med kalenderåret 2001.
Til stk. 3 Da den foreslåede ændring af  

 afregningsperioden efter lønsumsafgiftsloven ligeledes kræver  

 tilretning af edb-systemerne i Told Skat foreslås, at ændringen  

 skal have virkning for afgiftsperioder, der påbegyndes den 1. april  

 2001 eller senere.
Til stk. 4 Det foreslås, at den fremrykkede betalingsfrist for  

 moms for virksomheder, der har over 10 mill. kr. i årlig momspligtig  

 omsætning, skal have virkning for afgiftsperioder, der påbegyndes  

 den 1. januar 2001 eller senere.
Til stk. 5 Det foreslås, at den fremrykkede afregning af A-skat  

 og arbejdsmarkedsbidrag m.v. indeholdt af større virksomheder, amter  

 m.fl. får virkning fra og med den 1. januar 2002. Det betyder, at  

 fremrykningen første gang har virkning for angivelse og betaling af  

 A-skat og arbejdsmarkedsbidrag m.v. af løn m.v., der vedrører  

 januar 2002, og som efter forslaget skal angives og betales ultimo januar  

 2002. Afregning af A-skat og arbejdsmarkedsbidrag af løn m.v., der  

 vedrører december 2001 sker efter de hidtidige regler, dvs. den 17.  

 januar 2002.
Bilag Lovforslaget sammenholdt med gældende lov Gældende formulering Lovforslaget § 1 I lov om en arbejdsmarkedsfond, jf. lovbekendtgørelse nr. 917 af 4.  

 oktober 2000, som ændret ved § 6 i lov nr. 165 af 15. marts 2000  

 og § 3 i lov nr. 460 af 31. maj 2000, foretages følgende  

 ændring:
§ 13.--- Stk. 2. Pensionskasser m.v. som nævnt i § 11,  

 stk. 5, indbetaler de forventede bidrag for kalenderåret af  

 pensionsindbetalinger den 10. december.
Indbetaling sker til de statslige  

 told- og skattemyndigheder.
Pensionskasser m.v. skal senest den 1. april i  

 året efter udløbet af kalenderåret indbetale de endelige  

 arbejdsmarkedsbidrag, dog med modregning af de foreløbige  

 arbejdsmarkedsbidrag efter 1. pkt.
Overskydende bidrag indbetales til de  

 statslige told- og skattemyndigheder, der tillige forestår eventuel  

 tilbagebetaling af for meget betalt bidrag.
Skatteministeren kan  

 fastsætte de nærmere regler til gennemførelse af reglerne  

 i dette stykke.
--- 1. I § 13, stk. 2, 1. pkt., ændres »den 10.  

 december« til: »den 1. september«.
§ 2 I lov om afgift af lønsum m.v., jf. lovbekendtgørelse nr.  

 674 af 15. september 1998, som ændret ved § 1 i lov nr. 165 af 15.  

 marts 2000 og § 2 i lov nr. 461 af 31. maj 2000, foretages  

 følgende ændring:
§ 6.--- Stk. 2. Virksomhederne skal efter udløbet af hver  

 opgørelsesperiode angive afgiftsgrundlaget og afgiftens  

 størrelse.
 1. I § 6 indsættes efter stk. 1 som  

 nyt stykke:
 »Stk. 2. § 2, stk. 1, i lov om opkrævning af  

 skatter og afgifter m.v. finder tilsvarende anvendelse for virksomheder, der  

 er omfattet af § 4, stk. 2, nr. 1.«.
 Stk. 2 bliver herefter stk. 3.
§ 3 I lov om merværdiafgift (momsloven), jf. lovbekendtgørelse  

 nr. 804 af 16. august 2000, foretages følgende ændringer:
 1. Efter § 51 a indsættes i kapitel 12:
»§ 51 b.
De statslige told- og skattemyndigheder kan udlevere  

 oplysninger om momsregistrerede virksomheders SE-nr./CVR-nr., navne og  

 adresser til offentligheden.
Udleveringen kan ske, når der i  

 anmodningen angives SE-nr./CVR-nr., navn eller adresse på en  

 virksomhed.
Oplysningerne kan udleveres mundtligt, skriftligt eller  

 elektronisk.«.
§ 56.--- Stk. 2. Den udgående afgift i en afgiftsperiode er  

 afgiften efter denne lov af virksomhedens leverancer, erhvervelser fra andre  

 EU-lande, fraførsler fra afgiftsoplag m.v. og betalingspligtige  

 køb efter § 46, stk. 1, for hvilke afgiftspligten er  

 indtrådt i perioden.
 2. I § 56, stk. 2, indsættes efter  

 »EU-lande,«: »indførsel af varer fra steder uden for EU,«.
§ 57.--- Stk. 2. For virksomheder, hvis samlede afgiftspligtige  

 leverancer overstiger 10 mio. kr. årligt, er afgiftsperioden  

 kalendermåneden.
Virksomhedens angivelse efter stk. 1 skal  

 foretages senest en måned og 10 dage efter afgiftsperiodens  

 udløb.
 3. I § 57, stk. 2, 2. pkt., ændres »en  

 måned og 10 dage« til: »den 25. i måneden«.
 § 61. Afgift af varer, der indføres fra steder uden for  

 EU, afregnes efter reglerne i toldlovens kapitel 4.
Stk. 2. De statslige told- og skattemyndigheder kan på  

 nærmere fastsatte vilkår tillade forhandlere af bøger,  

 tidsskrifter, noder og frimærker at indbetale afgiften af  

 brevforsendelser indeholdende de nævnte varer månedligt.  

 Indbetaling skal ske på grundlag af en særlige afgiftsangivelse  

 inden udgangen af den følgende måned.
Tilsvarende tilladelse kan  

 i særlige tilfælde gives for andre forsendelser indeholdende  

 tidsskrifter.
 4. I § 61, stk. 1, indsættes efter »EU«: »af  

 andre end registrerede virksomheder«.
 5. § 61, stk. 2, ophæves.
§ 62.--- --- 6. § 62, stk. 3, ophæves.
 Stk. 4-12 bliver herefter stk. 3-11.
 Stk. 3. Virksomheder, der indfører varer fra steder  

 uden for EU, skal uanset § 61 betale afgiften kontant ved varens  

 angivelse til fortoldning, når betingelserne efter stk. 1 er  

 opfyldt.
§ 73. For kørsel af den i § 13, stk. 1, nr.  

 15, 2. pkt., nævnte art med busser indregistreret i udlandet beregnes  

 afgiften efter denne lov på grundlag af et gennemsnitsvederlag.  

 Gennemsnitsvederlaget er det beløb, hvoraf afgiften skal afregnes til  

 de statslige told- og skattemyndigheder.
Gennemsnitsvederlaget udgør  

 20 øre pr. personkilometer.
Personkilometertallet beregnes som det  

 tilbagelagte antal kilometer her i landet ganget med antallet af befordrede  

 passagerer.
 7. I § 73, stk. 1, ændres »20 øre«  

 til: »25 øre«.
§ 4 I lov om opkrævning af skatter og afgifter m.v., jf. lov nr. 169 af  

 15. marts 2000, som ændret ved § 6 i lov nr. 461 af 31. maj 2000  

 og § 47 i lov nr. 462 af 31. maj 2000, foretages følgende  

 ændringer:
§ 2.--- Stk. 2. Angivelser vedrørende de i bilag 1, liste A,  

 nævnte love skal indgives til de statslige told- og skattemyndigheder  

 senest den 15. i den første måned efter udløbet af  

 afregningsperioden.
Angivelser vedrørende de i bilag 1, liste B,  

 nævnte love skal indgives til de statslige told- og skattemyndigheder  

 senest den 10. i den første måned efter udløbet af  

 afregningsperioden.
I januar måned skal disse angivelser dog indgives  

 senest den 17. januar.
 1. I § 2, stk. 2, 2. pkt., indsættes efter  

 »udløbet af afregningsperioden«: », jf. dog stk. 5«.
--- Stk. 4. Skatter og afgifter m.v. (tilsvaret) forfalder til  

 betaling den 1. i den måned, hvor angivelsen skal indgives, og skal  

 indbetales senest samtidig med angivelsesfristens udløb.
 2. I § 2, stk. 4, indsættes efter  

 »angivelsesfristens udløb« : », jf. dog stk. 5«.
 3. I § 2 indsættes efter stk. 4 som  

 nyt stykke:
Stk. 5. Udgør betalingen ifølge en angivelse  

 under 50 kr., kan indbetaling af beløbet undlades.
Indeholdt A-skat og  

 arbejdsmarkedsbidrag skal kun indbetales, såfremt beløbene  

 tilsammen udgør 50 kr. eller derover.
 Stk. 6. Skatteministeren kan fastsætte nærmere  

 regler om angivelse og indbetaling af skatter og afgifter m.v. efter  

 stk. 1-4. Skatteministeren kan ligeledes fastsætte regler om  

 angivelse og indbetaling ved ophør af virksomhed.
»Stk. 5. For indeholdelsespligtige efter kildeskatteloven og  

 lov om en arbejdsmarkedsfond, hvor det sammenlagte tilsvar i henhold til  

 indgivne angivelser eller foreløbige fastsættelser, jf.  

 § 4, af enten arbejdsmarkedsbidrag og særlig pensionsopsparing  

 eller A-skat i en forudgående 12 måneders periode regnet fra og  

 med oktober 2 år før kalenderåret til og med september i  

 året før kalenderåret overstiger 250.000 kr. henholdsvis 1  

 mill. kr., forfalder indeholdt A-skat og arbejdsmarkedsbidrag i  

 kalenderåret til betaling den sidste hverdag (bankdag) i den  

 måned, som indkomsten vedrører.
Forfaldstidspunktet for  

 indeholdt A-skat m.v., som nævnt i 1. pkt., finder tilsvarende  

 anvendelse for indeholdelsespligtige med flere virksomheder, for hvilke der  

 føres særskilt regnskab, og som har fået tildelt flere  

 SE-numre.
Sidste rettidige angivelses- og betalingsdag er  

 forfaldsdagen.«.
 Stk. 5-6 bliver herefter stk. 6-7.
§ 7. Betales et beløb ikke rettidigt, eller er der ydet  

 henstand med betalingen, skal der betales en månedlig rente som fastsat  

 efter stk. 2 med tillæg af 0,8 procentpoint for hver  

 påbegyndt måned fra den 1. i den måned, i hvilken  

 beløbet skal betales.
Renten kan ikke fratrækkes ved  

 opgørelsen af den skattepligtige indkomst.
--- 4. I § 2, stk. 6, som bliver stk. 7,  

 ændres i 1. pkt. »stk. 1-4« til: »stk. 1-5«.
 5. I § 7, stk. 1, indsættes efter 1.  

 pkt.:
 »For indeholdelsespligtige omfattet af § 2,  

 stk. 5, betales renten efter 1. pkt. vedrørende A-skat og  

 arbejdsmarkedsbidrag dog for hver påbegyndt måned regnet fra den  

 første i måneden efter sidste rettidige indbetalingsdag.«.
§ 17. Med bøde straffes den, der forsætligt eller  

 groft uagtsomt --- 3)	undlader at indbetale indeholdt A-skat og arbejdsmarkedsbidrag i  

 rette tid, jf. § 2, stk. 4.
--- Stk. 3. Med bøde, hæfte eller fængsel  

 indtil 2 år straffes den, der forsætligt eller ved grov  

 uagtsomhed driver en virksomhed, selv om registrering er nægtet efter  

 § 11, stk. 3, 2. pkt., og § 11 A, stk. 2. Virksomheden  

 kan dog afvikle allerede indgåede ansættelses- og  

 kontraktsforhold, der gør det påkrævet at indeholde A-skat  

 og arbejdsmarkedsbidrag, med kortest muligt varsel.
Skatteministeren kan  

 fastsætte nærmere regler om afregningen, herunder om forkortet  

 afregningsperiode og indbetalingsfrist.
 6. I § 17, stk. 1, nr. 3, ændres »jf.  

 § 2, stk. 4« til: »jf. § 2, stk. 4 og 5«.
 7. I § 17, stk. 3, 1. pkt., ændres »er  

 nægtet efter § 11, stk. 3, 2. pkt., og § 11 A,  

 stk. 2« til: »er inddraget eller nægtet efter § 4,  

 stk. 3, 1. pkt., § 11, stk. 3, 2. pkt., eller § 11 a,  

 stk. 2«.
