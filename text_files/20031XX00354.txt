Skriftlig fremsættelse (31. marts 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om  

 ændring af lov om buskørsel og lov om godskørsel (Fjernbuskørse,  

 menneskesmugling, transport af dyr, ansvar for økonomiske vanskeligheder samt  

 bortfald af tilladelser) (Lovforslag nr.
L 203).
 Med det formål at afholde bus- og godskørselsvirksomheder  

 fra at udføre menneskesmugling eller dyretransport på en måde, så dyrenes  

 velfærd ikke tilgodeses foreslås det, at der kan ske tilbagekaldelse af bus-  

 og  

 godskørselstilladelser i tilfælde af overtrædelse af henholdsvis reglerne om  

 indrejse i Danmark og reglerne om beskyttelse af dyr under transport.
 Forslaget skal ses på baggrund af de tragiske sager, der har  

 forekommet i udlandet, hvor forsøg på menneskesmugling har indebåret en række  

 dødsfald blandt de personer, der er søgt indsmuglet i et land.
For så vidt angår dyrevelfærd under transport skal forslaget  

 ses på baggrund af det kendskab der nu er, om dyrs velfærd under transport.  

 Transport af dyr kræver tillige en godkendelse fra veterinærmyndighederne.  

 Der  

 vil i visse tilfælde kunne ske tilbagekaldelse af en tilladelse til  

 godstransport, uanset at veterinærmyndighederne ikke har fundet  

 tilstrækkeligt  

 grundlag for at tilbagekalde godkendelsen til dyretransporter.
Det kan være  

 tilfældet, hvor en virksomhed fx både har overtrådt reglerne om dyretransport  

 og tillige har overtrådt køre- og hviletidsbestemmelserne, kørsel med for høj  

 hastighed eller med overlæs, og hvor det samlet set vurderes, at  

 betingelserne  

 for at tilbagekalde en tilladelse er opfyldt.
 Desuden foreslås en præcisering af, hvornår en bus- eller  

 godskørselstilladelse til et selskab kan nægtes, i tilfælde hvor en eller  

 flere  

 personer med relation til selskabet ikke selv kan få udstedt en tilladelse,  

 samt regler om bortfald af et selskabs tilladelse ved den ansvarlige leders  

 fratræden.
 Endvidere indebærer forslaget, at der kan udstedes  

 tilladelse til fjernbuskørsel til offentlige myndigheder eller en virksomhed,  

 der helt eller delvist er ejet af én eller flere offentlige myndigheder, hvis  

 kørslen på ruten udbydes til private buskørselsvirksomheder, og ruten ikke  

 krydser Storebælt, Kattegat eller Langelandsbæltet.
 Lovforslaget har været i høring, og høringssvarene vil med  

 høringsnotatet blive fremsendt til Trafikudvalget inden 1. behandlingen af  

 lovforslaget.
 Idet jeg i øvrigt henviser til lovforslagets tilhørende  

 bemærkninger, tillader jeg mig at anbefale forslaget til Tingets hurtige og  

 velvillige behandling.
