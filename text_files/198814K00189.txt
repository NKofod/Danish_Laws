Nr BTL 189 Betænkning over Forslag til lov om ændring af lodsloven   

 Nr L 189 1988-89, 1. samling Afgivet af Forsvarsudvalget Afgivet: 19890518 Udvalget har behandlet lovforslaget i en række møder og har herunder stillet spørgsmål til forsvarsministeren, som denne har besvaret skriftligt.
Endvidere har udvalget stillet spørgsmål til industriministeren, som denne har besvaret dels skriftligt, dels i samråd.
Nogle af udvalgets spørgsmål til forsvarsministeren og dennes besvarelse heraf er optrykt som bilag til betænkningen.
 Udvalget har endvidere modtaget skriftlige og/eller mundtlige henvendelser  

 fra:
Dansk Lodsforening, Maindal, H., Frederikshavn og Sammenslutningen af Danske Havne.
 Et mindretal (Socialistisk Folkepartis, Fremskridtspartiets og  

 Centrum-Demokraternes medlemmer af udvalget) henstiller til statsministeren  

 at overflytte Lodsvæsenet fra Forsvarsministeriet til Industriministeriet.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med de  

 af flertallet stillede ændringsforslag, idet flertallet ønsker at bemærke  

 følgende:
Det danske lodsvæsen må effektivt kunne gennemføre lodsninger i farvandene  

 omkring Danmark, samtidig med at lodsvæsenet til stadighed drives så  

 økonomisk rationelt som muligt.
Lodsvæsenet skal endvidere være økonomisk  

 selvbærende, herunder selvfinansierende.
På denne baggrund finder flertallet,  

 at statsrevisorernes kritik, således som den er kommet til udtryk i  

 statsrevisorernes beretning nr. 4, 1987, nødvendiggør, at der gennemføres  

 ændringer inden for lodsvæsenet.
Lodsloven må derfor ændres, således at disse  

 omlægninger kan gennemføres.
Flertallet er endvidere enig med statsrevisorerne i, at det nuværende  

 takstsystem snarest bør erstattes af et nyt mere enkelt og samtidig mere  

 smidigt takstsystem.
Flertallet lægger i den forbindelse vægt på, at en  

 omlægning af takstsystemet sker efter en forudgående drøftelse i Lodsrådet,  

 jf. lodslovens § 6, stk. 2.
 Det forudsættes, at Forsvarsudvalget gøres bekendt med ændringer i  

 takstsystemet.
 Det er endvidere vigtigt, at sammenlægninger af lodserier og andre  

 rationaliseringstiltag gennemføres og færdiggøres snarest muligt.  

 Forsvarsministeren bør til stadighed være opmærksom på, om der kan  

 gennemføres yderligere rationaliseringer i lodsvæsenet, således at  

 lodsvæsenets omkostninger sænkes.
Den 15. maj 1985 pålagde Folketinget ved en folketingsbeslutning  

 regeringen at fremsætte lovforslag om lodspligt for skibe, der gennemsejler  

 danske farvande med olie, kemikalier, gifte samt radioaktive stoffer, se  

 Folketingstidende 1984-85, forhandlingerne sp. 5906, 7489 og 10102, samt  

 Tillæg A sp. 3543, Tillæg B sp. 1373 og Tillæg C sp. 421. Industriministeren  

 har over for udvalget oplyst, at internationale aftaler medfører, at en sådan  

 lodspligt kun kan pålægges i stærkt begrænset omfang.
Imidlertid finder  

 flertallet, at det af hensyn til miljøet er vigtigt, at der med hjemmel i lov  

 i størst muligt omfang gennemføres en lodspligt for skibe med de nævnte  

 laster.
Flertallet foreslår derfor en sådan bestemmelse om lodspligt indføjet  

 i lovforslaget.
I den forbindelse forudsætter flertallet, at regeringen nøje  

 følger udviklingen og med respekt af folkeretten fortsat arbejder aktivt for  

 en udvidelse af lodspligten for skibe, der sejler med farlige laster inden  

 for det område, den Internationale Maritime Organisation (IMO) dækker.
 Der lægges endelig vægt på, at regeringen gennem det øvrige internationale  

 samarbejde, herunder med landene omkring Østersøen, søger at udvide området  

 for lodspligt for skibe, der sejler med farlige laster.
 Det forudsættes, at Forsvarsudvalget gøres bekendt med resultaterne af  

 regeringens arbejde i forbindelse med udvidelse af lodspligten.
Kompetencen til at fastsætte antallet af lodserier og disses placering og  

 lodsningsområder samt til at fastsætte antallet af lodser ved lodserierne er  

 så vidtgående, at beslutninger af denne karakter bør træffes af  

 forsvarsministeren og ikke af farvandsdirektøren.
Flertallet foreslår derfor,  

 at bestemmelsen i lovforslagets § 1, nr. 1, udgår.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af flertallet og  

 mindretallet stillede ændringsforslag.
Mindretallet skal bl.a. henvise til Dansk Lodsforenings bemærkninger til  

 forsvarsministerens besvarelser af de af Forsvarsudvalgets spørgsmål, der  

 skulle være opklarende for medlemmerne af udvalget.
Dansk Lodsforening kalder  

 forsvarsministerens svar for »skandaløse«, »lemfældige«,  

 »ikke er en ansvarlig ledelse værdig« m.v.
Henvendelsen fra Dansk  

 Lodsforening er optrykt som bilag til betænkningen.
 Det er mindretallets opfattelse, at lovforslaget bør tage hensyn til de  

 mennesker, der har deres daglige arbejde som lodser, bådsmænd og lignende,  

 hvilket ikke er gjort.
Mindretallet er enig i statsrevisorernes bemærkninger om, at lodsvæsenet  

 bør være selvbærende, men det indebærer også større indflydelse og  

 selvbestemmelse til bl.a.
Lodsrådet, der flere gange er blevet hørt, men  

 samtidig har måttet konstatere, at der er handlet hen over hovedet på rådet,  

 når beslutningerne skal tages.
Selvforvaltning er ikke bare en høringsret,  

 men indebærer, at der gives større indflydelse på beslutningerne, også de  

 økonomiske, når disse skal tages.
Lovforslaget betyder endvidere ifølge Dansk Lodsforening, at mindre skibe,  

 eksempelvis på 400 BRT, skal betale 92 pct. mere for lodsning, mens et skib  

 på 13.000 BRT skal betale 10 pct. mindre end i dag.
Dette vil helt klart  

 betyde, at de mindre skibes mulighed for at konkurrere formindskes, hvilket  

 igen fører til, at de mindre havne, som oftest får anløb af de mindre skibe,  

 bliver økonomisk ringere stillet.
Ligeledes er samarbejdet mellem Lodsvæsenet  

 og Redningsvæsenet ikke konkretiseret i lovforslaget.
I første kvartal af 1989 har der været en forøgelse af antallet af skibe,  

 der har brugt lods, nemlig 214 flere end sidste år i samme kvartal.
Det har  

 givet en ekstra indtægt på 3,9 mio. kr., hvilket peger hen imod, at  

 lodsvæsenet kan blive økonomisk selvbærende efter år med stagnation og  

 nedgang.
 En anden mulighed for øgede indtægter er, at der af sikkerhedsmæssige  

 grunde bør indføres lodstvang for skibe med farlige laster, f.eks.  

 kemikalie-, olie- og gastankskibe, samt for skibe med radioaktive laster.
Folketinget vedtog i 1985 med stort flertal et beslutningsforslag fra SF  

 om lodspligt.
Det må dog konstateres, selv om de nuværende regeringspartier  

 dengang stemte for forslaget, at intet er gjort for at efterleve  

 beslutningsforslaget.
 Katastrofen for nylig med olieudslip fra et tankskib ved Alaska har været  

 medvirkende til, at manges øjne nu er åbnet for, at de danske sunde og bælter  

 er lige så udsatte for forurening med ødelæggelser af fugle, fisk og strande  

 til følge.
 Selv om Den Internationale Søfartsorganisation (IMO) har vedtaget en  

 rekommandation, hvorefter alle skibe med en dybgang over 13 meter opfordres  

 til at tage lods ved sejlads i danske farvande, så vides det med sikkerhed,  

 at opfordringerne i mange tilfælde ikke følges, især ikke af skibe, der  

 sejler under bekvemmelighedsflag.
Byggeriet af en fast forbindelse over Storebælt til 18,4 mia. kr. vil få  

 stor betydning for skibstrafikken i Storebælt.
Det sker ved, at broen fra Fyn  

 til Sprogø kun vil få en gennemsejlingshøjde på 18 meter, hvilket betyder, at  

 flere skibe må sejle igennem Østerrenden mellem Sjælland og Sprogø. Eftersom  

 det årligt drejer sig om ca. 20.000 skibe, som passerer Storebælt, siger det  

 sig selv, at faren for en eventuel kollision stiger i takt med en forøgelse  

 af skibstrafikken.
Mindretallet er derfor af den opfattelse, at regeringen  

 forpligtes til at arbejde for en aftale om tvungen lodspligt for skibe med  

 farlige laster, og at en sådan aftale skal foreligge fra det tidspunkt,  

 arbejdet med broen fra Fyn til Sprogø vil medføre, at flere skibe tvinges  

 over i Østerrenden.
 Logisk vil det kunne ske ved, at regeringen starter med forhandlingerne  

 herom med Østersølandene, som anvender de danske sunde og bælter til  

 gennemsejling i stort omfang, også selv om det i nogle tilfælde er med andre  

 nationers skibe.
Det er ikke et rimeligt argument mod lodstvang, at Danmark ophævede  

 Øresundstolden i 1857. Dengang var et stort skib på 100 BRT.
I dag er det  

 normalt, at skibe er på over 100.000 BRT, hvorfor faren for en katastrofe  

 forøges mange tusinde gange.
Endelig mener mindretallet, at Lodsvæsenet burde henhøre under  

 Industriministeriet, hvilket også er fremført fra Lodsvæsenets side.  

 Baggrunden for, at Lodsvæsenet i dag er henlagt til Forsvarsministeriet, er,  

 at lodserne efter 2. verdenskrig skulle lodse skibene igennem minefelter.
Den  

 argumentation gælder ikke i dag, hvor sager i de fleste tilfælde, når det  

 drejer sig om søfart, retteligt varetages af Industriministeriet.
Herved  

 kunne meget bureaukrati også undgås.
Ændringsforslag Til § 1 Af et flertal (udvalget med undtagelse af SF):
 1) Nr. 1 udgår.
 2) Efter nr. 1 indsættes som nyt nummer:
 »01. § 8 affattes således:
 »§ 8. Ved besejling af indre og ydre danske territorialfarvande er  

 der lodspligt for følgende handelsskibe:
 1) Olietankskibe, der er lastede.
 2) Kemikalietankskibe, der er lastede med farlige flydende kemikalier, som  

 er omfattet af IMO's kemikaliekode (International Maritime Organization's  

 »Code for the Construction and Equipment of Ships Carrying Dangerous  

 Chemicals in Bulk«).
 3) Gastankskibe.
 4) Skibe, der medfører radioaktive laster.
 Stk. 2. Bestemmelsen i stk. 1 gælder ikke skibe, som ifølge international  

 aftale eller i medfør af folkeretlige regler har ret til sejlads i danske  

 farvande uden at tage lods om bord.
 Stk. 3. Forsvarsministeren kan under særlige omstændigheder fritage visse  

 skibe for lodspligt.
 Stk. 4. Forsvarsministeren kan under særlige omstændigheder fritage for  

 lodspligt i visse farvande.
 Stk. 5. Ud over bestemmelsen i stk. 1 kan forsvarsministeren fastsætte  

 regler om, at der skal anvendes lods, når hensyn til den almindelige  

 skibsfart og samfærdsel eller væsentlige offentlige interesser, herunder  

 miljøhensyn i øvrigt, gør det nødvendigt.
Stk. 6. Pligten til at anvende lods i henhold til stk. 1 og 5 påhviler  

 skibsføreren.'» Af et mindretal (SF):
Underændringsforslag til ændringsforslag nr. 2 3) I den under ændringsforslag nr. 2 foreslåede affattelse af § 8  

 udgår stk. 3 og 4.
 Stk. 5 og 6 bliver herefter stk. 3 og 4.
 Af et flertal (udvalget med undtagelse af SF):
 4) Efter nr. 8 indsættes som nyt nummer:
»02. I § 23, stk. 1, ændres »§ 8, stk. 2,» til:  

 »§ 8, stk. 6,».« Til § 2 Af et mindretal (SF):
 5) Efter stk. 1 indsættes som nyt stykke:
»Stk. 2. Forhandlinger om tvungen lodspligt skal være afsluttet  

 senest ved udgangen af 1991.« Bemærkninger Til nr. 1 Forslagsstillerne har fundet det rettest, at kompetencen til at fastsætte  

 antallet af lodserier, disses placering og lodsningsområder samt antallet af  

 lodser ved lodserierne ligger hos forsvarsministeren.
Til nr. 2 Formålet med ændringsforslaget er at forøge sejladssikkerheden og derved  

 nedsætte risikoen for, at skibe ved grundstødning, kollision eller anden  

 søulykke forårsager forurening af danske farvande.
Folketinget vedtog den 15. maj 1985 et beslutningsforslag, som pålagde  

 regeringen, »at den i de relevante internationale forsamlinger arbejder  

 for og - i det omfang internationale aftaler tillader det - i Folketinget  

 fremsætter lovforslag om lodspligt for skibe, der gennemsejler danske  

 farvande med olie, kemikalier, gifte samt radioaktive stoffer . . .«,  

 jf. beslutningsforslag nr.
B 107, jf.
Folketingstidende 1984-85, Tillæg C sp.  

 421.
 Danmark har den 14. marts 1857 tiltrådt Traktat angående Afløsningen af  

 Sund- og Bælttolden (Københavnertraktaten). Af denne traktat fremgår det  

 blandt andet, at benyttelse af lodstjeneste i Kattegat, Sundet og Bælterne  

 til enhver tid er overladt til skibsførernes afgørelse.
 Ud over Københavnertraktaten fastslår Genevekonventionen af 29. april 1958  

 om det ydre territorialfarvand og den tilstødende zone, at fremmede skibe har  

 ret til uskadelig transitpassage.
 Genevekonventionen nævner ikke direkte lodspligt, men det må anses for  

 tvivlsomt, om en pålæggelse af lodspligt for udenlandske skibe med farlig  

 last under gennemsejling vil være i overensstemmelse med konventionen.
 Disse internationale aftaler begrænser således Danmarks muligheder for  

 undtagelsesfrit at pålægge lodspligt, også for skibe med farlig last.
 I 1975 blev der på forslag af Danmark i Den Internationale  

 Søfartsorganisation (IMO) vedtaget en rekommandation, som anbefaler skibe med  

 dybgang på 13 meter og derover i indsejlingerne til Østersøen at gøre brug af  

 lods.
 Rekommandationen blev i 1987 udvidet til også at omfatte skibe med  

 radioaktive laster.
 I 1979 blev der på forslag af Danmark og Sverige vedtaget en  

 rekommandation, som anbefaler, at alle lastede olietankskibe med en dybgang  

 på 7 meter og derover samt alle lastede gas- og kemikalieskibe uanset  

 størrelse under sejlads i Sundet anvender dansk eller svensk lods.
 Denne rekommandation blev i 1985 udvidet til også at omfatte skibe med  

 radioaktive laster.
 Uanset at disse rekommandationer i al væsentlighed overholdes, er de ikke  

 at betragte som aftaler og vil derfor ikke kunne danne grundlag for, at der  

 pålægges lodspligt.
Bestemmelsen i stk. 1 pålægger lodspligt ved besejling af indre og ydre  

 dansk territorialfarvand for handelsskibe, der medfører olie, farlige og  

 flydende kemikalier, omfattet af IMO's kemikaliekode, gas og radioaktive  

 laster.
Ved radioaktive laster forstås laster, som er omfattet af IMO's  

 rekommandationer om sejlads gennem indsejlingerne til Østersøen.
Bestemmelsen  

 finder anvendelse såvel for skibe, som anløber dansk havn, som for skibe, der  

 gennemsejler dansk territorialfarvand.
 Bestemmelsen omfatter ikke orlogsskibe, fiskerskibe og fritidsfartøjer.
Stk. 2 undtager skibe, som ifølge international aftale har ret til  

 gennemsejling af danske farvande uden at tage lods om bord.
De internationale  

 aftaler, der tænkes på, er Traktat angående Afløsningen af Sund- og  

 Bælttolden af 14. marts 1857 og Genevekonventionen af 29. april 1958  

 vedrørende fremmede skibes ret til uskadelig passage.
 Bestemmelsens rækkevidde vil være afhængig af, hvilke internationale  

 aftaler Danmark indgår, således at der både vil kunne ske indskrænkninger og  

 udvidelser i lodspligten som følge af ændrede internationale aftaler.
 Stk. 3 giver forsvarsministeren hjemmel til under særlige omstændigheder  

 at fritage visse skibe for lodspligt.
Skibe, som er omfattet af denne bestemmelse, kan f.eks. være skibe med en  

 fører, der inden for et begrænset tidsrum har besejlet farvandet med samme  

 skib og derved opnået et lokalkendskab svarende til en lods'. Der kan  

 endvidere f.eks. være tale om små skibe, og der kan være tale om danske  

 skibe, der ville have været fritaget for lodspligt som følge af international  

 aftale, hvis de havde sejlet under fremmed flag.
De danske skibe kan ikke  

 forventes at udgøre større risici for uheld end udenlandske skibe, og hvis en  

 sådan undtagelsesbestemmelse ikke fandtes, ville loven virke  

 konkurrenceforvridende for dansk erhvervsliv.
 Stk. 4 giver forsvarsministeren hjemmel til at fritage for lodspligt i  

 visse farvande under særlige omstændigheder.
 Som særlige omstændigheder kan tænkes situationer, hvor lodspligt vil  

 kunne medføre, at skibe vil sejle i internationalt farvand, og hvor sejladsen  

 i dette farvand udgør en større risiko for sejladssikkerheden end sejlads,  

 der foregår i ruterne igennem dansk territorialfarvand.
Bestemmelsens stk. 5 giver hjemmel til, at forsvarsministeren kan  

 fastsætte regler om, at der ud over de nævnte tilfælde skal anvendes lods,  

 når hensyn til den almindelige skibsfart og samfærdsel eller væsentlige  

 offentlige interesser, herunder i øvrigt miljøhensyn, gør det nødvendigt.  

 Bestemmelsen svarer til gældende lovs § 8, stk. 1, dog således at miljøhensyn  

 direkte nævnes i paragrafteksten.
Ud over de tilfælde, som falder ind under  

 bestående praksis, kan forsvarsministeren fastsætte lodspligt for skibe, der  

 medfører andre laster end dem, der er nævnt i stk. 1, og som kan antages at  

 udgøre en fare for miljøet i tilfælde af grundstødning, kollision eller anden  

 søulykke.
 Stk. 6, som bestemmer, at lodspligten påhviler skibsføreren, svarer til  

 gældende lovs § 8, stk. 2.
Til nr. 3 Forslagsstillerne går ind for tvungen lodspligt for skibe med såkaldte  

 farlige laster, f.eks. gastankere, kemikalieskibe, olietankere og skibe med  

 radioaktive laster.
Forslagsstillerne finder dog, at ændringsforslag nr. 2  

 giver for store dispensationsmuligheder for ministeren.
Til nr. 4 Ændringsforslaget er en konsekvensændring af ændringsforslag nr. 2.
Til nr. 5 Forhandlingerne om tvungen lodspligt bør være afsluttet senest ved  

 udgangen af 1991, hvor der vil blive indført restriktioner ved passage af de  

 faste forbindelser på Storebælt, hvilket bl.a. medfører, at visse skibe vil  

 blive henvist fra Vestrenden til Østerrenden med betydelig forøgelse af  

 trafikken her, hvilket medfører forøgede muligheder for farlige situationer  

 såsom kollisioner og lignende med fare for olieudslip, eksplosioner,  

 beskadigelser af bropiller osv.
Connie Hedegaard (KF) Helge Adam Møller (KF) Per Stig Møller (KF) Niels  

 Anker Kofoed (V) Sønderby (V) nfmd.
Annette Just (FP) Jørgen Estrup (RV)  

 Arne Melchior (CD) fmd.
Kofod-Svendsen (KRF) Hjortnæs (S) Hans  

 Hækkerup (S) Arne Jensen (S) Qvist Jørgensen (S) Ingrid Rasmussen (S) Søgaard  

 (S) Tommy Dinesen (SF) Pelle Voigt (SF) Bilag I Nogle af udvalgets spørgsmål til forsvarsministeren og dennes svar herpå Spørgsmål nr. 39:
Det bedes oplyst, om der er balance eller over/underskud i lodsvæsenet i  

 Sverige, Norge og Vesttyskland.
I tilfælde af over/underskud bedes størrelsen  

 oplyst.
 Svar:
 Farvandsvæsenet har til brug for besvarelsen af spørgsmålet oplyst:
Det svenske lodsvæsen er en del af Sjøfartsverket.
Lodsvirksomheden i  

 Sverige kan kun delvis indtjene de udgifter, der er forbundet med lodsning.  

 De resterende udgifter dækkes fra andre dele af Sjøfartsverkets virksomhed  

 (f.eks. ved fyrafgifter). De nærmere tal vedrørende den svenske lodsøkonomi  

 kendes ikke.
I 1988 var det norske lodsvæsens samlede udgifter på 164,3 mio. kr.
Til  

 dækning af disse udgifter er der ved et specielt kystgegyr for sejlads i  

 norske farvande opkrævet 172,3 mio. kr.
I Vesttyskland opererer lodserne i regionale Bruderschaften, der er  

 selvforvaltende.
Det tyske lodsvæsen hviler i sig selv, idet bemærkes, at  

 nogle udgifter til fartøjer hidtil er afholdt af den tyske forbundsregering.  

 Nærmere oplysninger om økonomien kendes ikke.
Det bemærkes, at lodsninger i de 3 nævnte lande hovedsagelig foretages til  

 og fra havn, og at ingen af de 3 lande har pligt til at opretholde et  

 lodsvæsen for gennemsejling, som det er frivilligt at benytte.
Endvidere  

 bemærkes, at lodsvæsenerne i de 3 lande er opbygget så forskelligt fra det  

 danske lodsvæsen, at direkte sammenligninger af økonomiske tal ikke er mulig.
 Spørgsmål nr. 40:
Ministerens eventuelle kommentarer udbedes til lodsforeningens  

 bemærkninger til tidligere besvarelser afgivet af ministeren.
Der henvises  

 til bilag 23.
 Svar:
 Ad Dansk Lodsforenings bemærkninger til min besvarelse af udvalgets  

 spørgsmål nr. 22.
 Idet jeg henviser til min besvarelse af udvalgets spørgsmål nr. 41, skal  

 jeg oplyse, at jeg for så vidt angår lodsernes fremtidige indtægter alene har  

 udtalt, at taksterne vil blive fastsat således, at lodsernes  

 gennemsnitsindtægt ved et uændret antal lodsninger ikke vil blive forandret  

 væsentligt.
 Ad Dansk Lodsforenings bemærkninger til min besvarelse af udvalgets  

 spørgsmål nr. 25.
Jeg finder fortsat, at der ikke i Dansk Lodsforenings alternative  

 lovforslag, som det er udformet, er noget incitament til at fremme en  

 økonomisk rationel drift.
Jeg henviser i den forbindelse til  

 beregningseksemplerne, der blev oversendt som bilag til min besvarelse.
 Endvidere finder jeg fortsat, at det alternative lovforslag vil kunne  

 medføre en ikke uvæsentlig merudgift på skibsfarten.
 Uanset at det af mig fremsatte lovforslag i visse tilfælde vil medføre  

 ændringer i ejendomsforholdet til materiel m.m., ændrer lovforslaget ikke ved  

 lodsernes arbejdsretlige status.
 Dansk Lodsforenings øvrige bemærkninger giver mig ikke anledning til  

 kommentarer.
 Det bemærkes, at jeg d.d. har modtaget kopi af Dansk Lodsforenings brev af  

 1. maj 1989 til Folketingets Forsvarsudvalg.
 For så vidt angår foreningens bemærkninger om det foreslåede takstsystem  

 samt om Lodsreguleringsfondens regnskab henvises til tidligere besvarelser  

 samt især til besvarelse af spørgsmål nr. 41, jf. det vedlagte notat om  

 økonomi i lodsvæsenet.
 I øvrigt giver foreningens skrivelse mig ikke anledning til yderligere  

 kommentarer.
 Spørgsmål nr. 41:
Vil ministeren uddybe sin besvarelse af spørgsmål 9 og 22 med  

 talmateriale, der belyser de økonomiske konsekvenser for lovforslaget? Svar:
 Jeg henviser til vedlagte notat om økonomi i lodsvæsenet.
FORSVARSMINISTERIET 27. april 1989 NOTAT OM ØKONOMI I LODSVÆSENET I henhold til nugældende lodslov indgår betaling  

 for lodsning i det enkelte lodseris kasse.
Lodseriet indbetaler herefter en  

 afgift til Lodsreguleringsfonden, der p.t. udgør 80 pct. af de indtægter, som  

 er forbundet med lodsning, medens de resterende 20 pct. fordeles blandt  

 lodserne ved lodseriet.
Lodsreguleringsfonden afholder til gengæld udgifterne  

 til lodseriernes drift, til fartøjsanskaffelser m.v. samt til lodsernes  

 grundbeløb, der er fastsat således, at der til hver lods ved lodseriet kan  

 udbetales et beløb, svarende til en tjenestemandslønning i lønramme 27.
 Denne ordning indebærer, at enhver takstforhøjelse vil få indflydelse på  

 lodsernes indtægtsforhold (ca. 24 pct. af takstforhøjelsen).
Det nu fremsatte lovforslag indebærer, at der skabes total adskillelse  

 mellem den del af lodstaksterne, som tilfalder lodserne som indtægt, og den  

 del, som går til drift af Lodsvæsenet.
Det nuværende takstsystem er uegnet  

 til at foretage denne opdeling, medens det takstsystem, der er udviklet  

 omkring 1980, og som er principgodkendt af de involverede parter, næsten er  

 skræddersyet til formålet.
Systemet opererer således med to klart afgrænsede  

 takstbestanddele:
Et grundbeløb, der påtænkes fastsat således, at det dækker  

 Lodsreguleringsfondens udgifter, samt Et beløb for forbrugt tid eller udsejlet distance, der påtænkes fastsat  

 således, at det svarer til lodsernes nuværende samlede indtægt.
Fremtidige  

 takstreguleringer vil herefter kunne kanaliseres enten til  

 Lodsreguleringsfonden, til lodserne eller til begge formål efter behov.
 På grundlag af oplysninger fra Farvandsvæsenet kan et fremtidigt budget,  

 der for de kendte parametres vedkommende er baseret på regnskabstal for 1988,  

 herefter skematisk opstilles således (alle beløb i mio. kr.):
Indtægt nu: Lodstakster 125 Indtægtsbehov: Lodstakster 138 Opfyldelse af ovenstående behov vil medføre  

 en forhøjelse af de nugældende lodstakster med ca. 13 mio. kr. eller ca. 10,5  

 pct.
I forbindelse med en fortsættelse af den igangværende strukturgennemgang  

 af Lodsvæsenet med bl.a. sammenlægning af lodserier til følge vil det  

 imidlertid være muligt at reducere antallet af lodsfartøjer fra 60 til ca.  

 40. Da de ældste fartøjer udfases først, vil der i en årrække kunne reduceres  

 i behovet for nyinvesteringer med et beløb, der skønsmæssigt anslås til ca. 5  

 mio. kr.
Hertil kommer, at der vil kunne spares ca. 1,5 mio. kr. årligt til  

 fartøjsvedligeholdelse.
 Gennemførelse af sammenlægninger forventes endvidere at medføre et fald i  

 antallet af bådsmænd/lodsmedhjælpere på ca. 8, svarende til en mindreudgift  

 på ca. 2 mio. kr. årligt.
 Endvidere vil nedgang i antallet af lodser bevirke et fald i udgifterne  

 til pensionsbidrag med ca. 0,5 mio. kr. årligt.
 Den samlede besparelse af ovennævnte årsager vil herefter andrage ca. 9  

 mio. kr. årligt.
Herudover er det hensigten at søge gennemført et samarbejde mellem  

 Lodsvæsenet og Kystredningstjenesten, indledningsvis på steder, hvor der i  

 forvejen findes både et lodseri og en redningsstation, men på længere sigt  

 også andre steder, såfremt Kystredningstjenesten udbygges.
Gennem en fælles  

 udnyttelse af bygninger, materiel, vagttjeneste og til dels personale vil der  

 kunne opnås samfundsmæssige besparelser på længere sigt, men det er endnu for  

 tidligt at udtale sig om eksakte beløb.
 På det således reviderede grundlag vil ovennævnte budget tegne sig  

 således:
 Da den fremtidige udvikling inden for Lodsvæsenet beror på en række  

 parametre, hvor størrelsen ikke er kendt for alle, indgår der et vist skøn i  

 de ovennævnte tal.
Bilag II Dansk Lodsforening Den 8. maj 1989 Folketingets Forsvarsudvalg Folketinget Christiansborg, 1240 København K Vedrørende lovforslag nr.
L 189 Forslag til lov om ændring af lodsloven På opfordring fra medlemmer af  

 Forsvarsudvalget og under henvisning til forsvarsministerens skrivelse af 3.  

 maj 1989 tilsendes hermed i 70 eksemplarer Dansk Lodsforenings bemærkninger  

 til de af forsvarsministeren afgivne svar på Forsvarsudvalgets spørgsmål nr.  

 38 (L 189 - bilag 20), nr. 39 (L 189 - bilag 21), nr. 40 (L 189- bilag 24) og  

 nr. 41 (L 189 - bilag 25).
 Dansk Lodsforening skal på baggrund af de seneste besvarelser anmode om  

 fornyet foretræde for Folketingets Forsvarsudvalg.
Med venlig hilsen P. f. v.
A.
J.
Tybjerg sekretær Bemærkninger til forsvarsministerens besvarelse af:
 Spørgsmålene nr. 38, 39, 40 og 41:
Generelt Besvarelserne af ovennævnte spørgsmål er fortsat meget utilfredsstillende.
 Forsvarsministeren vil åbenbart ikke fremlægge beregningsmateriale over  

 takstsystemets virkninger hverken for Lodsreguleringsfondens økonomi eller  

 lodsernes fremtidige indtægtsforhold.
 Dansk Lodsforening finder det medsendte notat af 27. april 1989 skandaløst  

 og ikke en ansvarlig ledelse værdigt.
 Foreningen må tage skarp afstand for en så lemfældig planlægning for  

 erhvervets fortsatte beståen.
 Dansk Lodsforening skal atter anmode Forsvarsudvalget om ikke at medvirke  

 til gennemførelsen af lovforslaget på et så løst og udokumenteret grundlag.
 Bemærkninger til forsvarsministerens besvarelse af:
 Spørgsmål nr. 38:
Vedrørende forslag til lodspligt Ændringsforslaget er på grund af de mange undtagelsesbestemmelser i § 8,  

 stk. 2, stk. 3 og stk. 4 uden værdi for Lodsreguleringsfonden.
 Bemærkninger til forsvarsministerens besvarelse af:
 Spørgsmål nr. 39:
Vedrørende oplysninger om over/underskud i Norge, Sverige og Vesttyskland Efter besvarelsen kan forholdene i de enkelte lande ikke være undersøgt  

 tilbundsgående.
Det tyske lodsvæsen er ikke selvbærende.
Besvarelsen er selvmodsigende.
Det svenske lodsvæsen kan langtfra indtjene de udgifter, der er forbundet  

 med lodsning.
I øvrigt foretager det svenske lodsvæsen såvel gennemsejling  

 som Nordsø-lodsninger.
 Bemærkninger til forsvarsministerens besvarelse af:
 Spørgsmål nr. 40:
Vedrørende forsvarsministerens kommentarer til foreningens bemærkninger Ministerens påstand om, at foreningens forslag vil medføre udgifter for  

 skibsfarten, er urigtig.
 Det er ligeledes urigtigt, at der ikke er noget incitament til at fremme  

 en rationel drift.
 I modsætning til ministerens forslag, der:
- centraliserer virksomheden Dansk Lodsvæsen, - fratager lodserne enhver form for medindflydelse, - indfører et nyt takstsystem uden dokumentation for den økonomiske  

 virkning for Lodsreguleringsfonden, - medfører en takststigning på 3,2 pct. (jf. besvarelsen af spørgsmål nr.  

 41), medfører foreningens forslag en bevarelse af den nuværende struktur med  

 mulighed for et driftstilskud til Lodsreguleringsfonden uden at påføre  

 skibsfarten andre udgifter end de sædvanlige takstjusteringer efter  

 forbrugerprisindekset.
 Såfremt taksterne forhøjes derudover, vil der være mulighed for yderligere  

 driftstilskud til Lodsreguleringsfonden.
 Incitamentet til en rationel drift fremkommer netop ved, at driftstilskud  

 ikke er påkrævet, såfremt de nødvendige midler kan fremskaffes gennem  

 rationaliseringer og besparelser.
 Foreningen har mærket sig, at taksterne vil blive fastsat således, at  

 lodsernes gennemsnitsindtægt ikke vil blive forandret væsentligt.
 Det kan undre, at ministeren fortsat ikke vil fremlægge dokumentation i  

 form af beregninger for denne påstand.
 Bemærkninger til forsvarsministerens besvarelse af:
 Spørgsmål nr. 41:
Vedrørende uddybning af spørgsmål nr. 9 og spørgsmål nr. 22 omkring  

 takstsystemets økonomiske virkninger Ministeren vil åbenbart ikke besvare disse spørgsmål med  

 beregningsmateriale.
 Ministeren har nu i 3 omgange givet en beskrivelse af takstsystemets  

 værdifulde egenskaber, men uden talmateriale.
 Ministerens forslag til nyt takstsystem er ikke skræddersyet til andet end  

 en styrkelse af den centrale styring af Dansk Lodsvæsen med en deraf følgende  

 total fri dispositionsret for Farvandsvæsenet over Lodsreguleringsfondens  

 økonomiske midler.
 Erfaringerne for en sådan fri dispositionsret er skræmmende.
 Farvandsvæsenet har ikke hidtil været overbevisende i hverken planlægning  

 eller udførelse/udvikling af forskellige projekter og slet ikke i det  

 forberedende arbejde til forslag til ændring af lodsloven, hvor det åbenbart  

 ikke har været muligt at fremlægge de ønskede beregninger over lovforslagets  

 virkninger.
 Dette dokumenteres senest af notatet af 27. april 1989 vedlagt som bilag  

 til besvarelsen af spørgsmål nr. 41.
 Farvandsvæsenet har med to regnskabsopstillinger fremvist en besparelse på  

 ca. 9 mio. kr.
 De to regnskabsopstillinger sat i relation til hinanden udviser en  

 besparelse på ca. 9 mio. kr., hvoraf de 5 mio. kr. er forskellen i  

 investeringsbehovet.
 En sådan fremgangsmåde er skandaløs og ikke en ansvarlig ledelse værdig.
 Dansk Lodsforening må på det skarpeste tage afstand fra en så lemfældig  

 omgang med »budgetlægning« for Lodsregleringsfonden.
 Derudover anføres en »besparelse« på:
 2,0 mio. kr. ved afsked af 8 bådsmænd.
 1,5 mio. kr. på reparation og vedligehold.
 0,5 mio. kr. på pensionsbidrag.
 Disse »besparelser« må i bedste fald betegnes som fiktive, idet:
- en udvidelse af opgaver vil betyde flere ansatte, - lodserierne ofrer ikke større beløb til reparation og vedligehold end  

 absolut nødvendigt, - »besparelsen« på pensionsbidraget må konstateres ved en  

 aktuarmæssig beregning, idet færre aktive lodser betyder flere pensionerede  

 lodser og dette kan betyde en forhøjelse af pensionsbidraget.
