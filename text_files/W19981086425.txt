Vagtlægen fandt endvidere let muskelømhed ved venstre  

 skulder, hvor smerterne hovedsagelig var lokaliseret.
Han konkluderede  

 derfor, at der var tale om overbelastning og ordinerede behandling med  

 smertestillende medicin samt fornyet henvendelse, hvis smerterne blev  

 værre.
Da kvinden fortsat havde smerter to dage senere, blev vagtlæge B  

 kontaktet telefonisk.
Han vurderede, at der ikke var noget galt, idet han fik  

 oplyst, at der to dage forinden var blevet lyttet til hjertet.
Vagtlæge  

 B havde ikke opbevaret noget skriftlig dokumentation for den  

 pågældende telefonkonsultation og kunne ikke erindre  

 konsultationen.
Klager over undersøgelse og behandling  

 af symptomer fra hjertet Patientklagenævnet fandt, at vagtlæge A burde  

 have foretaget en nærmere hjerteundersøgelse, herunder EKG, idet  

 der var tale om velkendte symptomer på blodprop i hjertet i form af  

 pludseligt opståede smerter i brystet strålende mod venstre  

 skulder samt smerter ud i venstre hånd og arm.
Endvidere var der kun  

 beskedne fund ved skulderundersøgelsen.
Nævnet fandt videre, at vagtlæge B burde have  

 foranlediget en nærmere undersøgelse af kvinden, idet der  

 forelå velkendte symptomer på en blodprop i hjertet, der havde  

 været til stede i 3 dage.
Endelig fandt nævnet, at vagtlæge  

 B burde have journalført sin telefonkonsultation med patienten.
Patientklagenævnet fandt således, at  

 vagtlæge A og B havde udvist manglende omhu og samvittighedsfuldhed ved  

 deres behandling af patienten.
Endvidere havde vagtlæge B udvist  

 manglende omhu og samvitttighedsfuldhed ved sin journalføring af  

 behandlingen.
