Fremsat den 28. november 2003 af Sandy Brinck (S),  

 Jette Bergenholz Bautrup (S) og Margrethe Vestager (RV) Forslag til folketingsbeslutning om opkvalificering af familieplejen Folketinget pålægger regeringen i indeværende  

 folketingssamling at fremsætte forslag om, at   

 	  

    

 indføre obligatoriske  

 forberedende kurser for plejefamilier,   

 	  

    

 forlænge  

 opsigelsesvarslet for plejefamilier og   

 	  

    

 opstille mulige  

 modeller for en ny aflønningsmetode.
Bemærkninger til forslaget Familiepleje spiller en væsentlig rolle på hele  

 anbringelsesområdet, idet knap halvdelen af alle anbringelser foregår i  

 familiepleje (jf.
Danmarks Statistik). Familiepleje er et godt tilbud at have  

 i  

 viften af instrumenter for børn, hvis biologiske familie af forskellige  

 årsager  

 ikke magter opgaven.
Oplevelsen af en almindelig familie giver tryghed,  

 tilhørsforhold og ikke mindst et erfaringsgrundlag for selv at stifte familie  

 uden at videreføre det vrangbillede af familielivet, der førte til  

 anbringelse.  

 Forslagsstillerne er af den opfattelse, at plejefamilierne udfører en stor  

 socialpolitisk opgave, men at vi fra samfundets side ikke yder dem den  

 nødvendige støtte fagligt.
Familiepleje er i sit udgangspunkt et ikkeprofessionelt  

 tilbud, hvilket forslagsstillerne ønsker at fastholde.
Baggrunden for og  

 omfanget  

 af anbringelser i familiepleje understreger dog, at opgaven ikke bare er at  

 yde  

 omsorg for børn med almindelige behov, men derimod at yde omsorg for børn,  

 der  

 har behov, som det oftest kræver mere end sund fornuft alene at håndtere.
Et  

 ikkeprofessionelt tilbud må af hensyn til børnene og plejefamilierne netop  

 bakkes op af faglig supervision.
Det er samfundets opgave at sikre, at  

 familieplejen ikke bliver et uprofessionelt tilbud.
Plejefamilierne må ikke  

 overlades til sig selv, men derimod nyde en faglig støtte.
Mange anbragte børn oplever flere skift i deres  

 anbringelse, hvilket er højst uheldigt.
Barnet er i forvejen sårbart på grund  

 af svigt i den biologiske familie, og selve anbringelsen vil barnet også  

 opleve  

 som en indgribende begivenhed.
Barnet har brug for stabilitet.
Barnet skal  

 oftest opbygge tillid til, at voksne er nogle, man kan regne med  de  

 svigter  

 ikke, men er der for barnet.
Derfor opleves skift i anbringelsen som endnu et  

 svigt, denne gang fra systemet.
Det handler naturligvis om, at systemet skal  

 blive langt bedre til at anbringe barnet rigtigt første gang.
 Forslagsstillerne mener, at familier, som ønsker at tage et  

 barn i familiepleje, skal forberedes grundigt på opgaven og ansvaret.  

 Samtidig  

 finder forslagsstillerne det uacceptabelt, at et så væsentligt forhold for  

 barnet kan opløses med en formel opsigelsesfrist på kun 1 måned.
Forberedende kurser Familieplejen kan noget, som en institution ikke kan  den  

 kan give trygheden, omsorgen og erfaringen fra et almindeligt familieliv.  

 Familielivet  

 med et plejebarn er imidlertid ikke almindeligt og stiller ofte familierne  

 over  

 for ukendte og svære problemstillinger.
Den faglige støtte til disse familier  

 er således afgørende for at have et i udgangspunktet ikkeprofessionelt tilbud  

 på anbringelsesområdet, uden at dette bliver uprofessionelt.
 For at udbrede og kvalificere rekrutteringen af  

 plejefamilier samt forberede familierne fagligt og psykologisk finder  

 forslagsstillerne at der bør indføres et forudgående kursusforløb svarende  

 til  

 det eksisterende kursusforløb for kommende adoptivforældre.
 De adoptionsforberedende kurser har netop til formål, at  

 familierne  i en mere uformel dialog med myndighederne  får  

 indblik i  

 opgavens omfang og egne evner, hvilket forslagsstillerne finder mindst lige  

 så  

 relevant for plejefamilier.
 Kursernes indhold bør tilrettelægges i et samarbejde mellem  

 plejefamiliernes interesseorganisationer, de kommunale organisationer og  

 Socialministeriet.
Opsigelsesfrist Opsigelse af en plejefamilie samt ophøret af den konkrete  

 anbringelse for barnet kan ske med 1 måneds varsel, uanset hvor længe barnet  

 har boet hos familien.
Opsigelsen og hjemgivelse er naturligvis en meget  

 voldsom oplevelse for barnet og den øvrige familie (særlig familiens øvrige  

 børn).
 Hjemgivelse er målet for enhver anbringelse, så længe dette  

 er til barnets bedste, men proceduren bør tilrettelægges så skånsomt som  

 muligt  

 og tage hensyn til barnet, således at det sikres, at hjemgivelsen sker på  

 barnets præmisser og ud fra barnets tarv.
 Forslagsstillerne anser 1 måned for at være uhyre kort tid  

 for et barn til at forberede sig på endnu et skift, uanset om beslutningen er  

 rigtig og opfylder barnets drømme.
Derudover finder forslagsstillerne det uacceptabelt, at en  

 plejefamilie kan opsige kontrakten med blot 1 måneds varsel.
Dette er ikke  

 rimeligt over for barnet og giver samtidig ikke myndighederne den fornødne  

 tid  

 til at finde et hensigtsmæssigt tilbud til afløsning for det eksisterende.
Et  

 skift i anbringelsessted er under alle omstændigheder ikke ønskværdigt for et  

 barn, som har brug for stabilitet og trygge rammer.
Ny aflønningsmodel Aflønningen af plejefamilier foregår i dag ud fra en  

 vurdering af barnets situation og sværhedsgraden af den opgave, det vil være  

 at  

 tage barnet i familiepleje.
Udgangspunktet bliver hermed både ved anbringelse  

 og i det videre forløb barnets svagheder frem for dets ressourcer.
Nogle  

 plejefamilier benævner meget sigende den nuværende aflønningsmodel som  

 »omvendt  

 resultatløn«, idet en positiv udvikling for barnet medfører færre  

 plejevederlag  

 for familien.
Dette giver selvsagt en omvendt incitamentsstruktur, uanset  

 hvor  

 engagerede og opofrende plejefamilien er.
 Forslagsstillerne finder det derfor nødvendigt, at  

 Folketinget får forelagt forskellige modeller for håndtering af skismaet  

 mellem  

 en aflønning ud fra opgavens omfang og en uheldig incitamentsstruktur.  

 Modellerne skal være båret af ønsket om at understøtte barnets ressourcer  

 mest  

 muligt både som udgangspunkt og som redskab i en anbringelse.
Det samlede beslutningsforslag skal ses som et indspark til  

 diskussionen om en anbringelsesreform, hvor både opgavefordeling, indhold og  

 økonomi bør ses i et samlet hele.
Derfor har forslagsstillerne ikke opstillet  

 isolerede beregninger eller fastlagt den organisatoriske placering for de  

 enkelte  

 forslag.
Skriftlig fremsættelse Sandy Brinck  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om opkvalificering af familieplejen.
(Beslutningsforslag nr.
B 76).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
