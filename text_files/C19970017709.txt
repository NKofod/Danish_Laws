A.
Skattepligt En person, der rejser til Grønland, og som bevarer sin bopæl i Danmark,  

 vil være fuldt skattepligtig ifølge kildeskattelovens § 1, stk. 1, nr. 1,  

 uanset hvor længe opholdet i Grønland varer.
 Efter den grønlandske indkomstskattelov vil denne person blive fuldt  

 skattepligtig til Grønland senest efter 6 måneders ophold der.
 Den herved opståede konflikt løses efter dobbeltbeskatningsaftalen mellem  

 Danmark og Grønland, artikel 4. Efter denne regel vil Grønland efter 6  

 måneders ophold blive betragtet som »bopælsland« med virkning fra  

 opholdets begyndelse.
Hvis opholdet i Grønland varer 6 måneder eller mere, medfører det, at  

 Grønland kan beskatte den samlede indkomst (globalindkomsten) og skal  

 indrømme nedslag i skatten (credit) for sådanne indtægter, som Danmark efter  

 dobbeltbeskatningsaftalen har beskatningsretten til som  

 »kildeland«.
Danmark kan alene beskatte disse sidstnævnte  

 indtægter, der stort set er de samme som de indtægter, der er nævnt i  

 kildeskattelovens § 2.
 Hvis opholdet i Grønland varer mindre end 6 måneder, kan Danmark beskatte  

 den samlede indkomst (globalindkomsten) og skal give credit ved  

 skatteberegningen for den grønlandske skat af indtægter, som Grønland efter  

 dobbeltbeskatningsaftalen har beskatningsretten til som  

 »kildeland«.
B.
Forskudsregistrering For personer, som skal opholde sig i Grønland i 6 måneder eller mere, og  

 som bevarer bopæl i Danmark, kan forskudsregistreringen ændres på den  

 skattepligtiges begæring ifølge kildeskattelovens § 53. Det samme gælder for  

 personer, som skal opholde sig i Grønland i mindre end 6 måneder.
 For personer, som skal opholde sig i Grønland i 6 måneder eller mere, og  

 som ikke bevarer bopæl i Danmark, kan forskudsregistreringen ændres på samme  

 måde, som når skattepligten ophører ved fraflytning til fremmed stat.
C.
Fritagelse for dansk skattetræk i løn indtjent ved arbejde i Grønland Personer, som skal opholde sig i Grønland i 6 måneder eller mere, kan  

 ansøge om fritagelse for dansk skattetræk efter kildeskatteloven i løn m.v.  

 (A-indkomst) indtjent ved personligt arbejde, der udføres i Grønland eller om  

 bord i skibe, der er hjemmehørende i Grønland.
Ved ansøgning om fritagelse  

 kan blanket 01.005 anvendes.
Oplysningerne fra ansøgeren og arbejdsgiveren om  

 udrejsedato, arbejdsperiode i Grønland, adresser m.v. skal sendes til den  

 grønlandske forskudsregistreringsmyndighed.
 Hvis betingelserne er opfyldt, giver den grønlandske  

 forskudregistreringsmyndighed blanketten en påtegning om, at personen er  

 forskudsregistreret som fuldt skattepligtig til Grønland, hvorefter  

 blanketten via Grønlands Hjemmestyre, Skattedirektoratet, Danmarkskontoret,  

 sendes til ansøgerens bopælskommune.
 I almindelighed vil blanketten herefter være tilstrækkelig dokumentation  

 ifølge kildeskattelovens § 62D til, at bopælskommunen kan udstede en  

 fritagelse for dansk skattetræk efter kildeskatteloven - blanket 01.006.
D.
Fritagelse for dansk skattetræk i pensionsydelser og andre indtægter I andre tilfælde, hvor der udbetales A-indkomst og hvor Grønland har  

 beskatningsretten ifølge dobbeltbeskatningsaftalen, kan bopælskommunen  

 udstede en fritagelse for skattetræk og sende den direkte til den  

 indeholdelsespligtige i forbindelse med forskudregistreringen af  

 indkomstmodtageren.
Når der udstedes en fritagelse for skattetræk i disse  

 tilfælde, skal de grønlandske skattemyndigheder samtidig underrettes herom  

 ifølge dobbeltbeskatningsaftalens artikel 26 om gensidig bistand.
E.
Indeholdelse af kildeskat til Grønland På baggrund af dobbeltbeskatningsaftalens artikel 25 om indeholdelse af  

 kildeskat og ifølge kildeskattelovens § 88 er der fastsat regler om  

 indeholdelse af kildeskat til Grønland i bekendtgørelsen til kildeskatteloven  

 (senest Bek. nr. 768 af 19.9.1995) kapitel 15.
 De indeholdte kildeskattebeløb indbetales til Told- og Skattestyrelsen  

 sammen med en redegørelse efter reglerne herom for indeholdelsespligtige her  

 i landet.
For personer, som skal opholde sig i Grønland i mindre end 6 måneder, skal  

 den indeholdelsespligtige indeholde dansk og grønlandsk kildeskat efter  

 ovennævnte regler.
Hvis der er tale om løn m.v. indtjent ved personligt  

 arbejde i Grønland for den sædvanlige arbejdsgiver, skal der dog ikke  

 indeholdes grønlandsk kildeskat, hvis opholdet i Grønland ikke overstiger 60  

 dage i sammenhæng, idet der i disse tilfælde ikke indtræder skattepligt til  

 Grønland.
F.
Ophævelse af tidligere cirkulære Dette cirkulære erstatter i sin helhed SD-cirkulære 1980-18, som samtidig  

 ophæves.
