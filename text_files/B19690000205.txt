 Bekendtgørelse om kunstig sædoverføring på svin.
 I med før af §§ 1-4 og 6, stk. 3, i lov nr. 211 af 31. maj 1968 om kunstig  

 sædoverføring på husdyr fastsættes:
 § 1.  I denne bekendtgørelse forstås ved  

 »ornestation« en virksomhed, hvori er opstaldet en eller flere  

 orner, hvis sæd kunstigt overføres til andenmands svin, herunder - i tilfælde  

 hvor virksomheden drives af en forening, et selskab eller anden  

 sammenslutning - til svin, der tilhører medlemmerne.
 § 2.  En ornestation skal, inden den tages i brug,  

 godkendes af landbrugsministeriet.
Stk. 2.  En ornestation, som er taget i brug ved  

 bekendtgørelsens ikrafttræden, og hvis drift ønskes fortsat, skal godkendes  

 af landbrugsministeriet.
Ansøgning om godkendelse skal indsendes senest 1  

 måned efter bekendtgørelsens ikrafttræden.
Såfremt en sådan ornestation ikke  

 opfylder de i stk. 4 omhandlede vilkår, kan der ved godkendelsen gives en  

 frist på indtil 3 måneder til at bringe forholdene i overensstemmelse med  

 disse vilkår.
 Stk. 3.  En virksomhed, som modtager og opbevarer  

 ornesæd med henblik på videre fordeling (f.eks. en sædbank, en sædcentral  

 eller et subcenter), skal, inden den tages i brug, godkendes af  

 landbrugsministeriet.
Stk. 4.  Ansøgning om godkendelse efter stk. 1, 2 eller  

 3 skal indsendes til veterinærdirektoratet.
Godkendelse meddeles i hvert  

 enkelt tilfælde efter indhentet udtalelse fra landsudvalget for svineavlens  

 ledelse og på vilkår, der fastsættes efter forhandling med landsudvalget.
 § 3.  En Ornestation og en dertil knyttet  

 isolationsstald, jfr. § 5, stk. 1, og de derpå værende orner skal være under  

 sundhedsmæssigt tilsyn af en af veterinærdirektoratet dertil godkendt  

 dyrlæge.
Stk. 2.  Ornestationens ejer eller den, som på hans  

 vegne er ansvarlig for ornerne, skal straks underrette den tilsynsførende  

 dyrlæge, såfremt nogen af stationens orner ved forstyrrelse af  

 almenbefindendet eller på anden måde viser tegn på sygdom.
Herunder skal  

 specielt påagtes smitsomme sygdomme, lidelser med tilknytning til ornens  

 kønsorganer samt tilfælde, hvor sæden har et fra det normale væsentligt  

 afvigende udseende.
 Stk. 3.  Såfremt der efter dyrlægens opfattelse blandt  

 stationens orner optræder smitsom sygdom eller optræder sygdomstilfælde, der  

 efter deres antal og art må mistænkes for at være af smitsom natur, skal de  

 pågældende dyr isoleres.
 Stk. 4.  De af dyrlægen givne instruktioner vedrørende  

 isolation, behandling m.v. af syge dyr eller af de for sygdom mistænkte dyr  

 skal efterkommes, og sæd fra stationen må i sådanne tilfælde kun anvendes i  

 den udstrækning, den tilsynførende dyrlæge har givet tilladelse dertil.
 § 4.  Veterinærdirektoratet fører i fornødent omfang  

 tilsyn med de i § 2 omhandlede virksomheder og de i § 5, stk. 1, omhandlede  

 isolationsstalde, herunder med sundhedstilstanden blandt de opstaldede dyr.  

 Virksomhedens ejer og de til virksomheden knyttede funktionærer skal give  

 veterinærdirektoratets repræsentant de af ham ønskede oplysninger om  

 virksomhedens arbejde.
§ 5.  En orne, der ønskes indsat på en ornestation,  

 skal forinden i mindst 4 uger have opholdt sig i en isolationsstald, der skal  

 være godkendt af veterinærdirektoratet.
Ornen skal, inden den indsættes i  

 stationens ornestald, og inden sæddistribuering fra ornen påbegyndes, have  

 bestået de af veterinærdirektoratet påbudte prøver.
Overførsel fra en  

 isolationsstald til en stations ornestald må først ske, når tilladelse hertil  

 er givet af stationens tilsynsførende dyrlæge.
 Stk. 2.  Uanset bestemmelserne i stk. 1 kan en orne  

 overføres direkte fra en ornestations ornestald til en anden stations  

 ornestald, såfremt ornen er ledsaget af en sundhedsattest, der er henholdsvis  

 udstedt og godkendt af de tilsynsførende dyrlæger på de 2 stationer.
 § 6.  Orner, der er opstaldet på en ornestation eller  

 i en dertil knyttet isolationsstald, må ikke anvendes til naturlige  

 bedækning.
§ 7.  På ejendomme med ornestationer må ikke findes  

 andre klovbærende dyr end stationens orner.
 § 8.  I en ornestations stalde og dertil knyttede  

 lokaler må ikke findes andre husdyr end stationens orner.
 § 9.  Arbejdet med udtagning af sæd, behandling af sæd  

 og inseminering skal udføres efter regler fastsat i et arbejds- og  

 hygiejneregulativ, der udarbejdes af veterinærdirektoratet efter forhandling  

 med landsudvalget for svineavlens ledelse.
 § 10.  Kunstig sædoverføring på andenmands svin må kun  

 udføres af inseminører, som har gennemgået et af den kgl. veterinær- og  

 landbohøjskoles afdeling for obstetrik og gynækologi afholdt kursus og  

 bestået en afsluttende prøve, og som veterinærdirektoratet har givet særlig  

 tilladelse dertil.
 § 11.  Uanset bestemmelserne i § 10 kan kunstig  

 sædoverføring på andenmands svin udføres af autoriserede dyrlæger under  

 iagttagelse af de i § 9 omhandlede bestemmelser.
 § 12.  Overtrædelse af bestemmelserne i § 2, stk. 1,  

 2, 1. og 2. punktum, og 3, § 3, § 4, 2. punktum, § 5, stk. 1, og §§ 6-11  

 straffes med bøde.
 § 13.  Bekendtgørelsen træder i kraft den 1. april  

 1969.
 Landbrugsministeriet, den 3. januar  

 1969.
 Peter Larsen.
/J.
Jensen.
