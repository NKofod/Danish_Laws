Fiskeriministeriets ankenævn har opretholdt fiskerikontrollens  

 afgørelse, hvorefter er parti, bestående af 6732 kg skalrejer pakket i  

 kartoner a 4 x 1 kg er erklæret uegnet til menneskeføde og henvist til  

 tilvirkning på destruktionsanstalt eller lignende Mandag den 11. april 1994 afholdtes møde i Fiskeriministeriets  

 ankenævn til behandling af en af LF Føroya Fiskasøla den 19. januar 1994  

 indgivet anke over en af Fiskerikontrollen i Frederikshavn den 12. januar  

 1994 truffen afgørelse, hvorefter et parti, bestående af 6.732 kg skalrejer  

 pakket i kartoner a 4 x 1 kg, er erklæret for uegnet til menneskeføde og  

 henvist til tilvirkning på destruktionsanstalt eller lignende, jf. § 3, stk.  

 2, litra a, jf. stk. 3, jf. § 2, stk. 6, i lbk. nr. 649 af 4. august 1993 om  

 kvalitetskontrol med fisk og fiskevarer.
A F G Ø R E L S E Ankenævnet opretholdt Fiskerikontrollens afgørelse.
 Sagsfremstilling m.v.
 Fiskerikontrollen har bl.a. oplyst, at man den 11. januar 1994 har  

 udtaget og efterfølgende optøet prøver af partiet, der er returneret fra  

 Sverige og oplagret hos Nyfrost i Hirtshals.
 Ved den organoleptiske bedømmelse fandtes rejerne at være af dårlig  

 kvalitet, idet de var gamle, meget sorte/gule, harske og havde en udpræget  

 harsk eller gammel smag.
 LF Føroya Fiskasøla har anket afgørelsen uden bemærkninger.
 Fiskerikontrollen havde udtaget repræsentative prøver til brug for  

 ankesagens behandling.
 Ved sagens behandling var Fiskerikontrollen repræsenteret ved  

 overfiskeribetjent Gitte Thybo Andersen.
 LF Føroya Fiskasøla var ikke repræsenteret.
