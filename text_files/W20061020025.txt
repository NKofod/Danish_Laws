Påbud  

 om effektive foranstaltninger til sikring af ansatte i forbindelse med  

 voldsrisiko ved røveri samt påbud om brug af autoriseret rådgiver til løsning  

 af arbejdsmiljøproblemet XXX XXX Vedrørende XXX Arbejdsmiljøklagenævnet har på møde den 26. september  

 2006 behandlet klagen over Arbejdstilsynets afgørelser af 8. december 2005 om  

 påbud om effektive foranstaltninger til sikring af ansatte i forbindelse med  

 voldsrisiko ved røveri samt om brug af autoriseret rådgiver til løsning af  

 arbejdsmiljøproblemet.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet i,  

 at virksomheden skal træffe effektive foranstaltninger til sikring af de  

 ansatte i forbindelse med voldsrisiko ved røveri.
 Arbejdsmiljøklagenævnet er endvidere enigt med Arbejdstilsynet  

 i, at virksomheden skal bruge autoriseret rådgiver til løsning af  

 arbejdsmiljøproblemet.
 Arbejdsmiljøklagenævnet fastholder således  

 Arbejdstilsynets afgørelser af 8. december 2005.
BEGRUNDELSE Vedrørende påbud  

 om effektive foranstaltninger til sikring af ansatte i forbindelse med  

 voldsrisiko  

 ved røveri Arbejdsmiljøklagenævnet har ved afgørelsen lagt til  

 grund for afgørelsen, at   

 	  

 Arbejdstilsynet  

 besøgte XXX den 21.juli 2005 for at undersøge et røveri begået den 18. marts  

 2005,   

 	  

 XXX, der er en  

 discountbutik, har åbningstider på hverdage fra kl. 9-19, lørdage kl. 9-16 og  

 søndage kl. 10-17, og at butikken er placeret i et boligområde, hvor der ikke  

 i  

 umiddelbar nærhed er andre butikker eller industri,   

 	  

 det blev oplyst, at  

 der er belysning fra gadelygter på parkeringspladsen, men at det bliver meget  

 mørkt omkring lukketid om vinteren.
Arbejdstilsynet kunne ligeledes  

 konstatere,  

 at arealerne uden for butikken var meget bevoksede, og at det således var  

 svært  

 for ansatte at se, hvorvidt der foregik noget mistænkeligt udenfor butikken,   

 	  

 det blev oplyst af  

 ledelsen, at der i åbningstiden mindst var to på arbejde, samt at de ansatte  

 forlod butikken samtidig efter lukketid,   

 	  

 der i butikken  

 skiltes med videoovervågning, og at det blev oplyst, at videoovervågningen er  

 gået i stykker og således ikke har fungeret de sidste par år,   

 	  

 der ved  

 kasseudgangene er etableret en akustisk ringeklokke, der bruges til at  

 signalere behovet for hjælp ved kassen (fx ved røveri). Den blev dog ikke  

 brugt  

 ved det aktuelle røveri, idet ansatte var utrygge ved at bruge en larmende  

 klokke under et evt. røveri,   

 	  

 det blev oplyst, at  

 tømningsproceduren omkring kassebeholdningen består i, at kassebeholdningen  

 løbende holdes nede ved at kasseapparatet hyler, når der var 10.000 kr. heri,  

 at kassebeholdningen herefter hentes af filialchefen, som låser pengene inde  

 i  

 et pengeskab i kontoret og at pengeskabet dagligt tømmes af filialchefen, som  

 herefter transporterer pengene til en nærliggende bank.
Den maksimale  

 pengebeholdning i pengeskabet er 50.000 kr.,   

 	  

 der hverken ved  

 kasse- og ekspeditionsområdet eller udenfor butikken er skiltet med de øvrige  

 forholdsregler (udover videoovervågning) som butikken har, ligesom der ikke  

 er  

 højdemarkeringer til identifikation af en eventuel røver ved udgangen.
 Efter arbejdsmiljølovens § 38, stk. 1, og  

 Arbejdstilsynets bekendtgørelse nr. 559 af 17. juni 2004 om arbejdets  

 udførelse  

 §  

  

    

  

 4,  

 1. sætning, skal arbejdet planlægges, tilrettelægges og udføres således, at  

 det  

 sikkerheds- og sundhedsmæssigt er fuldt forsvarligt.
 Efter bekendtgørelsens § 7 skal arbejdet i alle  

 led udføres sikkerheds- og sundhedsmæssigt fuldt forsvarligt ud fra både en  

 enkeltvis og samlet vurdering af de fysiske, ergonomiske og psykosociale  

 forhold i arbejdsmiljøet, som på kort eller lang sigt kan have indvirkning på  

 den fysiske eller psykiske sundhed.
 Arbejdsmiljøklagenævnet vurderer, at arbejdet i XXX med  

 hensyn til voldsrisiko ved røveri ikke er planlagt, tilrettelagt og udført,  

 så  

 det er sundhedsmæssigt fuldt forsvarligt, og at der er risiko for, at de  

 konstaterede psykiske arbejdsmiljøproblemer kan medføre såvel fysiske som  

 psykiske arbejdsskader på både kort og lang sigt.
 Klagenævnet har ved afgørelsen særlig lagt vægt på, at  

 den etablerede videoovervågning ikke fungerer, at den deponerede  

 kassebeholdning fra dagens omsætning er direkte tilgængelig for filialchefen,  

 og at der ikke er mulighed for at tilkalde hjælp via en lydløs  

 overfaldsalarm,  

 hvilket kan øge risikoen for både interne og eksterne røverier, hvis disse  

 forhold rygtes i nærområdet.
 Klagenævnet finder efter en samlet bedømmelse, at de  

 forebyggende foranstaltninger omkring risiko for røveri ikke er  

 tilstrækkelige.
 XXX har anført, at der ikke er tale om forhold  

 vedrørende det psykiske arbejdsmiljø, men derimod om der er passende  

 sikkerhedsstandard i forbindelse med afværgeforanstaltninger i forbindelse  

 med  

 eventuelle volds- og røveriforanstaltninger.
 Klagenævnet skal hertil bemærke, at det i 1995 blev  

 besluttet af Metodeudvalget, der var nedsat af Arbejdsministeren og bestod af  

 repræsentanter for arbejdsmarkedets parter, at risiko for vold behandles som  

 et  

 psykisk arbejdsmiljøproblem, som Arbejdstilsynet kan gå ind i.
 Klagenævnets afgørelse skal efterkommes senest den 28.  

 december 2006.
 Tilbagemelding skal ske til Arbejdstilsynet senest den  

 4. januar 2007.
 Vedrørende påbud  

 om brug af autoriseret rådgiver til løsning af arbejdsmiljøproblemet:
Arbejdsmiljøklagenævnet har  

 ved afgørelsen lagt til grund, at   

 	  

 Arbejdstilsynet den  

 27. juli 2005 fremsendte høring om vilje og evne vedrørende effektive  

 foranstaltninger til sikring af de ansatte i forbindelse med voldsrisiko ved  

 røveri,   

 	  

 Arbejdstilsynet ikke  

 fra virksomheden har modtaget svar på høringen, herunder en tilkendegivelse  

 af,  

 at virksomheden vil løse de konstaterede problemer,   

 	  

 Arbejdstilsynet den  

 8. december 2005 har givet virksomheden påbud om at træffe effektive  

 foranstaltninger til sikring af de ansatte i forbindelse med voldsrisiko ved  

 røveri, og   

 	  

 Arbejdsmiljøklagenævnet  

 har fastholdt Arbejdstilsynets afgørelse af 8. december 2005.
 Det fremgår af § 2, stk. 1, i  

 Arbejdstilsynets bekendtgørelse nr. 554 af 17. juni 2004 om brug af  

 autoriserede arbejdsmiljørådgivere til løsning af bestemte  

 arbejdsmiljøproblemer (Problempåbud), at en virksomhed skal bruge en  

 autoriseret arbejdsmiljørådgiver, hvis Arbejdstilsynet har givet påbud om et  

 alvorligt og komplekst arbejdsmiljøproblem, der indebærer risiko for  

 sikkerhed  

 og sundhed som angivet i bekendtgørelsens §§ 3-20.
 Påbudet om at træffe effektive foranstaltninger til  

 sikring af de ansatte i forbindelse med voldsrisiko ved røveri er et  

 problempåbud, jf. § 20 i bekendtgørelsen, da påbudet er givet som følge  

 af  

 manglende tilkendegivelse til Arbejdstilsynet om på tilfredsstillende måde at  

 ville løse konstaterede psykiske arbejdsmiljøproblemer, som fremgår af  

 rapport  

 om væsentlige problemer eller udkast til påbud, eller manglende løsning af de  

 psykiske arbejdsmiljøproblemer, uagtet Arbejdstilsynet har truffet afgørelse  

 herom.
 Da der er tale om et problempåbud, kan dette som  

 udgangspunkt alene efterkommes ved brug af autoriseret arbejdsmiljørådgiver.
 Det kan alene undlades at kræve brug af autoriseret  

 arbejdsmiljørådgiver, hvis virksomheden inden for det seneste år har løst et  

 identisk arbejdsmiljøproblem i samme produktionsenhed, og løsningen  

 umiddelbart  

 kan overføres, jf. bekendtgørelsens § 2, stk. 2.
 XXX har telefonisk den 8. september 2006 oplyst, at  

 virksomheden ikke har løst et lignende arbejdsmiljøproblem inden for det  

 seneste  

 år.
 Bekendtgørelsens § 2, stk. 2 finder således  

 ikke anvendelse.
 Arbejdstilsynet skal senest den 9. november 2006 have  

 modtaget meddelelse om indgåelse af aftale om rådgiver.
 Vedrørende påbud  

 om effektive foranstaltninger til sikring af ansatte i forbindelse med  

 voldsrisiko  

 ved røveri henviser Arbejdsmiljøklagenævnet til:
   

 	  

 Lov om arbejdsmiljø,  

 jf. lovbekendtgørelse nr. 268 af 18. marts 2005 § 1, nr. 1, § 38,  

 § 39,  

 stk. 1, nr. 1, og § 77, stk. 1.
   

 	  

 Arbejdstilsynets  

 bekendtgørelse nr. 559 af 17. juni 2004 om arbejdets udførelse § 1,  

 stk. 1,  

 § 4, § 7, stk. 1.
 Vedrørende påbud  

 om brug af autoriseret rådgiver til løsning af arbejdsmiljøproblemet henviser  

 Arbejdsmiljøklagenævnet til:
   

 	  

 Lov om arbejdsmiljø,  

 jf. lovbekendtgørelse nr. 268 af 18. marts 2005, § 77, stk. 1 og  

 § 77  

 a.
   

 	  

 Arbejdstilsynets  

 bekendtgørelse nr. 554 af 17. juni 2004 om brug af autoriseret  

 arbejdsmiljørådgiver  

 til løsning af bestemte arbejdsmiljøproblemer (Problempåbud), § 1,  

 stk. 1,  

 nr. 5, § 2, § 20 og §§ 21  27.
På klagenævnets  

 vegne XXX Kopi til:
Arbejdstilsynet XXX XXX De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller i  

 oversendelsesskrivelse af 10. marts 2006 sagen på følgende måde:
Sagens indhold Arbejdstilsynet, XXX ved  

 tilsynsførende XXX besøgte XXX den 21.07.05 og talte med XXX.
Besøget skete  

 for  

 at undersøge et røveri den 18. marts 2005 kl. 19.00 udført af 2 maskerede  

 mænd  

 med knive.
Af Arbejdstilsynets beskrivelse fremgår det, at XXX er  

 en discountbutik.
Butikkens åbningstider var på hverdage fra kl. 9-19,  

 lørdage  

 kl. 9-16 og søndage kl. 10-17. Butikken er placeret i et boligområde, hvor  

 der  

 ikke i umiddelbar nærhed er andre butikker eller industri.
Fra en parkeringsplads foran butikken er der indgang  

 til højre i bygningen.
Ved indgangspartiet er der et vindfang med glasfacade.  

 Der er to udgangskasser nær indgangspartiet, som alle er placerede vinkelret  

 mod indgangspartiet.
Umiddelbart bagved indgangspartiet forefindes kontor,  

 hvor  

 bl.a. pengeskabet er placeret.
Fra indgangspartiet er der mulighed for at åbne og  

 lukke butikken.
Det blev oplyst, at der er belysning fra gadelygter på  

 parkeringspladsen, men at det bliver meget mørkt omkring lukketid om  

 vinteren.  

 Arbejdstilsynet kunne ligeledes konstatere, at arealerne uden for butikken  

 var  

 meget bevoksede, og at det således var svært for ansatte at se, hvorvidt der  

 foregik noget mistænkeligt udenfor butikken, idet røvere bl.a. havde mulighed  

 for at gemme sig i buskadset.
Det blev oplyst af ledelsen, at der i åbningstiden  

 mindst var to på arbejde, samt at de ansatte forlod butikken samtidig efter  

 lukketid.
I arbejdstiden var der typisk én ansat som passede kassen og en  

 anden  

 (herunder lederen) som befandt sig på lageret eller i baglokalerne.
I butikken skiltes der med videoovervågning.
Det blev  

 oplyst, at videoovervågningen var gået i stykker og således ikke havde  

 fungeret  

 de sidste par år.
Lederen oplyste, at hun havde kontaktet hovedafdelingen  

 desangående, men at det ikke var blevet prioriteret at opsætte nyt eller  

 reparere det eksisterende overvågningsanlæg.
Der foregik således ikke reelt  

 videoovervågning i butikken på daværende tidspunkt.
 Det blev oplyst, at overvågningen blev etableret og  

 opsat efter 2. røveritilfælde inden for kort tid i efteråret 2000. Begge de  

 røveriramte medarbejdere oplevede efter episoderne kraftige symptomer og var  

 ikke i stand til at fortsætte arbejdet.
Ved kasseudgangene er der etableret en akustisk  

 ringeklokke, der bruges til at signalere behovet for hjælp ved kassen (fx ved  

 røveri). Klokken anvendtes ifølge lederen som oftest til signalgivning til  

 kollega  

 eller ledelsen, som gik ude på lageret eller i baglokalerne.
Den blev dog  

 ikke  

 brugt ved det aktuelle røveri, idet ansatte var utrygge ved at bruge en  

 larmende klokke under et evt. røveri.
Foruden klokken er der en tyverialarm,  

 der tilkobles manuelt efter endt arbejdstid.
Alarmen er tilknyttet en  

 alarmcentral, som møder op såfremt alarmen aktiveres uden for åbningstiden.
 Forholdsreglerne vedrørende røveri, herunder  

 tømningsprocedure, var beskrevet på et lamineret opslag i personalerummet.  

 Arbejdstilsynet fik oplyst, at procedurerne tilsyneladende havde fungeret  

 efter  

 hensigten i forbindelse med røveriet den 18. marts 2005.
 Det blev oplyst, at tømningsproceduren omkring  

 kassebeholdningen var som følger:
   

 	  

 Kassebeholdningen  

 holdtes nede løbende ved at kasseapparatet hyler, når der var 10.000 kr.  

 heri.
  

 	  

 Kassebeholdningen  

 hentedes herefter af filialchefen som låste pengene inde i et pengeskab, der  

 var placeret i kontoret.
Lederen havde adgang til dette pengeskab, som ikke  

 var  

 tidsforsinket.
  

 	  

 Pengeskabet tømtes  

 dagligt af filialchefen, som herefter transporterede pengene til en  

 nærliggende  

 bank.
Det blev oplyst at den maksimale pengebeholdning i pengeskabet var  

 50.000  

 kr.
Der var hverken ved kasse- og ekspeditionsområdet eller  

 udenfor butikken skiltet med de øvrige forholdsregler (udover  

 videoovervågning)  

 som butikken har, såsom eksempelvis Lav kassebeholdning,  

 Pengeskab kan ikke  

 åbnes af personalet etc.
Der var ligeledes ingen højdemarkeringer til  

 identifikation  

 af en eventuel røver ved udgangen.
 Arbejdstilsynet vurderede med baggrund i den  

 foreliggende arbejdsulykke samt de 2 tidligere røveritilfælde, at der konkret  

 i  

 XXX var tale om et arbejde med risiko for røveri.
Arbejdet i butikken var mht. voldsrisiko ved røveri  

 ikke planlagt, tilrettelagt og udført, så det var sikkerheds- og  

 sundhedsmæssigt fuldt forsvarligt.
Der var risiko for, at de konstaterede  

 psykiske arbejdsmiljøproblemer kunne medføre såvel fysiske som psykiske  

 arbejdsskader på både kort og lang sigt.
Arbejdstilsynet lagde ved denne vurdering særligt vægt  

 på   

 	  

 At åbningstiden var  

 udenfor almindelig arbejdstid, hvor det i vinterhalvåret er mørkt omkring  

 lukketid, hvor mange røverier forekommer.
   

 	  

 At forebyggelsen  

 omkring risiko for røveri ikke var tilstrækkelig, herunder at der ikke  

 skiltedes  

 tilstrækkeligt med sikkerhedsniveauet, og at der ikke var mulighed for at  

 tilkalde hjælp via lydløs overfaldsalarm.
   

 	  

 At der findes en  

 kendt teknisk løsning, der kunne minimere og imødekomme voldsrisikoen.
 Desuden beroede vurderingen på følgende faktorer:
   

 	  

 At den deponerede  

 kassebeholdning fra dagens omsætning var direkte tilgængelig for XXX, hvilket  

 øgede risikoen for interne røverier.
   

 	  

 At den etablerede  

 videoovervågning ikke fungerede, hvilket dels øgede risikoen for interne  

 røverier samt risikoen for eksterne røverier, hvis dette rygtedes i  

 nærområdet.
   

 	  

 At der ikke var en  

 lydløs overfaldsalarm, som er forbundet internt med lageret og baglokalerne  

 og  

 eksternt med en alarmcentral eller en nærliggende politistation.
 Klokkesystemet kunne forværre situationen ved et  

 eventuelt røveri, da den akustiske alarm kunne fremprovokere en optrapning af  

 trusselsniveauet såfremt gerningsmanden befandt sig i butikken.  

 Arbejdstilsynet  

 vurderede derfor, at klokkesystemet ikke havde en forebyggende effekt.
Røveri betragtes af Arbejdstilsynet som en chokerende  

 begivenhed, der kan medføre sundhedsskadelige stressreaktioner, som kan  

 belaste  

 de ansatte på kortere eller længere sigt.
Reaktionerne kan være midlertidige,  

 men de kan også være længerevarende.
Der kan i så fald være tale om et  

 såkaldt  

 Post Traumatisk Stress Syndrom (PTSD).
 Samlet set vurderede Arbejdstilsynet, at forebyggelsen  

 af risikoen for røveri ikke var tilstrækkelig.
 Dog vurderede Arbejdstilsynet, at procedurerne, der  

 fandt anvendelse efter røveriet fungerede efter hensigten i det konkrete  

 røveritilfælde.
I udkast pr. 27.07.05 afgjorde Arbejdstilsynet  

 herefter, at arbejdet i butikken mht. voldsrisiko ved røveri skulle  

 planlægges,  

 tilrettelægges og udføres således, at det var sikkerheds- og sundhedsmæssigt  

 fuldt forsvarligt på både kort og lang sigt.
Herunder skulle der træffes  

 effektive forebyggende foranstaltninger til sikring af de ansatte under et  

 eventuelt røveri eller under andre chokerende begivenheder.
Som vejledning angav Arbejdstilsynet, at virksomheden  

 kunne efterkomme Arbejdstilsynets afgørelse ved, at der arbejdedes med  

 forebyggelse af risiko for røveri.
Dette kunne fx ske ved:
   

 	  

 At installere en  

 lydløs overfaldsalarm.
   

 	  

 At opsætte permanent  

 videoovervågning.
   

 	  

 At opsætte  

 piktogranimer som oplyser om sikkerhedsniveauet.
   

 	  

 At opsætte  

 tidsstyret pengeskab, som hverken de ansatte eller lederen har direkte adgang  

 til.
   

 	  

 At nedsætte  

 kassebeholdningen og skilte tydeligt med dette.
 Arbejdstilsynet ville acceptere lignende forebyggende  

 løsninger.
Yderligere anbefalede Arbejdstilsynet, at der fx skete  

 en gennemgang af butikken for at vurdere mulige tiltag, der kunne forbedre  

 butikkens forebyggelse mht. voldsrisiko ved røveri.
Dette kunne bl.a. ske  

 ved,  

 at udsynet fra butikken og til de nærliggende arealer forbedredes.
 Endelig henvistes til Arbejdstilsynets materialer (på  

 www.at.dk) se nedenfor i afsnittet Arbejdstilsynets vurdering.
 Udkastet til afgørelse fremsendtes til virksomheden den  

 27.07.06 med henblik på bemærkninger til selve afgørelsen og for at kunne  

 afgøre,  

 om virksomheden havde vilje og evne til at løse problemerne.
Således ønskede Arbejdstilsynet virksomhedens evt.  

 bemærkninger til beskrivelsen i afgørelsen og om teksten var uklar.
Endvidere  

 ønskede Arbejdstilsynet oplyst om virksomheden var enig i vurderingen af  

 problemerne, hvilke foranstaltninger, der evt. allerede var iværksat, hvordan  

 virksomheden yderligere ville forebygge og håndtere problemerne, samt inden  

 for  

 hvilken tidsramme problemerne ville blive løst.
 Virksomheden svarede ikke indenfor fristen - den 3.  

 oktober 2005 - og Arbejdstilsynet rykkede derfor for svar den 26. oktober  

 2005.  

 I denne rykker oplyste Arbejdstilsynet, at der i en række situationer -  

 herunder ved manglende tilkendegivelse fra virksomheden af at ville løse de  

 konstaterede problemer på en tilfredsstillende måde - ville blive afgivet  

 problempåbud om psykisk arbejdsmiljø.
Vi modtog fortsat ikke svar fra virksomheden. 2. Arbejdstilsynets  

 afgørelse Arbejdstilsynet traf den 8.  

 december 2005 følgende afgørelse:
Vurdering Der er Arbejdstilsynets  

 vurdering, at arbejdet i butik mht. voldsrisiko ved røveri i XXX ikke er  

 planlagt, tilrettelagt og udført, så det er sundhedsmæssigt fuldt  

 forsvarligt.  

 Der er risiko for, at de konstaterede psykiske arbejdsmiljøproblemer kan  

 medføre såvel fysiske som psykiske arbejdsskader på både kort og langt sigt.
 Arbejdstilsynet har ikke modtaget tilkendegivelse af,  

 at virksomheden vil løse de konstaterede problemer og afgiver derfor  

 problempåbud vedr. tidligere fremsendte arbejdsmiljøproblem af 27. juli 2005:  

 effektive foranstaltninger til sikring af de ansatte i forbindelse med  

 voldsrisiko ved røveri.
1. påbud Arbejdet i XXX skal  

 planlægges, tilrettelægges og udføres således, at det er sikkerheds- og  

 sundhedsmæssigt  

 fuldt forsvarligt på både kort og lang sigt.
 Påbudet skal efterkommes  

  

 senest den 6. marts 2006.
 Hvis påbudet ikke efterkommes inden fristen, vil der  

 normalt blive indgivet politianmeldelse eller fremsendt administrativt  

 bødeforelæg.
Hjemmel for  

 påbud   

 	  

 Arbejdsministeriet  

 lovbekendtgørelse nr. 748 af 11. oktober 1999 om lov om arbejdsmiljø som  

 ændret  

 ved lov nr. 331 af 16. maj 2001 og lov nr. 437 af 10. juli 2002 § 38,  

 stk. 1.
   

 	  

 Bekendtgørelse nr.  

 559 af 17. juni 2004 om arbejdets udførelse § 4, § 7.
2. påbud 1.  

 	  

 Det påbydes  

 arbejdsgiveren at bruge en autoriseret rådgiver til løsning af  

 arbejdsmiljøproblemet.
 2.  

 	  

 Det påbydes  

 endvidere arbejdsgiveren at følge kravene i § 21 - 27 i kapitel 3 i  

 bekendtgørelse om brug af autoriserede arbejdsmiljørådgivere til løsning af  

 bestemte arbejdsmiljøproblemer (se vedlagte bilag).
 Hvis påbudet om brug af autoriseret  

 arbejdsmiljørådgiver ikke efterkommes, vil der normalt blive indgivet  

 politianmeldelse eller fremsendt administrativt bødeforelæg.
 Konstateres overtrædelser af reglerne i § 21 - 27  

 i bekendtgørelse om brug af autoriserede arbejdsmiljørådgivere til løsning af  

 bestemte arbejdsmiljø- problemer, vil der også normalt blive indgivet  

 politianmeldelse eller fremsendt administrativt bødeforelæg.
Hjemmel for  

 påbud om brug af autoriseret rådgiver   

 	  

 Arbejdsministeriets  

 lovbekendtgørelse nr. 784 af 11. oktober 1999 af lov om arbejdsmiljø, som  

 ændret ved lov nr. 331 af 16. maj 2001, lov nr. 437 af 10. juni 2002, lov nr.  

 191 af 24. marts 2004 og lov nr. 425 af 9. juni 2004 § 77, stk. 1,  

 og  

 § 77a.
   

 	  

 Arbejdstilsynets  

 bekendtgørelse nr. 554 af 17. juni 2005 om brug af autoriserede  

 arbejdsmiljørådgivere  

 til løsning af bestemte arbejdsmiljøproblemer (Problempåbud), § 2,  

 § 20  

 og § 21-27.
Vejledning Arbejdsgiveren skal henvende  

 sig til en arbejdsmiljørådgiver, der er autoriseret til at bistå med  

 løsningen  

 af arbejdsmiljøproblemet.
En liste over autoriserede arbejdsmiljørådgivere  

 findes på www.at.dk.
Tilbagemelding Arbejdstilsynet skal  

  

 senest den 13. marts 2006  

  

 have modtaget  

 meddelelse om, hvordan påbudet er efterkommet.
Meddelelsen skal gives  

 skriftligt på vedlagte tilbagemeldingsblanket om efterkommelse.
 Pligten til at foretage tilbagemelding er fastsat efter  

 Arbejdstilsynets bekendtgørelse nr. 235 af 3. juni 1977 om tilsynsbog og  

 tilsynsrapporter samt arbejdsmiljølovens § 76, stk. 1.
Arbejdstilsynet skal endvidere  

  

 senest den 16. januar 2006  

  

 have modtaget meddelelse om indgåelse af  

 en aftale om rådgivning.
Meddelelsen skal gives skriftligt på vedlagte  

 tilbagemeldingsblanket om indgåelse af rådgivningsaftale. 3. Klagen til  

 Arbejdsmiljøklagenævnet I brev af 20. december 2005  

 med forhåndsanke har XXX anført:
Forhåndsanke  

 vedr.
Påbud om brug af autoriseret rådgiver til løsning af  

 arbejdsmiljøproblem  

 samt påbud om effektive foranstaltninger til sikring af ansatte i forbindelse  

 med voldsrisiko ved røveri. (Deres sag xxx) XXX skal på vegne af vort medlem XXX (XXX) anke  

 ovennævnte sager.
 XXX skal for en god ordens skyld præcisere, at der ikke  

 er tale om forhold vedrørende det psykiske arbejdsmiljø men derimod, om der  

 er  

 en passende sikkerhedsstandard i forbindelse med afværgeforanstaltninger i  

 forbindelse med eventuelle volds- og røveriforanstaltninger.
Arbejdsmarkedets parter har drøftet dette spørgsmål i  

 Branche- og Arbejdsmiljørådet for Detailhandelsområdet.
Der er efterfølgende  

 udarbejdet branchevejledninger til sikkerhedsorganisation og arbejdsgiver som  

 til medarbejderne.
Endvidere har der været gennemført landsdækkende  

 kampagneaktiviteter  

 med henblik på orientering om emnet.
Der kan også over de senere år  

 konstateres  

 en stagnering og indenfor visse områder et fald i antallet af volds- og  

 røverihandlinger i detailhandlen.
 Med hensyn til Arbejdstilsynets besøg hos XXX finder XXX  

 det betænkeligt, at Arbejdstilsynet først besøger butikken 4 måneder efter at  

 hændelsen er forekommet.
 Påbudet konkluderer, at arbejdet i XXX medfører risiko  

 for røveri.
Det er her væsentligt, at fastslå, at det ikke er XXX s  

 ansvar at løse en del af dette generelle samfundsproblem.
Risikoen vil altid  

 være til stede uanset hvor i samfundet man befinder sig.
 Derimod er det XXX s ansvar at sikre et passende  

 sikkerhedsniveau i henhold til den etablerede retstilstand via de udgivne  

 branchevejledninger, så vold og røverihændelser søges undgået.
 XXX har en høj standard, hvad angår tyverisikring:
  

 	  

 Der er altid mindst  

 to på arbejde i butikken   

 	  

 Åbning og lukning  

 foretages altid af 2 personer   

 	  

 Der er etableret videoovervågning  

 i 2000   

 	  

 Kassebeholdningen  

 tømmes kun af filialchefen   

 	  

 Kassebeholdningen  

 holdes nede ved alarm   

 	  

 Der er installeret  

 alarm   

 	  

 Pengeskab kan ikke  

 åbnes af personale   

 	  

 Kasseskuffen er  

 sikret med lås og sidestykker   

 	  

 Der er fastlagte  

 procedurer for kassetømning Arbejdstilsynet fokuserer i sit påbud alene på at der  

 mangler skiltning - et meget lille problem i forhold til det faktum, at XXX  

 har  

 styr på alle andre procedurer i forhold til vold- og røveririsici.
Påbudet kan efterkommes ved skiltning - alle andre  

 relevante forhold er opfyldt.
Der er på den baggrund heller intet grundlag  

 for  

 at kræve, at XXX indhenter autoriseret bistand.
Såfremt påbudene ikke kan efterkommes ved øget  

 skiltning, ankes påbudene. 3a.  

 Arbejdstilsynets svar på forhåndsanken.
 I brev af 10. januar 2006 har  

 Arbejdstilsynet anført:
 Arbejdstilsynet har modtaget foreningens forhåndsanke  

 pr. 20.12.05. De tilkendegiver, at hvis ikke påbudene kan efterkommes ved  

 øget  

 skiltning vil de blive påklaget.
 Herfra vil vi gerne prøve at præcisere, hvor vi ser  

 problemerne, og hvilke tiltag, der yderligere vil være relevante:
   

 	  

 PROBLEM: At den  

 deponerede kassebeholdning fra dagens omsætning er direkte tilgængelig for  

 filialchefen, hvilket øger risikoen for interne røverier.
  

 	  

 Der kan opsættes  

 tidsstyret pengeskab, som hverken de ansatte eller ledelsen har direkte  

 adgang  

 til   

 	  

 PROBLEM:  

 Kassebeholdningen holdes nede på 10.000,00 DKK.
   

 	  

 Kassebeholdningen kan  

 nedsættes, og der kan skiltes tydeligt med dette.
   

 	  

 PROBLEM: At den  

 etablerede videoovervågning ikke fungerer, hvilket dels øger risikoen for  

 interne røverier samt risikoen for eksterne røverier, hvis dette rygtes i  

 nærområdet.
   

 	  

 Der kan opsætte  

 permanent videoovervågning (som virker!).
  

 	  

 PROBLEM: Pengeskabet  

 tømmes dagligt af filialchefen, som herefter transporterer pengene til en  

 nærliggende bank.
Det blev oplyst at den maksimale pengebeholdning i  

 pengeskabet er 50.000 kr.
   

 	  

 Der kan indgås aftale  

 med eksternt vagtfirma som er ansvarlige for afhentning af  

 kontantbeholdningen  

 på forskellige tidspunkter af døgnet.
  

 	  

 PROBLEM: Der er  

 hverken ved kasse- og ekspeditionsområdet eller udenfor butikken skiltet med  

 de  

 øvrige forholdsregler (udover videoovervågning) som butikken har, såsom  

 eksempelvis Lav kassebeholdning, Pengeskab kan ikke åbnes  

 af personalet  

 etc.
Der er ligeledes ingen højdemarkeringer til identifikation af en  

 eventuel  

 røver ved udgangen.
   

 	  

 Der kan opsættes  

 piktogrammer som oplyser om sikkerhedsniveauet i butikken.
 Arbejdstilsynet vil bede Dem inden 1. februar 2006  

 tilkendegive, hvilke af de nævnte eller evt. andre foranstaltninger butikken  

 er  

 indstillet på at iværksætte, og om sagen ønskes behandlet som en klagesag.
Det bemærkedes, at rådgivningspåbudet opfattes som  

 obligatorisk, da betingelserne i § 20 i bekendtgørelsen om brug af  

 autoriserede arbejdsmiljørådgivere er opfyldte. 3b.
Endelig  

 klage I brev af 30. januar 2006 har XXX  

 anført:
 XXX skal på vegne af XXX meddele at klagen til Arbejdsmiljøklagenævnet  

 fastholdes både i forhold til den konkrete sag samt det medfølgende  

 rådgivningspåbud.
4. Arbejdstilsynets  

 udtalelse Arbejdstilsynet har i  

 oversendelsesskrivelse udtalt:
Arbejdstilsynets  

 vurdering Den materielle del af påbudet  

 er hjemlet i Arbejdsmiljølovens § 38, stk. 1 (og § 77,  

 stk. 1),  

 samt i Beskæftigelsesministeriets bekendtgørelse nr. 559 af 17. juni 2004 om  

 arbejdets udførelse § 4 og § 7.
 Det relevante vejledningsmateriale:
  

 	  

 Arbejdsmiljøvejviser  

 nr. 28 for butikker.
Specielt s  

 11 f  

 vedr.
Røveri, vold og trusler og gode råd om forebyggelse   

 	  

 At-meddelelse nr.  

 4.08.4 om Voldsrisiko i forbindelse med arbejdets udførelse.
   

 	  

 Håndbog om psykisk  

 arbejdsmiljø, heri specielt kapitel om Chokerende begivenheder i  

 arbejdet.
 og til branchemiljorådet for handel:
   

 	  

 Røveri,  

 butikstyveri, ran og vold i butikker - Branchevejledning for medarbejdere.
  

 	  

 Røveri,  

 butikstyveri, ran og vold i butikker - Branchevejledning for  

 arbejdsgivere/sikkerhedsorganisation.  

 Side  

 5f  

 vedr.
Sikker  

 adfærd, s 9-13 vedr.
Fysiske og tekniske tiltag og s 16-19 vedr.  

 Piktogrammer,  

 signalblanket og højdemarkeringer Arbejdstilsynet er enig med klageren i, at det  

 afgørende er, om der konkret er et passende sikkerhedsniveau.
Det har vi altså skønnet, at der ikke er ved XXX, og vi  

 har også eksemplificeret, hvilke yderligere tiltag der vil være relevante.  

 (Som  

 det fremgår drejer det sig ikke kun om supplerende skiltning.) I den  

 forbindelse  

 kan der henvises til vores brev af 10.januar 2006, som øjensynligt er  

 uimodsagt  

 af klageren.
De nævnte yderligere tiltag er ganske normale i detailbranchen,  

 jfr. ovennævnte branchevejledninger.
 For god ordens skyld skal det også præciseres, at  

 Arbejdstilsynets forslag ikke er ultimative - virksomheden kan i  

 princippet  

 iværksætte andre, men ligeså effektive tiltag.
 På den baggrund fastholder Arbejdstilsynet 1. del af  

 påbudet.
 Rådgivningsdelen af påbudet er hjemlet i  

 Arbejdsmiljølovens § 77, stk. 1 og § 77 a, samt i  

 Arbejdstilsynets  

 bekendtgørelse nr. 554 af 17. juni 2004 om brug af autoriserede  

 arbejdsmiljørådgivere til løsning af bestemte arbejdsmiljøproblemer  

 (Problempåbud) § 2, § 20 og § 21-27.
1 1995 blev det politisk/administrativt besluttet af  

 Metodeudvalget, at voldsrisiko behandles som et psykisk  

 arbejdsmiljøproblem,  

 og at det i den forbindelse er et af de emner, som Arbejdstilsynet kan gå  

 nærmere ind i.
Metodeudvalget var nedsat af Arbejdsministeren og bestod af  

 repræsentanter for arbejdsmarkedets parter.
 § 20 om manglende tilkendegivelse af på  

 tilfredsstillende vis at ville løse konstaterede psykiske  

 arbejdsmiljøproblemer  

 må siges at være opfyldt i og med, at virksomheden ikke besvarer  

 Arbejdstilsynets  

 høring pr. 27. juli 2005 trods en senere rykker.
 I ovenstående korrespondance har Arbejdstilsynet  

 redegjort for, at problemerne indebærer risiko for sikkerhed og sundhed -  

 Herefter kan efterkommelse af påbudet om at arbejdet skal planlægges,  

 tilrettelægges  

 og udføres således at det er sikkerheds- og sundhedsmæssigt fuldt forsvarligt  

 på både kort og lang sigt ifølge bekendtgørelsens § 2 kun efterkommes  

 ved  

 brug af en autoriseret arbejdsmiljørådgiver.
Arbejdstilsynet fastholder herefter i det hele den  

 påklagede afgørelse. 5. Nyt efter  

 klagen - 6. Regler Vedrørende påbud om effektive  

 foranstaltninger til sikring af ansatte i forbindelse med voldsrisiko ved  

 røveri:
 Lov om  

 arbejdsmiljø, jf. lovbekendtgørelse nr. 268 af 18. marts 2005:
Kapitel 1 Formål og område § 1.  

  

 Ved  

 loven tilstræbes at skabe 1)  

 	  

 et sikkert og sundt  

 arbejdsmiljø, der til enhver tid er i overensstemmelse med den tekniske og  

 sociale udvikling i samfundet, samt 2)  

 	  

 grundlag for, at  

 virksomhederne selv kan løse sikkerheds- og sundhedsspørgsmål med vejledning  

 fra arbejdsmarkedets organisationer og vejledning og kontrol fra  

 Arbejdstilsynet.
Kapitel 5 Arbejdets udførelse § 38.  

  

 Arbejdet  

 skal planlægges, tilrettelægges og udføres således, at det sikkerheds- og  

 sundhedsmæssigt er fuldt forsvarligt.
 Stk. 2.  

  

 Anerkendte  

 normer eller standarder, som har sikkerheds- eller sundhedsmæssig betydning,  

 skal følges.
§ 39.  

  

 Beskæftigelsesministeren kan fastsætte nærmere regler om, hvilke krav der  

 skal  

 være opfyldt, for at arbejdet kan anses for fuldt forsvarligt planlagt,  

 tilrettelagt og udført, herunder om 1)  

 	  

 sikkerheds- og  

 sundhedsmæssige foranstaltninger vedrørende arbejder, arbejdsprocesser og  

 -metoder, f.eks. for at undgå sammenstyrtning, nedstyrtning, sammenskridning,  

 rystelser, stråling, støj eller eksplosions-, brand- eller sundhedsfare ved  

 luftarter, dampe, støv og røg, hede, kulde eller lugt, sygdomssmitte eller  

 forkerte arbejdsstillinger, bevægelser eller belastninger, 2) Kapitel 13 Arbejdstilsynet § 77.  

  

 Arbejdstilsynet kan påbyde, at forhold, der strider mod loven eller mod  

 regler  

 eller afgørelser i medfør af loven, bringes i orden straks eller inden en  

 frist.
 Arbejdstilsynets  

 bekendtgørelse nr. 559 af 17. juni 2004 om arbejdets udførelse:
 § 1.  

  

 Bekendtgørelsen gælder for ethvert arbejde, der udføres for en arbejdsgiver.
Kapitel 2 Planlægning og tilrettelæggelse af arbejdet § 4.  

  

 Arbejdet skal i alle led planlægges og tilrettelægges således, at det kan  

 udføres sikkerheds- og sundhedsmæssigt fuldt forsvarligt.
Planlægningen og  

 tilrettelæggelsen af arbejdet skal ske under hensyntagen til de  

 forebyggelsesprincipper,  

 der er angivet i bilag 1. Det skal iagttages, at der ikke foreskrives eller  

 forudsættes anvendt konstruktioner, planudformninger, detailløsninger og  

 arbejdsmetoder,  

 der kan være farlige for eller i øvrigt forringe sikkerhed eller sundhed ved  

 arbejdets udførelse.
Endvidere skal det sikres, at de samlede påvirkninger i  

 arbejdsmiljøet på kort eller lang sigt ikke forringer de ansattes sikkerhed  

 eller sundhed.
Kapitel 3 Arbejdets udførelse Almene krav § 7.  

  

 Arbejdet skal i alle led udføres sikkerheds- og sundhedsmæssigt fuldt  

 forsvarligt ud fra både en enkeltvis og samlet vurdering af de fysiske,  

 ergonomiske  

 og psykosociale forhold i arbejdsmiljøet, som på kort eller lang sigt kan  

 have  

 indvirkning på den fysiske eller psykiske sundhed.
 Vedrørende påbud om brug af autoriseret  

 rådgiver til løsning af arbejdsmiljøproblemet:
 Lov om  

 arbejdsmiljø, jf. lovbekendtgørelse nr. 268 af 18. marts 2005:
Kapitel 13 Arbejdstilsynet § 77.  

  

 Arbejdstilsynet kan påbyde, at forhold, der strider mod loven eller mod  

 regler  

 eller afgørelser i medfør af loven, bringes i orden straks eller inden en  

 frist.
 § 77 a.  

  

 Beskæftigelsesministeren  

 fastsætter regler om, at Arbejdstilsynet kan påbyde arbejdsgiveren at  

 indhente  

 bistand fra en autoriseret arbejdsmiljørådgiver, herunder i en nærmere  

 bestemt  

 periode, samt om rådgivningspåbuddets indhold, omfang og varighed og de  

 nærmere  

 vilkår herfor, herunder om arbejdsgivers pligter.
 Arbejdstilsynets  

 bekendtgørelse nr. 554 af 17. juni 2004 om brug af autoriseret  

 arbejdsmiljørådgiver  

 til løsning af bestemte arbejdsmiljøproblemer (Problempåbud):
Kapitel 1 Område § 1.  

  

 Bekendtgørelsen omfatter en arbejdsgivers brug af en autoriseret  

 arbejdsmiljørådgiver til løsning af bestemte arbejdsmiljøproblemer inden for  

 følgende områder:
 ..
5. Psykisk arbejdsmiljø Kapitel 2 Problempåbud § 2.  

  

 Konstaterer Arbejdstilsynet ved afgivelse af påbud eller rapport om  

 væsentligt  

 problem alvorlige og komplekse arbejdsmiljøproblemer, der indebærer risiko  

 for  

 sikkerhed og sundhed, som angivet i §§ 3-20, kan efterkommelse heraf  

 alene  

 ske ved brug af autoriseret arbejdsmiljørådgiver.
 Stk. 2.  

  

 Der afgives  

 ikke påbud efter stk.1, hvis arbejdsgiveren inden for det seneste år har løst  

 et identisk arbejdsmiljøproblem i samme produktionsenhed, og løsningen  

 umiddelbart kan overføres.
Det psykiske område § 20.  

  

 Manglende  

 tilkendegivelse til Arbejdstilsynet om på tilfredsstillende måde at ville  

 løse  

 konstaterede psykiske arbejdsmiljøproblemer, som fremgår af rapport om  

 væsentlige problemer eller udkast til påbud, eller manglende løsning af de  

 psykiske arbejdsmiljøproblemer, uagtet Arbejdstilsynet har truffet afgørelse  

 herom.
Kapitel 3 Arbejdsgiverens pligter § 21.  

  

 Arbejdsgiveren har pligt til at bruge en autoriseret arbejdsmiljørådgiver til  

 at bistå med rådgivning til løsning af de arbejdsmiljøproblemer, der følger  

 af  

 kapitel 2.
 Stk. 2.  

  

 Arbejdsgiveren skal benytte en arbejdsmiljørådgiver, der er autoriseret, jf.  

 bekendtgørelsen om autorisation af arbejdsmiljørådgivere til at bistå  

 virksomheder med efterkommelse af påbud om brug af rådgivning, til at bistå  

 med  

 rådgivning til løsning af netop det arbejdsmiljøproblem, der danner grundlag  

 for rådgivningspåbudet.
 Stk. 3.  

  

 Påbud om  

 brug af en autoriseret arbejdsmiljørådgiver kan ikke efterkommes ved at  

 benytte  

 en autoriseret rådgiver, der hører ind under den juridiske enhed, som har  

 modtaget et påbud om autoriseret rådgivning.
 § 22.  

  

 Arbejdsgiveren skal sørge for, at sikkerhedsorganisationen inddrages og  

 deltager i rådgivningsprocessen vedrørende løsningen af det bestemte  

 arbejdsmiljøproblem.
 Stk. 2.  

  

 I  

 virksomheder, hvor der ikke skal oprettes sikkerhedsorganisation, skal de  

 ansatte på tilsvarende måde inddrages i løsningen af det bestemte  

 arbejdsmiljøproblem.
 § 23.  

  

 Arbejdsgiveren skal indgå en skriftlig aftale med en autoriseret  

 arbejdsmiljørådgiver om rådgivning til løsning af det arbejdsmiljøproblem,  

 der  

 følger af kap. 2.
 Stk. 2.  

  

 Aftalen  

 skal forefindes i virksomheden og være til rådighed for virksomhedsledere,  

 arbejdsledere, øvrige ansatte og Arbejdstilsynet.
 § 24.  

  

 Aftalen, jf. § 23, skal opfylde minimumskravene i bilag 1.
 § 25.  

  

 Arbejdsgiveren skal give en tilbagemelding til Arbejdstilsynet om indgåelse  

 af  

 en aftale om rådgivning, senest 6 uger efter at arbejdsgiveren har modtaget  

 påbud fra Arbejdstilsynet om brug af rådgivning til løsning af  

 arbejdsmiljøproblemet.
 Stk. 2.  

  

 Tilbagemeldingen skal påtegnes af sikkerhedsorganisationen eller, i  

 virksomheder der ikke har pligt til at etablere sikkerhedsorganisation, af en  

 repræsentant for de ansatte.
 Stk. 3.  

  

 Arbejdsgiveren skal sørge for, at tilbagemeldingen påtegnes af den  

 autoriserede  

 arbejdsmiljørådgiver, som herved bekræfter, at der er indgået en aftale i  

 henhold til bilag 1.
§ 26.  

  

 Arbejdsgiveren skal indhente en redegørelse fra arbejdsmiljørådgiveren, når  

 arbejdsmiljøproblemet er løst.
Redegørelsen skal indeholde oplysninger om:
1.  

 	  

 hvordan påbudet er  

 efterkommet, og 2.  

 	  

 hvordan  

 sikkerhedsorganisationen eller de ansatte har været inddraget.
 Stk. 2.  

  

 Arbejdsgiveren har pligt til at videregive redegørelsen til  

 sikkerhedsorganisationen  

 eller, i virksomheder der ikke har pligt til at etablere  

 sikkerhedsorganisation, til en repræsentant for de ansatte.
 Stk. 3.  

  

 Redegørelsen skal forefindes i virksomheden og være til rådighed for  

 virksomhedsledere, arbejdsledere, øvrige ansatte og Arbejdstilsynet.
 § 27.  

  

 Arbejdsgiveren skal give en tilbagemelding til Arbejdstilsynet om, hvordan  

 påbudet  

 er efterkommet.
 Stk. 2.  

  

 Tilbagemeldingen skal påtegnes af sikkerhedsorganisationen eller, i  

 virksomheder der ikke har pligt til at etablere sikkerhedsorganisation, af en  

 repræsentant for de ansatte.
 Stk. 3.  

  

 Arbejdsgiveren skal sørge for, at tilbagemeldingen påtegnes af den  

 autoriserede  

 arbejdsmiljørådgiver, der herved bekræfter, at arbejdsgiveren har efterkommet  

 problempåbudet.
 7. AT-anvisninger,  

 AT-meddelelser m.v.
