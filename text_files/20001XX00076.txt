Skriftlig fremsættelse (1. november  

 2000) Sundhedsministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 sygehusvæsenet. (Genoptræningsplaner).
(Lovforslag nr.
L 69).
Formålet med lovforslaget er at sikre, at alle  

 patienter, der har brug for fortsat genoptræning efter  

 sygehusbehandling, får den nødvendige genoptræning i et  

 sammenhængende forløb, uanset om genoptræningen  

 foregår i amtsligt eller kommunalt regi.
Med lovforslaget sker der en  

 præcisering af sygehusvæsenets ansvar for at tilrettelægge  

 et træningsforløb for den enkelte patient, når dette er  

 lægefagligt begrundet.
 Lovforslaget om genoptræningsplaner er således  

 en direkte opfølgning på et klart ønske på  

 folkehøringerne om sundhed og sygehuse, og er udarbejdet i  

 overensstemmelse med aftalerne om den kommunale økonomi, der er  

 indgået i juni 2000 mellem regeringen, Amtsrådsforeningen,  

 Kommunernes Landsforening samt Københavns og Frederiksberg kommuner.  

 Det blev i den forbindelse aftalt, at der ved udskrivning fra sygehus skal  

 foreligge en plan for en effektiv og hurtig genoptræning.
 Lovforslaget vil med kravet om udarbejdelse af en  

 træningsplan til den enkelte patient, når dette er  

 lægefagligt begrundet, nødvendiggøre, at amter og  

 kommuner etablerer et formaliseret samarbejde på  

 træningsområdet, herunder aftaler klare  

 visitationsretningslinier.
