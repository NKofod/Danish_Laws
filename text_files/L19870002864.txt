 I tilslutning til udenrigsministeriets bekendtgørelse nr. 34 af 29. april  

 1980 og efterfølgende bekendtgørelser, senest nr. 35 af 29. maj 1985,  

 Lovtidende C, meddeles det, at følgende lande med virkning fra de anførte  

 datoer har ratificeret eller tiltrådt den i Wien den 23. maj 1969  

 undertegnede konvention om traktatretten:
Nederlandene har gjort indsigelse mod forbehold over for konventionens  

 art. 66 og anser sig i forhold til stater, der tager sådanne forbehold, ikke  

 for bundet af de bestemmelser i kapitel V, med hensyn til hvilke de i art. 66  

 fastlagte bilæggelsesprocedurer ikke vil finde anvendelse på grund af  

 forbeholdene fra de pågældende staters side.
Efter Nederlandenes opfattelse  

 forringer dette forhold imidlertid ikke de pågældende staters pligt til at  

 opfylde enhver af de i disse bestemmelser indeholdte forpligtelser, som  

 uafhængigt af konventionen påhviler dem i henhold til folkeretten.
 Colombia har taget forbehold over for art. 25, idet landet ikke anerkender  

 foreløbig anvendelse af traktater.
Sovjetunionen, Hviderusland, Ukraine og Den tyske demokratiske Republik  

 har taget forbehold over for art. 66 og erklæret, at iværksættelse af de i  

 denne artikel nævnte fremgangsmåder med hensyn til domstolsafgørelse og  

 mægling vil kræve samtykke fra enhver af tvistens parter i hvert enkelt  

 tilfælde.
Desuden kan mæglerne i en mæglingskommission kun være personer, som  

 er udpeget af tvistens parter ved fælles overenskomst.
 Endvidere har Sovjetunionen, Hviderusland og Ukraine meddelt, at de ikke  

 føler sig bundet af art. 20, stk. 3, eller art. 45 (b), idet disse  

 bestemmelser anses for at være i modstrid med etableret international  

 praksis.
Udenrigsministeriet, den 12. maj 1987 F.
M.
