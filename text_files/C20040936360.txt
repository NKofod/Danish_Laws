 Vejledning om økologiske  

 fødevarer m.v.
(Juni 2004) 1. Indledning Reglerne for økologisk produktion m.v. er fastsat af EU i  

  

 Rådets  

 forordning nr. 2092/91/EØF af 24. juni 1991 om økologisk produktionsmetode  

 for  

 landbrugsprodukter og om angivelse heraf på landbrugsprodukter og  

 levnedsmidler,  

 med senere ændringer  

  

 . I de efterfølgende afsnit omtales denne forordning  

 som økologiforordningen.
Enkelte områder f.eks. bestemmelserne om anvendelse af  

 tilsætningsstoffer og teknologiske hjælpestoffer i animalske fødevarer, er  

 dog  

 ikke færdigforhandlet i EU.
Indtil da gælder nationale regler på dette  

 område.
Desuden er akvakultur og akvakulturprodukter ikke på nuværende  

 tidspunkt omfattet af økologi-forordningen.
Indtil området er harmoniseret,  

 er  

 der derfor mulighed for at fastsætte nationale regler for  

 akvakulturprodukter.  

 I Danmark er der udarbejdet regler for opdræt af laksefisk og europæisk ål.  

 Reglerne er fastsat i Fødevaredirektoratets bekendtgørelse om økologisk  

 akvakulturbrug og i Plantedirektoratets bekendtgørelse om foderstoffer til  

 anvendelse i økologisk akvakulturbrug.
Danmark har endvidere regler for visse  

 økologiske nonfood produkter som foder til kæledyr, juletræer, frø, såsæd  

 m.v.
Ifølge økologiforordningen skal de enkelte medlemsstater  

 fastsætte visse bestemmelser, f.eks. bestemmelser til gennemførelse af  

 kontrollen, samt bestemmelser om mærkning med angivelse af kontrolmyndigheder  

 eller kodenumre for kontrolmyndighederne.
Derudover er der mulighed for at  

 fastsætte  

    

 strengere regler for kontrol,  

 samt strengere regler i forhold til forordningens bilag I, del B, om animalsk  

 produktion, da der på disse områder er tale om minimumsregler.
Derfor vil medlemslandene altid som supplement til  

 økologiforordningen udstede nationale regler for økologisk jordbrug og  

 økologiske  

 fødevarer.
Heri fastsættes bl.a. krav om administrative forhold, kontrol og  

 strafbestemmelser.
 Udover de særlige økologiregler skal økologiske fødevarer  

 overholde den almindelige fødevarelovgivning.
Administrationen af  

 økologireglerne er fordelt mellem flere direktorater under  

 Fødevareministeriet.  

 Administrationen af støtteordninger til fremme af økologisk produktion samt  

 sekretariatet for Det Økologiske Fødevareråd hører under Direktoratet for  

 FødevareErhverv.
Den økologiske primærproduktion, det vil sige alt, hvad der  

 foregår på bedrifterne, og forsyningsvirksomheder til primærproduktionen,  

 administreres af Plantedirektoratet, mens Fødevaredirektoratet administrerer  

 reglerne  

 om økologiske fødevarer og foder med animalsk indhold til kæledyr. Økologisk  

 akvakulturbrug (med undtagelse af foderstoffer til anvendelse i  

 akvakulturbrug)  

 administreres dog også af Fødevaredirektoratet.
Fødevaredirektoratets regler  

 er  

 fastlagt i  

  

 bekendtgørelse nr. 761 af 14. august 2000 om økologiske fødevarer  

 m.v. med senere ændringer  

  

 og  

  

 bekendtgørelse nr. 114 af 23. februar 2004  

 om økologisk akvakulturbrug  

  

 . I de følgende afsnit omtales  

    

 bekendtgørelsen økologiske fødevarer m.v. som  

 økologibekendtgørelsen.
2. Anvendelsesområde Denne vejledning vedrører markedsføring af økologiske fødevarer  

 og foder med animalsk indhold til kæledyr.
Vejledningen er rettet mod  

 virksomheder, der markedsfører de nævnte produkter, kontrolmyndigheder,  

 interesserede forbrugere m.fl.
Vejledningen vedrører de produkter der er  

 omhandlet  

 i artikel 1, 2 og 3 i økologiforordningen, § 1 i økologibekendtgørelsen, samt  

 §  

 1 nr. 1 i bekendtgørelse om økologisk akvakulturbrug, for fisk, der er  

 leveret  

 til slagtning, og produkter fremstillet af disse fisk beregnet på anvendelse  

 som fødevarer.
I denne vejledning  

 benyttes betegnelsen fødevarer for fødevarer samt nonfood, i det omfang  

 nonfood  

 produkterne er omfattet af økologibekendtgørelsen  dvs. foder med  

 animalsk  

 indhold til kæledyr.
Fødevarer inkluderer endvidere levende dyr, fra det  

 øjeblik de leveres til slagtning.
Dvs. når de er pålæsset transportvognen på  

 gården/akvakulturbruget er de omfattet af økologibekendtgørelsen, herunder  

 den  

 i bekendtgørelsen fastlagte kontrolordning.
 Dog skal man være opmærksom på, at de specifikke krav til  

 slagtning af økologiske fisk og  

    

 transport til slagtning af økologiske fisk ses af bekendtgørelsen om  

 økologisk akvakulturbrug, mens de tilsvarende krav for svin og kvæg ses i  

 økologibekendtgørelsen.
I de gældende retsforskrifter henviser betegnelsen økologisk til  

 jordbrugsproduktionsmetoden.
I daglig tale - og i denne vejledning anvendes  

 udtrykket økologiske fødevarer underforstået, at det er fødevarer, der er  

 frembragt ved økologisk jordbrugsproduktion, og som markedsføres, eller skal  

 markedsføres, med henvisning til den økologiske produktionsmetode.
 Fødevarer som markedsføres med andre angivelser, der giver  

 indtryk af, at fødevarerne eller deres ingredienser er økologiske, skal som  

 minimum opfylde samme krav, som fødevarer, der mærkes "økologisk".  

 Som eksempler på sådanne betegnelser kan nævnes "øko" og  

 "biodynamisk".
3. Mærkning Mærkning er reguleret af artikel 5 og artikel 10 i  

 økologiforordningen.
I økologibekendtgørelsens § 7 og 8 er der fastsat  

 mærkningsregler, der vedrører brugen af kontrolkodenummer og Ø-mærket på  

 økologiske  

 fødevarer der er tilberedt i Danmark.
 Der er i mærkningsreglerne henvisninger til tabeller over de  

 tilsætningsstoffer m.v. der må anvendes.
3.1. Sammensætning For at en forarbejdet fødevare kan kaldes økologisk, er der  

    

 regler vedrørende sammensætningen af  

 fødevaren der skal overholdes.
Der er en overordnet forventning om, at  

 Økologiske fødevarer så vidt muligt skal bestå af økologiske ingredienser og  

 så  

 vidt muligt være fri for tilsætningsstoffer.
Det er dog tilladt at anvende  

 visse ikke økologiske ingredienser af landbrugsoprindelse samt visse  

 ingredienser, der ikke er af landbrugsoprindelse, herunder  

 tilsætningsstoffer.  

 Listerne over disse stoffer og ingredienser er anført i henholdsvis bilag VI,  

 Del A, B og C i økologiforordningen og bilag 1, Del A og B i  

 økologibekendtgørelsen.  

 Del A i økologiforordningen omhandler de tilladte ingredienser, der ikke  

 bliver  

 regnet med som ingredienser af landbrugsoprindelse, bl.a. tilsætningsstoffer,  

 salt og vand.
 Del B i økologiforordningen indeholder en liste over de tekniske  

 hjælpestoffer der er tilladt ved fremstilling af økologiske fødevarer.
 Del C omhandler en liste over de ingredienser, det er tilladt at  

 bruge som ikke-økologiske landbrugsingredienser, idet det er vurderet, at de  

 ikke findes i tilstrækkelig mængde på økologisk form.
 Del A og B i økologiforordningen er gældende for vegetabilske  

 fødevarer, og Del A og B i økologibekendtgørelsen er gældende for animalske  

 fødevarer, indtil området er fuldt harmoniseret.  

    

 Herefter vil Del A og B i økologiforordningen,  

 også omfatte tilsætningsstoffer og tekniske hjælpestoffer til de animalske  

 fødevarer.
 Hvis en fødevare er sammensat af både vegetabilske og animalske  

 ingredienser, henvises dels til de generelle regler med hensyn til hvilke  

 tilsætningsstoffer, der må være enten i de enkelte ingredienser eller i det  

 færdige produkt (se bl.a. afsnittet i Positivlisten om overførsel) og dels  

 til  

 (jf. økologiforordningens bilag VI og indtil harmonisering også  

 økologibekendtgørelsens bilag 1).
 Del C i økologiforordningen er gældende for både vegetabilske og  

 animalske økologiske fødevarer.
Del A, B og C i bilag VI i økologiforordningen revideres ca.  

 hvert andet år af EU-Kommissionen i samarbejde med medlemslandene.
Når en ny  

 runde igangsættes, anmoder Fødevaredirektoratet erhvervs- og  

 forbrugerorganisationer om forslag til ændringer.
Et forslag om optagelse af  

 stoffer skal indeholde alle begrundelser, der viser, at anmodningen opfylder  

 de  

 fastsatte kriterier i Kommissionens forordning nr. 207/93 af 29. januar 1993  

 om  

 fastlæggelse af indholdet af bilag VI til Rådets forordning nr. 2092/91/EØF  

 og  

 om gennemførelsesbestemmelser til artikel 5, stk. 4, til nævnte  

 forordning,  

    

 med senere ændringer.  

 Anmodninger kan også indsendes løbende.
Hvis der ønskes anvendt en landbrugsingrediens, der ikke er  

 medtaget i bilag VI, del C, er der mulighed for, at medlemslandene kan give  

 en  

 midlertidig tilladelse i henhold til ovennævnte forordning, i første omgang  

 for  

 3 måneder og efterfølgende for 3 x 7 måneder.
Dvs. der er mulighed for at  

 give  

 tilladelser til anvendelse af ikke-økologiske landbrugsingredienser i samlet  

 set 24 måneder.
For hver gang, der gives en tilladelse, skal den sendes til  

 notifikation i alle medlemslande i EU, der således har mulighed for at  

 meddele,  

 at den pågældende ingrediens kan fås økologisk i et af de andre EU-lande.  

 Efter  

 de 24 måneder kan den pågældende ingrediens kun anvendes, hvis et medlemsland  

 foreslår den optaget på økologiforordningens bilag VI, del C, og fortsat  

 notificerer for hver ny 7 mdr. forlængelse.
 3.1.1. Tilsætningsstoffer mv.
 Selv om økologiske fødevarer som udgangspunkt skal bestå af  

 landbrugsingredienser, så er der visse ingredienser, som pr. definition i  

 økologiforordningen, jf. indledningen i forordningens bilag VI, ikke stammer  

 fra landbruget, og som er nødvendige at anvende i forarbejdede fødevarer.
 Ved ingredienser, der ikke er af landbrugsoprindelse, forstås:
  

    

 Tilsætningsstoffer, herunder bærestoffer til tilsætningsstoffer   

    

 Aromaer   

    

 Vand og salt   

    

 Mikroorganismepræparater   

    

 Mineraler (herunder sporelementer), vitaminer, aminosyrer og  

 andre nitrogenforbindelser.
Det er alene listerne i økologireglerne over  

 tilladte tilsætningsstoffer, der danner grundlag for hvilke  

 tilsætningsstoffer,  

 der må anvendes i økologiske fødevarer.
Det er således underordnet, om  

 tilsætningsstofferne  

 er fremstillet ud fra økologiske landbrugsingredienser, hvis der pr.  

 definition  

 er tale om et tilsætningsstof.
Når det derimod skal afgøres i hvilke  

 fødevaregrupper,  

 tilsætningsstoffet er tilladt og den mængde, det er tilladt i, skal de  

 generelle regler for tilsætningsstoffer overholdes, med mindre der er fastsat  

 yderligere restriktioner i økologireglerne.
Farvestoffer er ikke tilladte i hverken vegetabilske eller  

 animalske økologiske fødevarer.
Ekstrakter af farvende fødevarer, som f.eks.  

 rødbeder, paprika, hibiscus o.l. betragtes som farvestoffer, hvis de  

 tilsættes  

 alene for at give farve i produktet.
 Sødestoffer er ikke tilladt i økologiske fødevarer.
 Hvis et bærestof, der anvendes til tilsætningsstoffer, er en  

 landbrugsingrediens skal det  

    

 være økologisk.  

 Hvis bærestoffet er et tilsætningsstof, skal det være tilladt i henhold til  

 listerne over tilladte ikke-økologiske ingredienser.
I animalske økologiske fødevarer er aromaer ikke tilladt.
I  

 vegetabilske økologiske fødevarer er kun naturlige aromastoffer og naturlige  

 aromapræparater tilladte.
Simple ekstrakter, æteriske olier eller  

 oleoresiner  

    

 af fødevarer, der ikke på  

 selektiv måde koncentrerer enkeltstoffer, betragtes ikke som aromapræparater,  

 men som fødevareingredienser.
Aromaer,  

 mikroorganismepræparater, enzympræparater og tilsætningsstoffer, herunder  

 vitaminer, som er tilladt iht. økologireglerne, og som selv har et indhold af  

 tilsætningsstoffer, som er tilladt iht. den generelle fødevarelovgivning kan  

 anvendes i økologiske fødevarer, selv om de sidstnævnte tilsætningsstoffer  

 ikke  

 findes på økologiforordningens og økologibekendtgørelsens liste over tilladte  

 tilsætningsstoffer.
Hvis der anvendes tilsætningsstoffer som bærestoffer til  

 tilsætningsstoffer til vegetabilske fødevarer, skal de dog være optaget på  

 økologiforordningens bilag VI A.
En økologisk fødevare skal indeholde én eller flere økologiske  

 ingredienser.
Der angives ikke direkte nogen grænse for mængden af økologiske  

 ingredienser, udover at der i økologiforordningen står, at et økologisk  

 produkt  

 "  

  

 hovedsageligt  

  

 består af én eller flere ingredienser af vegetabilsk  

 og/eller animalsk oprindelse".
Det betyder som udgangspunkt, at et produkt skal bestå af mindst  

 50 % økologiske ingredienser  

    

 F.eks. skal  

 økologisk urtesalt indeholde over 50 % økologiske urter.
Som en undtagelse  

 kan  

 nævnes øl og visse sodavand hvor hovedparten er vand, men hvor det er muligt  

 at  

 markedsføre dem som økologisk.
I de tilfælde, hvor hovedparten ikke består af  

 økologiske ingredienser, må vildledningsbestemmelserne anvendes.
3.1.2. Forarbejdning Der er forbud mod anvendelse af bestråling i økologisk  

 produktion.
Det gælder både de færdige fødevarer og fødevareingredienserne.  

 Derudover er der ikke regler for hvilke processer, der er tilladte ved  

 forarbejdning  

 af økologiske fødevarer.
Almindeligt anvendte processer anses derfor for  

 tilladte.
Den begrænsende faktor er, at der kun er tilladt et begrænset antal  

 tekniske hjælpestoffer.
3.1.3. Ikke-økologiske landbrugsingredienser I forarbejdede økologiske fødevarer skal alle ingredienser af  

 landbrugsoprindelse som udgangspunkt være økologiske.
De forarbejdede  

 økologiske fødevarer, kan dog indeholde visse ikke-økologiske  

 landbrugsingredienser.
Listen over disse ingredienser er anført i bilag VI,  

 del  

 C i økologiforordningen, og ingredienserne er inddelt i henholdsvis  

 uforarbejdede vegetabilske produkter, forarbejdede vegetabilske produkter og  

 animalske produkter.
Listen er fastlagt ud fra, hvilke ingredienser, det ikke  

 er muligt at få i tilstrækkelig mængde på økologisk form.
Uforarbejdede vegetabilske ikke-økologiske landbrugsingredienser  

 defineres som "enkeltprodukter fra landbruget og produkter fremstillet  

 heraf ved hjælp af afvaskning, rensning, varmebehandling og/eller mekaniske  

 processer og/eller fysiske processer, som formindsker produktets  

 vandindhold." Ved forarbejdede vegetabilske ikke-økologiske  

 landbrugsingredienser forstås, at der er foretaget en yderligere  

 forarbejdning  

 end f.eks. tørring.
 Det betyder, at hvis en ikke-økologisk ingrediens som f.eks.  

 uforarbejdet kolanød er tilladt, er kolaekstrakt ikke automatisk tilladt, med  

 mindre ekstrakten er anført under forarbejdede vegetabilske ikke-økologiske  

 landbrugsingredienser.
 De forarbejdede fødevarer kan inddeles i to grupper, i forhold  

 til hvor stor en del af produktets landbrugsingredienser der er  

    

 økologiske.
  

    

 Forarbejdede fødevarer, hvor mindst 95 % af  

 landbrugsingredienserne er økologiske   

    

 Forarbejdede fødevarer, hvor mindst 70 % af  

 landbrugsingredienserne er økologiske For fødevarer, hvor mindst 95 % af landbrugsingredienserne er  

 økologiske, gælder, at disse må kaldes økologiske i varebetegnelsen.
Fødevarer hvor under 95 % af landbrugsingredienserne er  

 økologiske , men mindst 70% af landbrugsingredienserne er økologiske , må  

 ikke  

 kaldes økologiske i varebetegnelsen, men de  

    

 økologiske ingredienser kan nævnes i ingredienslisten.
Der skal så  

 desuden i en særskilt deklaration anføres, at X % af ingredienserne af  

 landbrugsoprindelse er fremstillet efter reglerne for økologisk  

 produktion.  

 Sådanne fødevarer betegnes som 70 %-produkter.
 For fødevarer med under 70 % økologiske landbrugsingredienser,  

 må brugen af økologiske ingredienser i fødevaren ikke anprises - heller ikke  

 i  

 ingredienslisten.
Med hensyn til beregning af, hvor stor en procentdel af  

 ingredienserne af landbrugsoprindelse, der er økologiske, henvises til  

 Kommissionens retningslinjer for beregning af ingredienser, der stammer fra  

 økologisk landbrug.
Retningslinierne er at finde på Fødevaredirektoratets  

 hjemmeside (  

  

 www.fdir.dk)  

  

 . Der skal dog gøres opmærksom på, at  

 beregningseksemplerne er baseret på at afgøre, om produktets ingredienser af  

 landbrugsoprindelse udgøres af mindst 50 % økologiske ingredienser.  

 Tilladelsen  

 til mærkning af produkter med et indhold på mindst 50 % økologiske  

 landbrugsingredienser,  

 udløb 31. december 1997. Beregningseksemplerne illustrerer dog fint, hvordan  

 man beregner i forhold til f.eks. vandindhold.
I forarbejdede økologiske fødevarer, der er sammensat af flere  

 ingredienser, skal der enten stå økologisk ud for de enkelte økologiske  

 ingredienser i ingredienslisten, eller det skal i varebetegnelsen nævnes,  

 hvilke ingredienser, der er økologiske.
Som eksempel kan nævnes, at hvis  

 varebetegnelsen er "økologiske frikadeller", skal der stå økologisk  

 ud for hver af de økologiske ingredienser f.eks. ud for svinekød, æg, mælk,  

 mel  

 og peber i ingredienslisten.
Dette gælder også, selvom alle ingredienserne er  

 økologiske.
 Denne form for mærkning er mulig at angive med * ud for hver  

 økologisk ingrediens, hvis der i umiddelbar nærhed er anført, at * =  

 økologisk.
Økologiske fødevarer må ikke indeholde en ingrediens, der er  

 tilsat både som økologisk og ikke-økologisk ingrediens.
Det skal forstås på  

 den  

 måde, at det f.eks. ikke er tilladt at anvende henholdsvis økologisk  

 tidselolie  

 og ikke-økologisk tidselolie i samme produkt.
3.2. GMO og bestråling Der er ved fremstillingen af økologiske fødevarer et generelt  

 forbud mod anvendelse af genetisk modificerede organismer (GMO) og anvendelse  

 af ingredienser, der er fremstillet på grundlag af GMOer.
Virksomheder  

 skal  

 kunne dokumentere, at anvendte råvarer, ingredienser og hjælpestoffer ikke er  

 fremstillet ved brug af GMO.
Se endvidere Vejledning om genetisk  

 modificerede  

 fødevarer på www.fdir.dk.
Det er endvidere forbudt med anvendelse af  

 bestråling  

    

 (ioniserende stråling).  

 Forbudet gælder både fødevarerne og ingredienserne heri.
Overholdelsen af  

 dette  

 krav skal kunne dokumenteres.
3.3. Oplysning om kontrolinstans Ifølge økologiforordningens, artikel 5, skal økologiske  

 produkter mærkes med navnet og/eller kodenummeret på den kontrolinstans, som  

 har stået for kontrollen hos den virksomhed, der senest har tilberedt  

 produktet, dvs. f.eks. mærket det som økologisk.
 Herudover skal der altid ved transport af økologiske fødevarer  

 fra økologikontrollerede virksomheder i EU til andre virksomheder mærkes med  

 navnet og/eller kodenummeret på afsendervirksomhedens kontrolinstans, jf.  

 økologiforordningens bilag III, generelle bestemmelser, pkt. 7. Denne  

 mærkning  

 med kontrolinstans ved transport kan enten foretages på transport-emballagen  

 eller på et dokument, der entydigt kan relateres til partiet.
Det er op til det enkelte EU-land at beslutte, om den  

 obligatoriske mærkning med kontrolinstans skal angives med navn og/eller  

 kodenummer.
I Danmark er det besluttet, at der skal mærkes med et kodenummer.  

 Valgfriheden i EU-reglerne betyder, at varer fra de øvrige EU-lande ikke  

 nødvendigvis er mærket med et kodenummer, men evt. med navnet på den  

 pågældende  

 kontrolinstans.
Ovennævnte betyder, at virksomheder, der er omfattet af kontrol  

 i henhold til den danske bekendtgørelse om økologiske fødevarer, skal mærke  

 med  

 kodenummeret for den lokale fødevareregion.
Kodenummeret, der er på formen  

 DK-Ø-X, hvor X er et regionsspecifikt tal, fremgår af økologibekendtgørelsens  

 bilag 4.
 Udover den obligatoriske mærkning med kodenummeret kan  

 angivelsen af kodenummeret frivilligt indledes med den forklarende tekst  

 "Økologikontrolmyndighed:". Det er herudover frivilligt at mærke  

 med  

 kontrolmyndighedens navn indledt med den forklarende tekst  

 "Økologikontrolmyndighed:". Myndighedens navn må imidlertid ikke  

 anvendes uden den forklarende tekst, da det er vigtigt, at der ikke sås tvivl  

 om, at angivelse af myndigheden alene har med den økologiske kontrol at gøre,  

 og ikke gælder den almindelig udførte fødevarekontrol.
 Dette betyder, at oplysninger om kontrolinstans f.eks. kan  

 angives på følgende måde:
DK-Ø-1 Økologikontrolmyndighed: DK-Ø-1 Økologikontrolmyndighed:  

 Fødevareregion Nordjylland.
DK-Ø-1 Også ved eksport skal kodenummeret angives.
Her vil det dog være  

 op til eksportlandet, dvs. importøren i eksportlandet, at afgøre,  

  

 hvorledes  

  

 DK-Ø-X skal  

 fremgå/præsenteres.
Kodenummeret kan ledsages af en forklarende tekst i  

 overensstemmelse  

 med modtagerlandets retningslinjer herfor.
Der er i øvrigt ikke fastsat særlige  

 regler om placering eller skrifttyper i forbindelse med mærkning med  

 kontrolinstans.
Fødevarelovgivningens bestemmelser om ikke-vildledende  

 mærkning  

 skal dog overholdes.
Angivelsen må eksempelvis ikke fremhæves på en måde, der  

 kan give forbrugeren anledning til at tro, at det pågældende produkt har en  

 højere økologisk status, end det er tilfældet, f.eks. hvis det er et  

 70%-produkt.
Det er altid den fødevareregion, der kontrollerer virksomheden,  

 hvor varen  

  

 fysisk  

  

 håndteres/tilberedes,  

 der skal anføres.
Dette gælder også selvom håndteringen/tilberedningen sker  

 som  

 lønarbejde.
Ved detailsalg betyder ovennævnte bestemmelser, at alle  

 markedsførte økologiske fødevarer  ikke kun de færdigpakkede   

 skal være  

 forsynet med oplysninger om kontrolinstansen for den virksomhed, der senest  

 har  

 stået for tilberedningen, dvs. i praksis økologimærkningen, af fødevaren.
En  

 undtagelse er dog fødevarer, der er importeret færdigpakkede fra lande uden  

 for  

 EU, og som ikke er tilberedt yderligere i EU.
 Hvis der er tale om løssalg omfattet af økologikontrol, f.eks.  

 hos en detailbager, der økologikontrolleres, fordi der inden salget foretages  

 en tilberedning, kan oplysningen om kontrolinstansen være mundtlig eller  

 gives  

 ved en generel skiltning med henvisning til de pågældende økologiske  

 fødevarer.  

 F.eks.:
 "Vi forhandler følgende  

 økologiske brød:
Økologisk markbrød  

  

 Økologisk bondebrød  

  

 Økologisk kernebrød Økologikontrolmyndighed:  

  

 Fødevareregion Nordjylland, DK-Ø-1" Ved løssalg, der  

  

 ikke  

  

 er  

 omfattet af økologikontrol, dvs. hvor f.eks. en grønthandler køber en kasse  

 æbler, åbner kassen og herfra sælger æblerne i løs vægt, vil der normalt  

 allerede være mærket med en økologikontrolinstans på kassen - nemlig den  

 instans, der stod for kontrollen hos virksomheden, der pakkede æblerne.
Er  

 dette ikke tilfældet, dvs. at oplysningen i stedet fremgår af det dokument,  

 der  

 fulgte varen, kan oplysningen gives mundtligt.
Der må ved et sådant løssalg  

 ikke herudover foretages en skiltning/mærkning med kontrolinstans.
3.4. Ø-mærket Det danske økologikontrolmærke (Ø-mærket), kan frivilligt  

 anvendes på økologiske fødevarer, som er tilberedt i Danmark og underlagt den  

 danske kontrolordning. Ø-mærket kan desuden anvendes på økologiske  

 opdrætsfisk  

 jf. bekendtgørelse om økologisk akvakulturbrug og på visse non food  

 produkter.  

 Betingelserne for at anvende Ø-mærket, udover at produktet skal være  

 tilberedt  

 under den danske kontrolordning, er, at EU-regler og danske regler  

 overholdes.  

 Mærkning med Ø-mærket betragtes som en tilberedning.
 Såfremt der ikke findes økologiregler i EU eller danske  

 økologiregler for produktion hhv. tilberedning af visse fødevarer kan disse  

 ikke Ø-mærkes.
Udenlandsk producerede økologiske laksefisk og ål, svarende til  

 dem der er omfattet af den danske bekendtgørelse herom, kan Ø-mærkes, når  

 produkterne er produceret og tilberedt efter regler, der vurderes at være  

 tilsvarende i forhold til de i medfør af  

    

 bekendtgørelse om økologisk akvakulturbrugs fastsatte regler om  

 økologisk produktionsmetode samt kontrolleret under kontrolordninger, hvis  

 effektivitet svarer til effektiviteten af de kontrolforanstaltninger, der er  

 beskrevet i art. 8 og 9 i økologiforordningen.
Ansøgning om at få vurderet om  

 de anvendte regler svarer til de danske skal indsendes til fødevareregionen.
 Øvrige økologiske akvakulturprodukter indført fra andre  

 EU-lande, kan markedsføres som økologiske, men kan ikke mærkes med Ø-mærket,  

 heller ikke efter en eventuel tilberedning i Danmark.
Hvis en dansk virksomhed f.eks. ønsker at ompakke økologiske  

 rejer indført fra f.eks.
Sverige, vil virksomheden der ompakker, skulle  

 underlægges økologikontrol og produktet påsættes det tilhørende danske  

 kontrolkodenummer, men produktet kan ikke Ø-mærkes.
 Hvis de økologiske rejer skal indgå i en økologisk færdigret,  

 kan produktet, såfremt de økologiske rejer sammen med eventuelle ikke  

 økologiske landbrugsingredienser udgør mindre end 5 % af den samlede mængde  

 landbrugsingredienser (økologiske og ikke-økologiske) mærkes med Ø-mærket.
Hvis en dansk virksomhed f.eks. ønsker at ompakke økologiske  

 laks importeret fra et tredjeland, efter at have fået en importtilladelse  

 iht.  

 bekendtgørelsen om økologisk akvakulturbrug, kan disse mærkes Ø-mærket, da  

 reglerne for opdræt af de økologiske laks i oprindelseslandet, ved udstedelse  

 af importtilladelsen,  

    

 er vurderet at  

 være tilsvarende de danske regler.
Andre akvakulturprodukter end laksefisk og  

 europæisk ål, kan ikke mærkes med Ø-mærket.
Vin kan ikke Ø-mærkes på nuværende tidspunkt, da  

 økologiforordningens lister over tilladte ikke-økologiske ingredienser og  

 hjælpestoffer ikke gælder ved vinfremstilling.
Vin kan derudover ikke kaldes  

 økologisk.
Vin kan dog forhandles mærket med "Vin fremstillet ud fra  

 økologisk dyrkede druer" i et felt, der er adskilt fra den obligatoriske  

 mærkning af vinen.
 Autoriserede økologiske jordbrugsbedrifter, der sælger  

 økologiske fødevarer direkte fra bedriften kan mærke disse med Ø-mærket.
 Ø-mærket kan ikke anvendes på "70 %-produkter".  

 Ø-mærket kan heller ikke anvendes på fødevarer, der stammer fra bedrifter,  

 der  

 er under omlægning til økologisk jordbrug.
 Ø-mærket må ikke anvendes som generelt blikfang i forbindelse  

 med skiltning eller reklame på f.eks. gadeskilte, varebiler,  

 bagrudestreamers,  

 vinduesdekorationer eller beklædning.
 Ved detailforhandling af færdigpakkede økologiske fødevarer, der  

 i forvejen er mærket med Ø-mærket, kan detailleddet anvende Ø-mærket i  

 skiltning og reklame i umiddelbar nærhed af disse fødevarer, f.eks. ved  

 hyldekanter.
 I reklamemateriale for Ø-mærkede fødevarer kan Ø'et med krone  

 anvendes uden tekst, hvis hele Ø-mærket er gengivet i umiddelbar sammenhæng.
Ø'et med krone uden tekst kan anvendes på æg eller ostevoks  

 eller som et særligt kødstempel på slagtekroppe og organer af økologisk  

 opdrættede dyr med henblik på en sikker identifikation af de økologiske  

 fødevarer.
Ved stempling på kød skal de generelle regler om farvestoffer i  

 forbindelse med stempling af kød overholdes.
 Ø-mærket kan anvendes på både detail- eller engrosemballager.
 Det er kun erhvervsdrivende, som tilbereder fødevarerne under  

 kontrolordningen, der kan sætte Ø-mærket på fødevarerne.
Der er ingen begrænsninger med hensyn til mærkets størrelse, så  

 længe mærket gengives tydeligt og i overensstemmelse med specifikationerne,  

 der  

 er nærmere beskrevet i økologibekendtgørelsen, og på en måde, der ikke giver  

 anledning til vildledning af forbrugeren.
Færdigtrykte Ø-mærker fremstilles  

 ikke fra officiel side, men det er muligt at rekvirere et reproark til brug  

 ved  

 trykning af etiketter o.l. hos den lokale fødevareregion eller at downloade  

 det  

 fra Fødevaredirektoratets hjemmeside (www.fdir.dk).
 Direktoratet for FødevareErhverv har brugsretten til Ø-mærket og  

 Fødevaredirektoratet har ansvaret for regler i forbindelse med fødevarer.  

 Spørgsmål, der vedrører brug af Ø-mærket i forbindelse med andet end  

 fødevarer,  

 skal rettes til Direktoratet for FødevareErhverv.
3.5. EF-kontrolmærkning og EU-logo Fødevarer, der markedsføres som økologiske i henhold til  

 økologiforordningen, kan frivilligt mærkes med EU-logo og følgende henvisning  

 til EF-kontrolordningen:
"Økologisk jordbrug - EF-kontrolordning" Da betingelserne for anvendelse af ovennævnte sætning og  

 EU-logoet er ens, refereres i det følgende kun til betingelserne for  

 EU-logoet.
EU´s økologilogo kan anvendes på fødevarer produceret og tilberedt  

 indenfor EU i overensstemmelse med økologiforordningen.
Er der tale om  

 sammensatte fødevarer, skal alle ingredienser, der indgår som økologiske,  

 være  

 produceret og tilberedt indenfor EU i overensstemmelse med  

 økologiforordningen.
EU´s økologilogo kan desuden anvendes på produkter fra  

 tredjelande, hvor kontrolorganet er under offentligt overtilsyn, samt på  

 produkter, der indeholder op til 5% importerede råvarer fra 3. lande uden  

 offentligt overtilsyn.
EU´s økologilogo kan påsættes i tredjelandet.  

 Overtilsynet  

 med kontrolorganet skal være ført af en offentlig myndighed i tredjelandet  

 eller af en offentlig myndighed i et EU-land.
Importører der ønsker at  

 benytte  

 EU-logoet skal forinden sende dokumentation til de danske myndigheder for, at  

 der er offentligt overtilsyn.
Forinden import af produkter, der ønskes mærket  

 med EU-logoet, påbegyndes, skal Fødevaredirektoratet, Mørkhøj, godkende  

 dokumentationen.
Endvidere skal fødevarerne sælges direkte fra producenten eller  

 tilberedningsvirksomheden til den endelige forbruger i lukkede emballager  

 eller  

 bringes i handelen i færdigpakket form.
I forbindelse med direkte salg fra  

 producenten eller tilberedningsvirksomheden til den endelige forbruger er det  

 ikke nødvendigt med lukkede emballager, når det af mærkningen klart og  

 tydeligt  

 fremgår, hvilket produkt der er tale om.
 Ved anvendelse af EU-logoet må hverken mærkning eller reklame  

 udformes på en måde, der bibringer køberen den forestilling, at angivelsen er  

 en garanti for højere smags-, nærings- eller sundhedskvalitet.
 Fødevarer der markedsføres som delvist økologiske, dvs. hvor de  

 økologiske ingredienser af landbrugsoprindelse udgør under 95 % må ikke  

 anvende  

 EU-logoet.
Selve udformningen af logoet er fastlagt i økologiforordningens  

 bilag V.
Fra Fødevare-direktoratets hjemmeside kan EU-logoet downloades til  

 tryk.
3.6. Private kontrolmærker Det skal bemærkes, at private kontrolorganer i EU ofte har  

 suppleret økologiforordningen med egne standarder.
Det betyder, at fødevarer,  

 der markedsføres under private mærker, ofte opfylder supplerende krav.
3.7. Anprisninger Anprisninger af fødevarer  økologiske som ikke-økologiske - er  

 reguleret af bestemmelserne om ikke-vildledende markedsføring i  

 Fødevarelovens  

 § 19.
Det anses normalt for vildledende at anprise forhold, som efter  

 lovgivningen er almindeligt gældende for den pågældende produkttype.
Det vil  

 eksempelvis være vildledende at anprise, at der i produktionen af et  

 økologisk  

 produkt ikke er anvendt GMO, da økologilovgivningen ikke tillader anvendelsen  

 af GMO.
Anprisninger af forhold, der ikke følger af økologilovgivningen, skal  

 kunne dokumenteres særskilt.
 Følgende er eksempler på anprisninger, der skal dokumenteres  

 særskilt:
 Dyrket uden kunstgødning  

 og sprøjtemidler.
 Flere af stofferne i økologiforordningens bilag II, der kan  

 anvendes ved økologisk jordbrugsproduktion (de fleste dog kun efter særlig  

 tilladelse fra kontrolmyndigheden), kan betegnes som hhv.  

 kunstgødning  

 (f.eks. mikronæringsstoffer) og sprøjtemidler (F.eks. svovl,  

 mikroorganismer  

 og pyrethiner).
 Organiske og uorganiske gødningsstoffer, nævnt i bilag II, kan  

 undtagelsesvis anvendes hvis en passende næring, der indgår i  

 sædskifteplanen,  

 ikke kan sikres ved:
   

    

 Dyrkning af bælgplanter, grøngødning eller planter med dybt  

 rodnet efter en hensigtsmæssig flerårig sædskifteplan.
  

    

 Nedmuldning af husdyrgødning fra økologisk husdyrproduktion   

    

 Nedmuldning af andet økologisk materiale.
 Ifølge bilag I i  

    

 økologiforordningen skal skadegørere, plantesygdomme og ukrudt bekæmpes  

 ved at samordne foranstaltninger som:
  

    

 Valg af hensigtsmæssige arter og sorter   

    

 En hensigtsmæssig sædskifteplan   

    

 Mekaniske dyrkningsmetoder   

    

 Beskyttelse af skadegørenes naturlige fjender på passende måder  

 (f.eks. ved hjælp af levende hegn og ynglemuligheder samt ved udsætning af  

 prædatorer)   

    

 Flammebehandling af ukrudt.
 De stoffer og midler der er anført i bilag II (pesticider) må  

 kun anvendes i tilfælde af akut fare for afgrøden.
Dyrene får ikke medicin  

 og er ude hver dag Ifølge Plantedirektoratets økologibekendtgørelse gives medicin  

 ved behov/efter anvisning fra dyrlæge, men ikke som automatisk  

 sygdomsforebyggelse via foder o.l. og f.eks. skal kvæg og svin have adgang  

 til  

 udendørs græsarealer i sommerhalvåret (minimum 150 dage).
Generelle oplysninger om de økologiske produktions- og  

 fremstillingsprincipper  

 er tilladt, forudsat, at oplysningerne er korrekte.
Det skal fremgå, at  

 oplysningerne gælder generelt for økologiske produktion, og ikke kun for det  

 konkrete produkt.
Eksempelvis som følgende:
  

    

 Ved den økologiske produktion anvendes normalt ikke kunstgødning  

 og sprøjtemidler   

    

 Der anvendes ikke GMO i økologisk jordbrug   

    

 I økologisk jordbrug anvendes ikke sprøjtemidler mod ukrudt   

    

 Ved fremstilling af økologiske fødevarer tillades kun et  

 begrænset antal tilsætningsstoffer   

    

 Anvendelse af smagsforstærkere er ikke tilladt i økologiske  

 fødevarer Desuden kan der henvises til den økologiske produktionsmetode,  

 eksempelvis på følgende måde:
   

    

 Dyrket/opdrættet/fremstillet efter reglerne om økologisk  

 produktion.
4. Transport af dyr og slagtning Produktionsreglerne er reguleret  

 af artikel 6 i økologiforordningen og i Plantedirektoratets bekendtgørelse om  

 økologisk jordbrugsproduktion.
Transport af dyr og slagtning er reguleret af  

 økologiforordningen,  

 økologibekendtgørelsen og bekendtgørelse om økologisk jordbrugsproduktion.
Overordnet administreres produktionsreglerne på primærbedriften  

 af Plantedirektoratet.
Transport af økologiske dyr mellem primærbedrifterne  

 administreres således også af Plantedirektoratet.
Transport af dyr til  

 slagtning og slagtning ligger indenfor Fødevaredirektoratets område.
Der er i økologiforordningen fastsat krav, om at transport af  

 dyr, og derved også dyr, der leveres til slagtning, skal foregå på en måde,  

 så  

 den stress dyrene udsættes for, begrænses i overensstemmelse med den gældende  

 nationale eller EU-lovgivning på området.
Indladning og losning skal ske  

 forsigtigt, og der må ikke anvendes nogen form for elektriske impulser til at  

 tvinge dyrene.
Der må ikke anvendes allopatiske beroligende midler før og  

 under  

 transporten.
I perioden forud for slagtningen og på slagtetidspunktet skal  

 dyrene behandles sådan, at stress nedsættes mest muligt. Økologiforordningens  

 krav er minimumsregler og i ovennævnte bekendtgørelser er der fastsat  

 yderligere krav.
5. Kontrol Kravene til økologikontrollen findes i  

    

 økologiforordningen, artikel 8 og 9, jf.  

 bilag III.
Disse krav er minimumkrav, og er suppleret i den danske  

 bekendtgørelse om økologiske fødevarer.
F.eks. er der et dansk krav om, at  

 alle  

 engrosvirksomheder, der opbevarer eller markedsfører økologiske fødevarer  

 engros, skal omfattes af økologikontrol, og  

    

 der er supplerende danske krav om regnskab og dokumentation.
Dette  

 afsnit omhandler både EU-kravene og de danske krav.
Økologikontrollen på fødevarevirksomheder udføres i Danmark som  

 en integreret del af den almindelige fødevarekontrol.
Dvs. at det er de  

 statslige fødevareregioner, der i forvejen kontrollerer virksomhederne i  

 henhold til den øvrige fødevarelovgivning, som også står for gennemførelsen  

 af  

 økologikontrollen.
Princippet ved økologikontrollen er, at virksomheder, der f.eks.  

 ønsker at forarbejde, importere eller engrosforhandle økologiske fødevarer  

 skal  

 anmelde disse aktiviteter til den lokale fødevareregion.
De nærmere  

 anmeldelsespligtige aktiviteter er beskrevet i kapitel 5.1. Herefter skal der  

 udarbejdes en økologirapport, som er omhandlet i kapitel 5.2. Når  

 økologirapporten  

 er udarbejdet må virksomheden gå i gang med de pågældende aktiviteter, og  

 fødevareregionen vil føre kontrol med at regler og vilkår følges.
I løbet af  

 hvert kalenderår gennemgår fødevareregionen alle relevante kontrolområder  

 (f.eks. regnskab, dokumentation og adskillelse), på hver enkelt  

 økologikontrolleret virksomhed.
Inden for hvert kontrolområde foretages  

 stikprøvekontrol, og det vurderes om økologirapporten er tilstrækkelig i  

 relation til det kontrollerede område.
5.1. Anmeldelse De aktiviteter der iht. økologireglerne skal anmeldes til den  

 lokale fødevareregion er følgende:
  

    

 Tilberedning af økologiske fødevarer   

    

 Markedsføring eller opbevaring af økologiske fødevarer en gros   

    

 Import af økologiske fødevarer fra tredjelande.
Undtaget fra kravet om anmeldelse af tilberedning er  

 detailvirksomheder, der kun foretager en simpel tilberedning.
Ved simpel  

 tilberedning forstås, at denne enten sker i kundens påsyn, f.eks. formaling  

 af  

 kaffe, eller foretages på en måde, så fødevarerne efter tilberedning stadig  

 er  

 tydeligt mærkede som økologiske, f.eks. opskæring af ost med Ø-mærket  

 ostevoks.
 Detailbutikker, der ikke tilbereder økologiske fødevarer, skal  

 ikke underlægges den særlige økologikontrol, dvs. at de skal ikke anmeldes.  

 Det  

 drejer sig om butikker, der forhandler færdigpakkede fødevarer, f.eks. et  

 supermarked, samt butikker, der forhandler fødevarer i løssalg, f.eks. en  

 grønthandler.  

 I disse butikker foretager fødevareregionerne dog kontrol i henhold til den  

 generelle fødevarelovgivnings bestemmelser om ikke vildledende markedsføring.  

 Det betyder, at der udføres stikprøvekontrol af bl.a. mærkning og  

 dokumentation  

 for, at fødevarerne er økologiske.
 Anmeldelse til økologikontrolordningen kan ske ved udfyldelse  

 skemaet i bilag 1, der fremsendes til den lokale fødevareregion.
5.2. Økologirapport Økologirapporten er det dokument, der i detaljer fastlægger,  

 hvilke vilkår og procedurer virksomheden skal følge for at sikre, at  

 økologireglerne overholdes.
Efter modtagelse af en anmeldelse vil  

 fødevareregionen bede virksomheden om at udarbejde beskrivelser af de  

 påtænkte  

 aktiviteter samt egenkontrolprocedurer, som kan sikre, at virksomheden  

 overholder økologireglerne.
Når virksomheden har udarbejdet forslag til  

 beskrivelser og procedurer vil fødevareregionen normalt aflægge virksomheden  

 et  

 besøg.
Ved besøget vil det bl.a. blive gennemgået, om de foreslåede  

 egenkontrolprocedurer  

 er tilstrækkelige, herunder også tilstrækkelige til at fødevareregionen kan  

 gennemføre en effektiv kontrol.
 Når fødevareregionen vurderer, at de fremlagte beskrivelser og  

 egenkontrolprocedurer er i orden udsteder fødevareregionen økologirapporten.
 Virksomheden må først påbegynde de anmeldte aktiviteter, når den  

 endelige økologirapport er modtaget fra fødevareregionen.
Virksomheder, der allerede er omfattet af økologikontrol, men  

 som ønsker at påbegynde nye anmeldelsespligtige aktiviteter, der ikke er  

 forudsat i økologirapporten, skal ligeledes anmelde disse, og om nødvendigt  

 udarbejde reviderede kontrolprocedurer.
De nye aktiviteter kan først  

 påbegyndes, når fødevareregionen har vurderet, at økologirapporten   

 evt. i  

 revideret form - stadig er tilstrækkelig.
Af økologirapporten vil det f.eks. skulle fremgå, hvorledes  

 virksomheden vil   

    

 kontrollere modtagne økologiske produkters oprindelse, art og  

 mængde, bl.a. gennem registrering af, at transportvilkårene er overholdt, og  

 at  

 partiet fremstår i overensstemmelse med oplysningerne i følgedokumenter,   

    

 kontrollere, at kravene til dokumentation for den økologiske  

 oprindelse af indkøbte økologiske fødevarer er opfyldt,   

    

 sikre, at importbestemmelserne overholdes og at kontrolattester  

 opbevares, således at de er tilgængelige for de relevante tilsynsmyndigheder,   

    

 sikre sig, at økologiske fødevarer, og ingredienser, herunder  

 tilsætningsstoffer, som indgår heri, hverken består af, indeholder eller er  

 fremstillet på grundlag af genetisk modificerede organismer (GMO),   

    

 sikre adskillelse af økologiske produkter fra tilsvarende  

 ikke-økologiske produkter under transport, oplagring og tilberedning,   

    

 sikre, at kravene til forarbejdning og sammensætning overholdes,  

 herunder at virksomheden har ajourførte recepter med angivelse af de  

 økologiske  

 ingrediensers procentandel samt oplysning om eventuel brug af hjælpestoffer,   

    

 føre regnskab over økologiske fødevarer, således at der bl.a.  

 kan dokumenteres mængdemæssig balance mellem ind- og udgående mængder.
Se  

 nærmere i Om-folderen på www.dir.dk Om regnskab for økologi og   

    

 sikre, at alle regnskabets data kan dokumenteres.
Ikke alle af ovennævnte procedurer vil dog være relevante for  

 alle virksomheder.
For virksomheder, der kun markedsfører eller opbevarer  

 færdigpakkede økologiske fødevarer en gros, er forholdsreglerne vedrørende  

 adskillelse f.eks. ikke relevante i samme grad, da der for disse fuldt  

 mærkede  

 fødevarer ikke er stor risiko for utilsigtet sammenblanding med øvrige  

 fødevarer.
 Hvis den anmeldte aktivitet ikke udføres jævnligt, skal det  

 indarbejdes i procedurerne i økologirapporten, at fødevareregionen på forhånd  

 og inden for en nærmere angiven frist underrettes om aktiviteten.
Hvis de anmeldte aktiviteter ikke udføres i løbet af et år, kan  

 der opstå tvivl om, hvorvidt de vilkår, der er fastsat i økologirapporten,  

 stadig er aktuelle og tilstrækkelige. Økologirapporten kan derfor blive  

 tilbagekaldt.
Hvis dette er tilfældet, skal der anmeldes på ny, hvis  

 aktiviteterne ønskes genoptaget.
 Ved ophør af de anmeldte aktiviteter bortfalder  

 økologirapporten, og virksomheden skal straks meddele ophøret til  

 fødevareregionen.
5.2.1. Dokumentation for den økologiske oprindelse Der kan ikke umiddelbart ses eller måles nogen forskel på f.eks.  

 et økologisk og et ikke-økologisk æble.
Det er derfor meget vigtigt, at  

 virksomheder sikrer sig dokumentation for fødevarernes økologiske oprindelse,  

 inden de anvendes eller forhandles som økologiske.
I det følgende gengives de lovgivningsmæssige krav som skal  

 opfyldes af virksomheden med henblik på at sikre, at fødevarer, er  

 dokumenterbart økologiske.
Dvs. at de stammer fra en økologikontrolleret  

 bedrift eller virksomhed.
 Dokumentation for at de indkøbte fødevarer eller ingredienser er  

 økologiske, skal bestå af hhv. partidokumentation og  

 leverandørdokumentation.
Partidokumentationen skal bestå af dokumenter, f.eks. en  

 faktura/følgeseddel, som entydigt kan relateres til partiet, og som er  

 udstedt  

 af en økologikontrolleret leverandør.
Dokumenterne skal bl.a. indeholde  

 leverandørens navn og adresse, mængde og art, herunder størrelses- og  

 kvalitetssortering,  

 af det forhandlede produkt og leveringsdato.
 Partidokumenterne skal altid være originale dokumenter udstedt  

 af leverandøren.
 Leverandørdokumentation er dokumentation, der viser at  

 leverandøren/producenten, der har leveret de økologiske varer, er underlagt  

 økologikontrol.
Virksomheden skal inden første leverance påbegyndes og herefter  

 én gang årligt, indhente en bekræftelse på, at leverandøren er omfattet af  

 økologikontrol.
Bekræftelsen skal være udstedt af den instans, der udfører  

 økologikontrollen hos leverandøren.
 Bekræftelsen kan f.eks. være en kopi af en tilsyns-,  

 avlskontrol- eller økologirapport eller en særlig erklæring.
 Undtagelsesvist kan der, såfremt der er tale om levering fra en  

 mellemhandler, som ikke er underlagt økologikontrol og som har adresse i et  

 andet EU-land, sikres dokumentation fra den erhvervsdrivende som senest har  

 tilberedt produktet under økologikontrol.
5.2.2. Adskillelse fra konventionelle fødevarer For mange virksomheders vedkommende vil der være tale om, at de  

 både forarbejder økologiske og ikke-økologiske fødevarer.
For disse  

 virksomheder skal det sikres, at tilberedning, oplagring, transport og evt.  

 detailsalg af økologiske fødevarer sker på en måde, der sikrer mod utilsigtet  

 sammenblanding med ikke-økologiske fødevarer eller deres ingredienser.
De  

 konkrete vilkår, i form af virksomhedens egenkontrolprocedurer, for denne  

 adskillelse fastlægges i økologirapporten.
 Adskillelsen  

    

 kan sikres  

 ved, at håndtering af økologiske fødevarer udføres adskilt i tid eller sted  

 fra  

 håndtering af tilsvarende ikke-økologiske fødevarer.
 Alternativt skal virksomhedens procedurer omfatte detaljerede  

 arbejdsrutiner, der tilsammen kan hindre utilsigtet sammenblanding.
 Hvis der er knyttet et detailsalg til virksomheden, skal forhandlingsmetoden  

 eller udseendet af fødevaren sikre, at der ikke sker utilsigtet  

 sammenblanding.  

 Dette kan eksempelvis være, at økologiske fødevarer sælges emballeret og  

 ikke-økologiske sælges uemballeret.
Hvis håndtering af fødevarer adskilles tidsmæssigt, f.eks. ved  

 at der forarbejdes økologiske fødevarer en dag om ugen eller to timer hver  

 morgen, skal det sikres, at der ikke sker iblanding af rester af  

 ikke-økologiske fødevarer.
Anlæg og beholdere skal således rengøres når der  

 skiftes fra ikke-økologisk til økologisk produktionsform.
Ved transport mellem virksomheder skal det sikres, at der ikke  

 sker en sammenblanding af økologiske og ikke-økologiske fødevarer.
Derfor  

 skal  

 transport af økologiske fødevarer til og fra virksomheden ske i lukkede  

 emballager eller containere.
Dette gælder f.eks. også transport fra  

 virksomheden  

 til detailvirksomheder, der ikke er omfattet af økologikontrol.
Lukningen  

 skal  

 sikre, at indholdet ikke kan skiftes ud, uden at der sker en synlig  

 opbrydning.  

 Hver enkelt emballage eller container skal desuden være forsynet med en  

 mærkning, som beskrevet i økologiforordningens bilag III.
 Ved transport af færdigpakkede fødevarer kræves ingen yderligere  

 emballage, forudsat at ovennævnte krav er overholdt.
 Kravet om transport i lukket emballage kan fraviges, hvis  

 virksomheden gennem egenkontrolprocedurerne kan godtgøre over for  

 kontrolmyndighederne, at transporten sker under forhold, der sikrer mod  

 utilsigtet sammenblanding med ikke-økologiske fødevarer.
5.2.3. Regnskab Et meget vigtigt element i kontrollen af økologiske fødevarer er  

 regnskabet.
Det er gennem kontrollen af virksomhedens dokumenterede  

 balanceopgørelser samt krydskontrol (se afsnit 5.3), at kontrolmyndighederne  

 har mulighed for at opdage eventuel grov svindel, som f.eks. forhandling af  

 ikke-økologiske varer som økologiske.
Disse områder prioriteres derfor højt i  

 økologikontrollen.
 Virksomheden skal således føre et regnskab, der gør det muligt  

 for både virksomhed og kontrolmyndighed at konstatere, at der er balance  

 mellem  

 indgående og udgående mængder af økologiske fødevarer, og at der er  

 tilstrækkelig dokumentation for regnskabets data.
 Virksomheden skal føre og opbevare regnskabet inklusiv  

 tilhørende dokumenter, således at dette til enhver tid er ajourført, og det  

 skal være gennemskueligt og tilgængeligt for kontrolmyndighederne.
Virksomheden skal foretage periodevise opgørelser af regnskabet,  

 bl.a. på baggrund af fysiske lageroptællinger ved periodens start og  

 slutning,  

 og opgørelserne skal vise, at der er mængdemæssig balance.
Læs mere om  

 balanceopgørelserne i OM-folderen Om regnskab for økologi.
 Regnskabet skal opbevares i mindst 5 år.
5.3. Krydskontrol I forbindelse med økologikontrollen udføres en såkaldt  

 krydskontrol.
 Formålet med krydskontrollen er at styrke kontrollen af  

 økologiske produkter og medvirke til, at forbrugernes tillid til de  

 økologiske  

 produkter bevares gennem alle led fra jord til bord.
 Krydskontrol foretages dels som projekter udført af en særlig  

 krydskontrolgruppe placeret i Fødevaredirektoratet, Mørkhøj (den centrale  

 krydskontrol), dels som en stikprøvekontrol udført af fødevareregionerne.
Et krydskontrolprojekt tager udgangspunkt i en udvalgt  

 virksomhed, hvor virksomhedens dokumentation for modtagne og leverede  

 økologiske produkter, herunder evt. produktion af udvalgte økologiske  

 produkter, kontrolleres i en nærmere udvalgt periode.
Kontrollen omfatter  

 indhentning af oplysninger fra virksomhedens leverandører og aftagere samt  

 kontrol af virksomhedens interne mængderegnskab for økologiske produkter.
5.4 Detailvirksomheder der ikke er omfattet af  

 økologikontrol Detailvirksomheder der ikke er omfattet af økologikontrol, skal  

 sikre sig, at de økologiske fødevarer de modtager og videresælger er  

 økologiske.
Det bør af dokumenterne fra leverandøren fremgå, at fødevaren er  

 økologisk.
En ekstra sikkerhed for den økologiske oprindelse kan derudover  

 opnås ved at skaffe dokumentation for, at leverandøren er omfattet af  

 økologikontrol.
Ikke færdigpakkede økologiske fødevarer bør forhandles på en  

 sådan måde, at der ikke sker sammenblanding med ikke økologiske fødevarer.  

 Sammenblanding kan f.eks. undgås ved, at der ikke samtidig sælges samme type  

 fødevare uemballeret i ikke-økologisk form, eller at de økologiske fødevarer  

 modtages med en individuel økologimærkning.
Såfremt uemballerede økologiske  

 fødevarers udseende tydeligt afviger fra de øvrige uemballerede fødevarer, og  

 der ved skiltning indgår et navn, en beskrivende betegnelse eller evt. et  

 billede, der gør det muligt for kunden at bestemme den økologiske fødevare,  

 kan  

 dette også være en måde at sikre mod sammenblanding.
6. Import Der skelnes mellem indførsel af økologiske fødevarer m.v. fra  

 andre EU-lande og import fra tredjelande, dvs. lande udenfor EU.
Økologiske fødevarer kan frit forhandles indenfor EU, når de opfylder  

 kravene i økologiforordningen, som gælder umiddelbart i alle EU-lande.
Når  

 først fødevarer er importeret til et EU-land i henhold til  

 økologiforordningens  

 bestemmelser om import, betragtes den videre handel til et andet EU-land ikke  

 som import.
Der er derfor ikke tale om import i relation til økologireglerne,  

 når der indkøbes økologiske fødevarer fra andre EU-lande.
 Import fra tredjelande skal anmeldes, jf. afsnit 5.
Import af økologiske fødevarer fra tredjelande er reguleret af  

 artikel 11 i økologiforordningen.
Procedurerne for import er derudover  

 beskrevet i Fødevaredirektoratets "Vejledning om import af økologiske  

 fødevarer m.v.  november 2003".
Inden der kan importeres fra tredjelande, skal importøren have  

 indhentet tilladelse til den aktuelle import hos fødevareregionen.
Der skal  

 dog  

 ikke indhentes tilladelse til import af  

    

 økologiske fødevarer fra lande, der er medtaget på listen over godkendte  

 tredjelande, dvs. lande der er vurderet og godkendte af Kommissionen.
Den  

 nævnte liste kaldes også "tredjelandslisten", og fremgår af  

 Kommissionens forordning nr. 94/92/EØF/ af 14. januar 1992 om nærmere regler  

 for indførsel fra tredjelande m.v. med senere ændringer.
Importøren skal i forbindelse med ansøgningen om tilladelse til  

 import fra ikke-godkendte tredjelande fremlægge dokumentation for, at  

 fødevarerne er produceret og kontrolleret efter regler, der svarer til de  

 danske regler eller regler fastsat af EU.
Den fremsendte dokumentation  

 vurderes  

 herefter af de relevante myndigheder, f.eks. vil Plantedirektoratet vurdere  

 om  

 reglerne for den økologiske jordbrugsproduktion, der anvendes i tredjelandet,  

 svarer til de regler, der minimum gælder i EU.
Fødevareregionen skal meddele tilladelse til hvert  

 importarrangement, dvs. hver kombination af land, produkt, eksportør og  

 kontrolorgan, men ikke på partiniveau.
I tilladelsen stilles der krav om, at  

 hvert importeret parti skal ledsages af en original kontrolattest, der er  

 underskrevet af det i importtilladelsen anførte kontrolorgan.
En betingelse for at fødevarerne kan frigives til omsætning som  

 økologiske er, at den partispecifikke kontrolattest er verificeret af  

 Fødevaredirektoratet og påtegnet af toldmyndighederne jf.
Kommissionens  

 forordning nr. 1788/2001/EF af 7. september 2001 med senere ændringer.
Derfor  

 skal  

 importøren forud for hver import underrette Fødevaredirektoratet i Mørkhøj om  

 sendingen på et særligt skema og medsende en kopi af kontrolattesten.
 Fødevaredirektoratet i Mørkhøj videresender oplysningerne til  

 fødevareregionen, således at denne har mulighed for stikprøvevist at  

 kontrollere det ubrudte parti sammen med kontrolattest og øvrige dokumenter  

 umiddelbart efter ankomst hos førstemodtager.
Virksomhedens forhåndsanmeldelse af partiet, modtagekontrol m.v.  

 skal indarbejdes i virksomhedens egenkontrolprocedurer  

    

 og dermed  

    

 i økologirapporten.
Det samme gælder overholdelse af bestemmelserne i  

 økologiforordningens bilag III om, at transporten skal ske i lukkede  

 emballager  

 eller containere, der bl.a. skal være mærket med eksportørens navn og de  

 oplysninger, der er nødvendige for at fastslå overensstemmelse mellem partiet  

 og den ledsagende kontrolattest.
Lukningen skal sikre, at indholdet ikke kan  

 udskiftes, uden at der sker synlig opbrydning.
Hvis de importerede varer  

    

 transporteres videre fra første modtager til  

 en anden virksomhed, også uden at varen er blevet forarbejdet, skal mærkning  

 med kodenummer (eller oplysning herom på følgeseddel) for den  

 økologikontrollerende  

 fødevareregion finde sted.
6.1 Import af økologiske fisk og  

 akvakulturprodukter Import af økologiske fisk og akvakulturprodukter er reguleret af  

 bekendtgørelse om økologisk akvakulturbrug.
I bekendtgørelsen henvises bl.a.  

 til importprocedurekravene i økologibekendtgørelsen,  

    

 samt til økologiforordningens artikel 11 stk.  

 6 vedrørende import fra ikke-godkendte 3. lande.
Disse procedurer er  

 beskrevet  

 i "Vejledning om import af økologiske fødevarer m.v.  november  

 2003". Man skal dog være opmærksom på, at det er kontrolattesten  

 gengivet  

 i bekendtgørelse om økologisk akvakulturbrug, der skal anvendes ved import  

 til  

 Danmark.
Bilag 1 Økologi-anmeldelsesskema (Anm-01-2000) Økologianmeldelse Virksomheden:
Navn Adresse Postnr.  

    

 By Kontaktperson Tlf.nr.
 Fax nr.
e-mail Autorisations nr.
 De påtænkte aktiviteter  

 anføres på bagsiden.
 .......................................................  

    

 .............................................................................  

 ....................
Dato  

    

 Underskrift (anmelderen) Fremsendes til den  

 lokale fødevareregion.
 Bemærk:
  

    

 at virksomheden herefter vil blive kontaktet af fødevareregionen  

 med henblik på fastsættelse af vilkårene for udførelse af de anmeldte  

 aktiviteter.
Vilkårene fastsættes i en særlig "økologirapport".  

 Aktiviteterne  

 kan først påbegyndes efter udarbejdelse af økologirapporten   

    

 at oplysningerne i dette skema vil blive anvendt til  

 opretholdelse af et register over danske virksomheder omfattet af  

 økologikontrollen.  

 Registeret vil evt. blive anvendt til offentligt tilgængelige statistiske  

 opgørelse.
Desuden vil listen over navn og adresse på virksomheder omfattet  

 af  

 økologikontrollen blive udleveret til interesserede.
 Forbeholdt  

 fødevareregionen:
 Det bekræftes herved,  

 at virksomheden er omfattet af tilsynsordningen i henhold til §§ 4 og 6 i  

 bekendtgørelse nr. 761 af 14. august 2000 om økologiske fødevarer.
 ......................................................................  

    

 Dato ....................................
 Virksomheden ønsker at  

 påbegynde følgende aktiviteter:
Import af fødevarer  

 fra tredjelande, der ønskes markedsført som økologiske Ved importen  

 forventes anvendt lagre på andre adresser end adressen anført på modsatte  

 side.
En liste over disse lageradresser vedlægges.
 Fødevarernes art:
 Tredjelandet hvorfra  

 fødevarerne indføres direkte til Danmark:
Tilberedning af  

 fødevarer, der ønskes markedsført som økologiske Opbevaring eller  

 markedsføring af økologiske fødevarer engros Fødevarernes art:
 Aktiviteter:
 Eventuelle  

 bemærkninger:
Bilag 2 Henvisning til gældende økologiregler m.v.
 Økologiforordningen:  

 Rådets forordning (EØF) nr. 2092/91 af 24. juni 1991, om økologisk  

 produktionsmetode  

 og om angivelse heraf på landbrugsprodukter og levnedsmidler m.v. (med senere  

 ændringer).
 Økologibekendtgørelsen:  

 Bekendtgørelse nr. 761  

    

 af 14. august  

 2000, om økologiske fødevarer (med senere ændringer).
 Bekendtgørelse nr.114  

 af 23. februar 2004 om økologisk akvakulturbrug.
 Kommissionens  

 forordning (EØF) nr. 207/93 af 29. januar 1993 om fastlæggelse af indholdet  

 af  

 bilag VI til Rådets forordning 2092/91 og om gennemførelsesbestemmelser til  

 artikel 5, stk. 4 til nævnte forordning (med senere ændringer).
 Kommissionens  

 forordning (EØF) nr. 94/92 af 14. januar 1992 om nærmere regler for indførsel  

 fra tredjelande som omhandlet i forordning nr. 2092/91 om økologisk  

 produktionsmetode og om angivelse heraf på landbrugsprodukter og  

 levnedsmidler  

 m.v. (med senere ændringer).
 Kommissionens  

 forordning (EF) Nr. 1788/2001 af 7. september 2001 om  

 gennemførelsesbestemmelser  

 til bestemmelser for kontrolattesten for import fra tredjelande under artikel  

 11 i Rådets forordning (EØF) nr. 2092/91 om økologisk produktionsmetode og om  

 angivelse heraf på landbrugsprodukter og levnedsmidler m.v. (med senere  

 ændringer).
 Kommissionens  

 retningslinier for beregning af procentdelen af ingredienser, der stammer fra  

 økologisk landbrug udarbejdet af Den Stående Komite for Økologisk Landbrug.
 OM-folder, maj 2004:  

 Om regnskab for økologi.
Fortegnelse over  

 tilsætningsstoffer til levnedsmidler, Positivlisten, 2002 Fødevareloven: Lov nr.  

 471 af 1. juli 1998 om fødevarer m.m.
 Økologi i storkøkkener:
  

    

 Økologi i storkøkkener  en vejledning til omlægning, 1998   

    

 OM økologi i storkøkkener, 2002   

    

 Vejledning om økologikontrol af storkøkkener, 2002 Regler, vejledninger  

 mv. kan fås hos Fødevaredirektoratet.
En del af materialet er lagt ud på  

 Fødevaredirektoratets  

 hjemmeside  

  

 www.fdir.dk  

  

 under  

 "Publikationer" og under  

    

 Fødevarer/ Økologi Hjemmesiden indeholder også  

 oplysninger om  

 fødevareregionerne.
 Adresser:
