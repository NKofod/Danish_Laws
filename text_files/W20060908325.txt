Byfornyelse  friarealer   

 beslutningsprocedure - klage (Afgørelse af 20/02/2006 fra Byfornyelsesnævnet for  

 Københavns Kommune) Afgørelse  

 truffet af:
Byfornyelsesnævnet for Københavns  

 Kommune J.nr.:
310-18627  

 1/06 SÅA/ls Afgørelsesdato:
20-02-2006 Lovgivning,  

 afgørelsen vedrører:
Lov om byfornyelse og udvikling af  

 byer §§ 39-40, 41-43 og 49 Vedr. ejendommen A-gade 20-22/ B-gade 3 Københavns Kommunes Byfornyelsesbeslutning, bekendtgjort ved  

 husstandsomdeling samt med breve til ejerne den 13. december 2005 om  

 indretning  

 af et fælles gårdanlæg, hvori denne ejendoms gård inddrages.
 Ved brev af 24. januar 2006 har advokat C for ejendommens ejer,  

 efter reglerne i § 87, stk. 1, jf. § 49 i lov om byfornyelse og udvikling af  

 byer, indbragt denne sag for byfornyelsesnævnet.
 Afgørelse:
 Byfornyelsesnævnet har besluttet at stadfæste kommunens  

 beslutning om, at denne ejendoms gårdareal skal inddrages i et fælles  

 gårdanlæg  

 for karreen B-gade 1-3, D-gade 15-25, E-gade 2-4 og A-gade 16-22.
 Byfornyelsesnævnet har således ikke fundet grundlag for at  

 tilsidesætte beslutningens indhold, hvorefter blandt andet en række lave  

 cykelskure i denne gård skal nedrives, samt kommunens afvisning af at  

 tillade,  

 at der opretholdes et skurareal 28 m² eksklusivt til denne ejendoms  

 anvendelse.
 Lovgrundlag og baggrund:
Byfornyelsesnævnet har behandlet denne sag, som forelagt efter  

 reglerne i § 49 i lov om byfornyelse og udvikling af byer.
Efter reglen i  

 lovens § 49, stk. 1, kan en kommunalbestyrelses beslutning om etablering af  

 fælles gårdanlæg indbringes for byfornyelsesnævnet af en ejendoms ejer, der  

 berøres af afgørelsen.
 Efter reglen i § 49, stk. 2, kan indbringelse som udgangspunkt  

 kun ske, hvis beslutningen omfatter spørgsmål om forståelse af loven eller en  

 i  

 medfør af denne fastsat bestemmelse.
Byfornyelsesnævnet er af den opfattelse, at Københavns Kommunes  

 beslutning er truffet under iagttagelse af de formelle regler om de  

 beslutninger efter reglerne i lov om byfornyelse og udvilking af byer, jf.  

 lovens § 1, nr. 3 og reglerne i lovens kapitel 6 om etablering af friarealer,  

 §§ 39 og 40 samt §§ 41-43, samt under iagttagelse af hørings- og  

 offentliggørelsesreglerne.
Efter nævnets opfattelse er beslutningen sagligt  

 begrundet i de hensyn, som ligger til grund for loven.
Kommunen har således  

 ikke tilsidesat regler, som kan medføre beslutningens ugyldighed.
 Efter reglen § 49, stk. 2, 2. punktum, kan indbringelse  

 endvidere tillades, hvis beslutningen efter nævnets vurdering, har almindelig  

 interesse eller videregående betydelige følger for klageren.
 Byfornyelsesnævnet er af den opfattelse, at beslutningen i dette  

 tilfælde har videregående betydelige følger for klageren, og har derfor  

 besluttet at behandle de fremsatte klager vedrørende projektets  

 gennemførelse.
 Byfornyelsesnævnet har den 15. februar 2006 sammen med  

 repræsentanter for sagens parter besigtiget ejendommens nuværende gårdanlæg.
Ved besigtigelsen kunne det konstateres, at der i dag er en  

 række lave cykelskure i skellet til ejendommen B-gade 1/D-gade 21-25. Det  

 kunne  

 ses, at et af skurene havde været indrettet som et kølerum.
Dette skur var  

 under nedrivning.
 Efter en drøftelse af de fremsatte indsigelser samt indtrykkene  

 ved besigtigelsen er nævnets medlemmer af den opfattelse, at der ikke er  

 grundlag for at tilsidesætte det af Københavns Kommune udøvede skøn,  

 hvorefter  

 det er anset for nødvendigt at inddrage denne ejendoms gårdareal i det fælles  

 gårdanlæg med henblik på at etablere et tidssvarende og tilfredsstillende  

 fælles gårdanlæg for samtlige boliger i karreen.
Nævnet har vurderet kommunens skøn med udgangspunkt i, at  

 etableringen af det fælles gårdanlæg omfatter samtlige ejendomme/beboere i  

 karreen.
Projektet er derfor vurderet som en helhed, hvor formålet har været  

 ud  

 fra en samlet plan at gøre friarealerne til boligerne i karreens fire  

 ejendomme  

 tidssvarende og tilfredsstillende, jf. lovens § 1, nr. 3 og § 39, stk. 1 og  

 stk. 2. Efter beslutningen er der afsat plads til erhvervsaffald.
 Erstatningskrav skal rejses overfor kommunen, jf. lovens § 44.  

 Uenighed om erstatningsspørgsmålet kan indbringes for taksationsmyndigheden,  

 jf. lovens § 50.
 Baggrund:
I sin klage over kommunens beslutning har advokat C betonet, at  

 denne ejendom er en lav 1-etages erhvervsejendom, som ejerne selv benytter  

 til  

 erhverv.
Ejerne vil ikke få nogen gavn af det fælles gårdanlæg, men anlægget  

 medfører derimod en forringelse af værdien af ejendommen, da ejerne ikke  

 længere kan gøre brug af gården i forbindelse med deres erhverv.
På den baggrund er det ikke rimeligt, at kommunen har afvist at  

 tillade opsætning af et skurareal på 28 m², til erstatning for de skure, som  

 findes i ejendommens gård i dag.
Det gøres derfor gældende, at kommunens  

 beslutning om indretning af et fælles gårdanlæg, hvori denne ejendoms gård  

 inddrages, bør omgøres, således at det som minimum tillades, at der  

 opretholdes  

 et skurareal eksklusivt til brug for denne ejendom.
 Hvis beslutningen ikke omgøres, vil der blive rejst krav om  

 erstatning som følge af forringelse af ejendommens brugsværdi som  

 erhvervsejendom.
Københavns Kommune har i brev af 10. februar 2006 kommenteret  

 klagen, idet man fastholder beslutningen, hvorefter det er anset for  

 nødvendigt  

 at inddrage denne ejendoms gård i det fælles gårdanlæg samt afvise at tillade  

 opførelse af et skur på 28 m².
Kommunen finder ikke grundlag for at indpasse  

 et  

 skur i gården på 28 m², forbeholdt ejendommens erhvervslejemål.
Der er herved  

 lagt væg på den yderst begrænsede plads, der bliver i fællesgården, også  

 efter  

 sammenlægningen af de fire ejendommes gårdarealer.
Der er endvidere lagt vægt  

 på at indpasse faciliteter til beboerne samt på at opretholde minimumskravene  

 i  

 Bygge- og Teknikforvaltningens positivliste vedrørende miljøvurdering, i  

 hvilken forbindelse der bl.a. er afsat plads til erhvervsaffald.
Om de nuværende skure i ejendommens gård oplyses det, at der i  

 1960 på ejendommen blev opført 6 cykelskure og en skarnkasseplads.  

 Byggetilladelsen til skurene blev givet på betingelse af, at skurene ved  

 ejerens foranstaltning og på dennes bekostning fjernes, når som helst  

 magistraten  

 måtte forlange det.
Senere har ejendommens ejer opført et kølerum i  

 forlængelse  

 af cykelskurene, hvortil der ikke er søgt om tilladelse.
 Beslutningen om etablering af fælles gårdanlæg omfatter karreen  

 B-gade 1-3, D-gade 15-25, E-gade 2-4 og A-gade 16-22. Tre beboelsesejendomme  

 med 167 beboere fordelt på 109 boliger og 5 erhvervslejemål, samt 1  

 erhvervsejendom med 5 erhvervslejemål.
 Klagevejledning:
 Efter reglen i § 92 i lov om byfornyelse og udvikling af byer,  

 kan nævnets afgørelse indbringes for boligretten efter reglerne i lejeloven  

 senest 4 uger efter, at underretning om afgørelsen er meddelt sagens parter,  

 hvis afgørelsen indeholder spørgsmål om forståelse af loven eller en i medfør  

 af denne fastsat bestemmelse.
 Såfremt afgørelsen indbringes for boligretten, er det af  

 væsentlig betydning for byfornyelsesnævnets virksomhed, at parterne giver  

 byfornyelsesnævnet underretning herom, samt om udfaldet af retssagen.
Byfornyelsesnævnet skal ikke medindstævnes, da nævnet ikke er  

 part i sagen.
Byfornyelsesnævnet kan ikke yde bistand til sagens indbringelse  

 for boligretten og henvendelse herom til nævnet afbryder ikke fristen på 4  

 uger  

 for indbringelsen til boligretten.
 Boligrettens adresse er: Københavns Byret, Domhuset, Nytorv,  

 1450 København K.
 Indbringelse for boligretten har ikke opsættende virkning,  

 medmindre boligretten efter begæring af klageren træffer bestemmelse herom,  

 jf.  

 reglen i § 92, stk. 6, i byfornyelsesloven.
