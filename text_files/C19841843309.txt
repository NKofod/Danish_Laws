 Ligningsmyndighederne har gennem en årrække fulgt den praksis, at man uden  

 størrre undersøgelser har accepteret, at selskabers udgifter i forbindelse  

 med afholdelse af generalforsamling var fratrukket i selskabers opgørelse af  

 den skattepligtige indkomst.
Under henvisning hertil har skattedepartementet meddelt, at denne praksis  

 ikke skal ændres, og at udgifter i forbindelse med et selskabs  

 generalforsamling således må anses for fradragsberettigede i medfør af  

 statsskattelovens § 6, stk. 1, litra a.
Dette gælder dog ikke i særlige  

 tilfælde, hvor udgiften klart har karakter af udbytte, hvilket typisk kan  

 være tilfældet, hvor der er tale om uforholdsmæssigt store udgifter i  

 selskaber med en begrænset aktionærkreds.
