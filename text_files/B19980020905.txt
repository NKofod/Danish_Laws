 I medfør af § 15, stk. 1, i lov om skibsregistrering, jf.  

 lovbekendtgørelse nr. 272 af 11. april 1997, som ændret ved lov nr. 886 af 3.  

 december 1997, og efter bemyndigelse i bekendtgørelse nr. 694 af 17. august  

 1995, som ændret ved bekendtgørelse nr. 1040 af 6. december 1996, fastsættes:
 § 1.  Rederier, der er optaget i Skibsregistret, og  

 som benytter skorstensmærker eller kontorflag, kan ansøge om at få disse  

 registreret i det af Patentdirektoratet førte register over skorstensmærker  

 og kontorflag.
 Stk. 2.  Ved optagelse i registret opnås eneret til  

 benyttelse af de anmeldte mærker og flag.
 § 2.  Ansøgning om optagelse indgives til  

 Patentdirektoratet af vedkommende rederi på dertil bestemte blanketter, der  

 udleveres vederlagsfrit af direktoratet.
 Stk. 2.  Med ansøgningen skal følge:
 Stk. 3.  Når ansøgningen modtages af Patentdirektoratet,  

 forsynes den med indleveringsdato og ansøgningsnummer, og der gives det  

 ansøgende rederi kvittering for modtagelsen af ansøgningen.
 § 3.  Skorstensmærket eller kontorflaget kan ikke  

 registreres:
 Stk. 2.  Såfremt et ansøgt skorstensmærke eller  

 kontorflag ikke opfylder betingelserne i stk. 1, afslås ansøgningen, og  

 ansøgningsgebyret tilbagebetales.
 § 4.  Et registreret skorstensmærke eller kontorflag  

 udslettes af registret:
Stk. 2.  I de i stk. 1, nr. 2 nævnte tilfælde kan  

 rederiet dog inden for 1 måned efter udslettelsen over for Skibsregistret,  

 der underretter Patentdirektoratet, anmelde, at det indtil videre ønsker at  

 forbeholde sig retten til de registrerede mærker og flag.
Bliver rederiet  

 ikke senest 3 år efter udslettelsen på ny registreret som ejer af dansk skib,  

 udslettes de registrerede mærker og flag.
 § 5.  Registrering eller udslettelse af et  

 skorstensmærke eller et kontorflag bekendtgøres i Statstidende.
 § 6.  Enhver har ret til at gøre sig bekendt med  

 registret over skorstensmærker og kontorflag enten ved eftersyn af dette  

 eller ved udskrifter.
 Stk. 2.  For bekræftet udskrift af registret betales 200  

 kr.
 § 7.  Bekendtgørelsen træder i kraft den 18. april  

 1998.
 Stk. 2.  Samtidig ophæves bekendtgørelse nr. 318 af 23.  

 december 1957 om registrering af rederiers skorstensmærker og kontorflag.
 § 8.  Bekendtgørelsen gælder ikke for Grønland.
