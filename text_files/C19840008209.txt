 I SD-cirkulære 1980-45 ophæves pkt. 2.2. og erstattes af følgende:
 2.2. Kildeskattelovens § 74, stk. 1, nr. 2.
 "undlader at indbetale indeholdte skattebeløb i rette tid".
Indberetning skal ske, når det konstateres, 1. at tilsvar vedrørende mindst 4 måneder ikke er  

 indbetalt rettidigt, og de ikke rettidigt indbetalte beløb i alt overstiger  

 75.000,- kr., 2. at tilsvar - uanset størrelsen - vedrørende mindst  

 12 måneder ikke er indbetalt rettidigt.
 Indberetning som nævnt under punkt 1 skal ske, når der er konstateret  

 overskridelse af indbetalingsfristen i mindst 4 tilfælde, og  

 restancetilvæksten overstiger 75.000,- kr.
 Indberetning som nævnt under punkt 2 skal ske, når der er konstateret  

 overskridelse af indbetalingsfristen i mindst 12 tilfælde.
 Overtrædelserne behøver ikke at være sket fortløbende, og det er ikke en  

 betingelse, at der er restance på indberetningstidspunktet.
 Herudover kan kommunen i særlig grove tilfælde foretage indberetning.
 Der kan være tale om særlig grove tilfælde, når en indeholdelsespligtig  

 over en kortere periode end 4 måneder har pådraget sig en restance på mindst  

 200.000,- kr., eller der er særlige omstændigheder, der tyder på, at en  

 indeholdelsespligtig ved sin indbetaling af skyldig A-skat udnytter et  

 kendskab til direktoratets bødeberegningssystem bl.a. ved jævnligt at  

 foretage indbetalinger indenfor en måned efter sidste rettidige betalingsdag.
 Der kan endvidere være tale om særlig grove tilfælde, såfremt en  

 indeholdelsespligtig på permanent incasso til stadighed betaler for sent.
 Særlig grove tilfælde kan også forekomme, hvor ikke rettidig indbetaling,  

 der ikke opfylder betingelserne under punkt 1 og 2, er kombineret med  

 overtrædelse af kildeskattelovens § 74, stk. 1, nr. 4 eller bekendtgørelse  

 nr. 149 af 8. april 1983 om tilmelding til CIR (tidligere bekendtgørelse nr.  

 145 af 28. marts 1969).
Indberetningen skal indeholde en nøjagtig opgørelse af samtlige tilsvar og  

 indbetalinger inden for overtrædelsesperioden.
Forinden der indberettes  

 straffesag vedrørende skønsmæssige tilsvar, skal der foretages  

 arbejdsgiverkontrol hos den indeholdelsespligtige, og det skal af  

 indberetningen fremgå, hvorledes tilsvaret er fastsat.
 Skattebeløb, som den indeholdelsespligtige hæfter for i henhold til  

 kildeskattelovens § 69, stk. 1, henholdsvis § 83, stk. 1, må ikke indgå i  

 tilsvarsopgørelsen.
 Der skal endvidere redegøres for Kommunens inddrivelsesskridt i sagen,  

 herunder datoen for foretagne udlæg, datoen for foretagne modregninger samt  

 oplysning om afdragsordninger.
 I forbindelse med indgåelse af betalingsaftaler m.v. med  

 indeholdelsespligtige vedrørende A-skatterestancer skal kommunen klart gøre  

 opmærksom på, at aftalen ikke har betydning for et eventuelt strafansvar  

 efter kildeskatteloven.
