Nr BTB 14 Betænkning over Forslag til folketingsbeslutning om tiltrædelse af  

 partnerskabs- og samarbejdsaftalen om oprettelse af et partnerskab mellem De  

 Europæiske Fællesskaber og deres medlemsstater på den ene side og Republikken  

 Georgien på den anden side af 22. april 1996   

 Nr B 14 1997-98. 1. samling Afgivet af Europaudvalget Afgivet: 19971212 Udvalget har behandlet beslutningsforslaget i 2 møder.
Herefter indstiller  

 et flertal (udvalget med undtagelse af Enhedslistens medlem)  

 beslutningsforslaget til vedtagelse uændret.
Et mindretal (Enhedslistens medlem af udvalget) indstiller  

 beslutningsforslaget til forkastelse, idet mindretallet ikke kan  

 stemme for tiltrædelsen af EU-partnerskabsaftalen med Georgien, ikke fordi  

 Enhedslisten mener, at de rige vesteuropæiske lande ikke skal indgå  

 handelsaftaler m.v. med lande som Georgien, men fordi Enhedslisten opfatter  

 en sådan EU-aftale som en måde at lægge landets økonomi ind under den  

 vestlige økonomiske markedsmodel på, og fordi der herved stilles krav om, at  

 landet skal tilpasse sin økonomi og struktur til det indre marked, til hele  

 EU's regelsæt.
Det står klart formuleret i aftalen, at der skal ske en  

 tilnærmelse af landets lovgivning til EU som en forudsætning for en styrkelse  

 af de økonomiske relationer mellem EU-landene og partnerskabslandet.
 Ud over de mere detaljerede afsnit indeholder aftalen også en passus om,  

 at parternes samarbejde skal sigte mod, at aftalelandets internationale  

 handel skal være i overensstemmelse med WTO-reglerne.
Alt i alt opfatter Enhedslisten disse aftaler som en form for frivillig  

 tvang.
Georgien og andre partnerskabslande i det tidligere Sovjetunion har  

 intet alternativ til at samhandle med EU-landene.
Dette udnytter EU og Vesten  

 til at presse den vestlige økonomiske markedsmodel ned over disse lande.  

 Denne situation udnytter EU, den vestlige verden til at kræve privatiseringer  

 af landbrug og industri i disse lande, til at få integreret disse lande i den  

 vestlige økonomi.
Samtidig vil EU bruge denne og partnerskabsaftalerne med Armenien (B 12),  

 Aserbajdsjan (B 13) og Usbekistan (B 15) til at styrke Unionen som sådan i  

 økonomisk og politisk forstand.
Unionen vil bruge disse aftaler til at styrke  

 sin autoritet over for dels medlemslandene i EU, dels omverdenen.
Som sædvanlig står der i sådanne partnerskabsaftaler, at  

 menneskerettighederne skal overholdes, og at dette er en af forudsætningerne  

 for aftalen.
Under 1. behandling af dette beslutningsforslag, der jo blev  

 behandlet sammen med lignende forslag vedrørende henholdsvis Armenien,  

 Aserbajdsjan og Usbekistan (B 12, B 13 og B 15), gjorde Enhedslisten  

 opmærksom på, at der i alle 4 lande sker grove overtrædelser af  

 menneskerettighederne, og bl.a.
Amnesty International har i deres seneste  

 rapport beskrevet dette udførligt.
Disse hensigtserklæringer har ingen værdi,  

 da EU aldrig i praksis har gjort overholdelsen af menneskerettighederne til  

 en betingelse for at indlede eller fortsætte den økonomiske integrering af  

 aftalelandene i Unionen.
Tværtimod virker indgåelsen af aftalerne som en  

 blåstempling af menneskerettighedssituationen i disse lande.
Ove Fich (S) fmd.
Torben Lund (S) Jacob Buksti (S) Klaus  

 Hækkerup (S) Jens Peter Vernersen (S) Holger K.
Nielsen (SF) Elisabeth Arnold  

 (RV) Keld Albrechtsen (EL) Addi Andersen (CD) Charlotte Antonsen (V) Svend  

 Erik Hovmand (V) Eva Kjer Hansen (V) Jens Kirk (V) Kent Kirk (KF) Lene  

 Espersen (KF) Knud Erik Kirkegaard (KF) Kristian Thulesen Dahl (DF) Fremskridtspartiet havde ikke medlemmer i udvalget.
