 I medfør af § 9 i dykkerlov nr. 214 af 23. maj 1979 fastsættes følgende:
Definitioner § 1.  I denne bekendtgørelse skal de nedenstående  

 udtryk, for så vidt ikke andet er fastsat særskilt, anses defineret som  

 angivet nedenfor eller i den bestemmelse, hvortil der henvises.
 Blandingsgas: - Ethvert åndemiddel, hvori indgår andre luftarter end ren  

 atmosfærisk luft eller samme luftarter som i atmosfærisk luft men i et andet  

 blandingsforhold.
 Direktoratet: - Direktoratet for statens skibstilsyn.
 Dykkermateriel: - Alt materiel og udstyr, herunder hjælpemateriel, der  

 anvendes i forbindelse med dykning.
 Dykkerudrustning: - En sådan sammensætning af dykkermateriel, at det gøres  

 muligt for en person at opretholde åndedrættet ved ophold i vand 0,4 m eller  

 mere under overfladen.
Dykkerudrustning, let: - Enhver anden dykkerudrustning end en tung  

 dykkerudrustning, udformet så dykkeren ved egen bevægelse eller ved med få  

 enkle greb at frigøre sig for afvejningsmateriel hurtigt kan ændre  

 dykkedybde.
I almindelighed med tilførsel af åndemiddel gennem automatisk  

 doseringsventil og sammensat som anført i §§ 5 eller 6.
Dykkerudrustning, tung: - Dykkerudrustning alene egnet til en dykkers  

 ophold og bevægelse på fast underlag (havbund, platform eller lignende) uden  

 mulighed for hurtig ændring af dykkedybde ved egen bevægelse eller opnåelse  

 af positiv opdrift ved med få enkle greb hurtigt at frigøre sig for  

 afvejningsmateriel.
I almindelighed med konstant åndemiddelventilering af  

 hjelm, fri forbindelse mellem denne og den tilhørende dragt og sammensat som  

 anført i § 7.
 Eksisterende dykkermateriel: - Dykkermateriel leveret som nyt eller  

 lovligt taget i brug før 1. januar 1980.
 Godkendt: - Godkendt af direktoratet.
 Godkendte dykke-, dekompressions- og behandlingstabeller: - Tabeller,  

 godkendt af industriministeriet.
 Konstant ventileret dykkerudrustning: - Konventionel tung dykkerudrustning  

 eller anden udrustning, hvor åndemiddeltilførelsen til dykkeren sker ved en  

 konstant gennemstrømning af åndemiddel.
 Ministeriet: - Industriministeriet.
 Trykkammeranlæg: - Trykkammer eller dykkerklokke med hoved- og  

 reserveåndemiddelkilde samt andet i medfør af nærværende bekendtgørelse  

 krævet udstyr, som i forbindelse med dykning anvendes under og over vandet  

 til ophold for og behandling eller transport af personer.
 Typegodkendt: - Typegodkendt af direktoratet.
 Åndemiddel: - Atmosfærisk luft eller blandingsgas, som med hensyn til  

 renhed opfylder bestemmelserne i kapitel VI.
 Åndemiddelkilde: - Se § 22.
Anvendelsesområde § 2.  Denne bekendtgørelse finder anvendelse på alt  

 dansk ejet dykkermateriel, der anvendes i forbindelse med erhvervsmæssigt  

 dykkerarbejde, eller som udlejes på dansk territorium eller fra dansk skib,  

 og alt dykkermateriel, der bringes i handelen her i landet, samt  

 dykkermateriel, der benyttes af en godkendt dykkerskole til uddannelse af  

 erhvervsdykkere.
 Stk. 2.  Undtaget fra bestemmelserne i bekendtgørelsen  

 er materiel tilhørende forsvaret, for så vidt det udelukkende anvendes i  

 tjenesten.
Eksisterende dykkermateriel § 3.  For eksisterende dykkermateriel findes særlige  

 regler for:
1. lette dykkerudrustninger i § 5, stk. 2, § 6, stk.  

 2, § 9, stk. 2, § 10, stk. 2, og § 77, stk. 1, 2. tunge dykkerudrustninger i § 7, stk. 2, § 11, stk.  

 2, og § 77, stk. 1, 3. åndemiddelkilder i § 27, § 28, stk. 3, og § 77,  

 stk. 2, og 4. trykkammeranlæg i § 13, stk. 2.
Ækvivalens- og undtagelsesbestemmelser § 4.  Direktoratet kan, hvor det i denne  

 bekendtgørelse foreskrives, at et nærmere angivet tilbehør eller materiel  

 skal forefindes, eller at nogen særlig foranstaltning skal træffes, tillade,  

 at andet tilbehør eller materiel forefindes, eller anden foranstaltning  

 træffes, hvis sådant tilbehør, materiel eller foranstaltning efter afholdte  

 prøver eller på anden måde findes at være lige så effektivt som foreskrevet.
 Stk. 2.  Direktoratet kan undtage fra bestemmelserne i  

 nærværende bekendtgørelse, når særlige forhold, særlige arbejdsformer eller  

 anvendelse af særlige dykkerudrustninger eller dykkersystemer efter  

 direktoratets skøn gør dette nødvendigt og forsvarligt.
Dykkerudrustningens sammensætning § 5.  En let dykkerudrustning med tilhørende  

 åndemiddelkilde, som frembæres af dykkeren, skal være typegodkendt i henhold  

 til § 9 og bestå af: 1. åndemiddelkilde med reserveventil, 2. trykmåler for  

 åndemiddel, 3. reduktions- og doseringsventiler, 4. hjelm, maske eller  

 bidemundstykke og brille, 5. slangeforbindelser med nødvendig armatur, 6.  

 bæresele med fastgørelsesarrangement, 7. nødvendigt værktøj for almindelig  

 vedligeholdelse og justering af udrustningen, 8. instruktions- og  

 vedligeholdelsesbog, 9. livline, 10. dragt, 11. oppustelig opstigningsvest, 12. afvejningslodder med særskilt  

 fastgørelsesarrangement, 13. svømmefinner, støvler eller sko og handsker, 14. dykkerkniv og 15. ur og midler til måling af dykkedybden.
 Stk. 2.  Eksisterende udrustninger er undtaget fra  

 kravet i stk. 1, nr. 8, om instruktions- og vedligeholdelsesbog, såfremt det  

 instruktionshæfte, som hidtil har hørt til den pågældende udrustning, af  

 statens skibstilsyn anses at være i forsvarlig stand og i overensstemmelse  

 med det til udrustningen hørende materiel.
 § 6.  En let dykkerudrustning beregnet for  

 åndemiddeltilførsel fra en af de i §§ 24-28 omhandlede åndemiddelkilder, der  

 ikke frembæres af dykkeren, skal være typegodkendt i henhold til § 10 og skal  

 udover det i § 5 under nr. 3-15 anførte materiel bestå af:
1. nødåndemiddelkilde med tilhørende trykmåler og  

 armatur for tilslutning og betjening, 2. slange for tilførsel af åndemiddel fra kilde, som  

 ikke frembæres af dykkeren (mindst 20 m), 3. telefonanlæg og 4. bidetang.
 Stk. 2.  For eksisterende udrustninger gælder  

 tilsvarende bestemmelser som angivet i § 5, stk. 2.
 § 7.  En tung dykkerudrustning beregnet for  

 åndemiddelforsyning fra en i §§ 24-28 omhandlet åndemiddelkilde, der ikke  

 frembæres af dykkeren, skal være typegodkendt i henhold til § 11 og bestå af:
1. nødåndemiddelkilde med tilhørende trykmåler og  

 armatur for tilslutning og betjening, 2. livbælte og bæresele med fastgørelsesarrangement, 3. hjelm, 4. dragt, 5. nødvendigt værktøj for almindelig vedligeholdelse  

 og justering af udrustningen, 6. instruktions- og vedligeholdelsesbog, 7. slange for tilførsel af åndemiddel fra kilde, som  

 ikke frembæres af dykkeren (mindst 20 m), 8. telefonanlæg, 9. livline, 10. afvejningslodder med fastgørelsesarrangement, 11. dykkerkniv og bidetang, 12. støvler eller sko og handsker samt 13. ur og midler til måling af dykkedybden.
 Stk. 2.  Eksisterende udrustninger er undtaget fra  

 kravet i stk. 1, nr. 6, om instruktions- og vedligeholdelsesbog.
 § 8.  Dykkerudrustninger eller sammensætninger af  

 materiel, der afviger fra de i §§ 5-7 omhandlede, samt særlige dykkesystemer  

 skal være godkendte, eventuelt typegodkendte, og skal i princippet med de  

 ændringer og særlige forhold, der er en følge af materiellets særlige  

 karakter, opfylde de bestemmelser i denne bekendtgørelse, som efter  

 direktoratets skøn kan komme til anvendelse, samt de af direktoratet i hvert  

 enkelt tilfælde fastsatte krav.
Typegodkendelser § 9.  For en let dykkerudrustning med tilhørende  

 åndemiddelkilde, der frembæres af dykkeren, skal det i § 5, stk. 1, under nr.  

 1-8 nævnte materiel være typegodkendt som en samlet enhed, medens materiel  

 nævnt under nr. 9-11 kan typegodkendes særskilt.
 Stk. 2.  Eksisterende udrustninger er undtaget fra  

 kravet om, at det i § 5, stk. 1, under nr. 1-8, nævnte materiel skal være  

 typegodkendt som en samlet enhed.
§ 10.  For en let dykkerudrustning beregnet for  

 åndemiddelforsyning fra kilde, der ikke frembæres af dykkeren, skal det i §  

 6, stk. 1, under nr. 1 nævnte materiel samt det i § 5 under nr. 2-8 nævnte  

 materiel typegodkendes som en samlet enhed.
Materiel nævnt i § 5 under nr.  

 9-11 og i § 6 under nr. 2 og 3 skal ligeledes være typegodkendt, men kan  

 typegodkendes særskilt.
 Stk. 2.  For en eksisterende udrustning gælder  

 tilsvarende bestemmelser som angivet i § 9, stk. 2.
 § 11.  For en tung dykkerudrustning beregnet for  

 åndemiddelforsyning fra kilde, der ikke frembæres af dykkeren, skal det i §  

 7, stk. 1, under nr. 1-6 nævnte materiel typegodkendes som en samlet enhed.  

 Materiel nævnt under nr. 7-9 skal ligeledes være typegodkendt, men kan  

 typegodkendes særskilt.
 Stk. 2.  En eksisterende udrustning er undtaget fra  

 bestemmelsen om, at det i § 7, stk. 1, under nr. 1-6 nævnte materiel skal  

 være typegodkendt som en samlet enhed, og at hjelmen skal være typegodkendt.
 § 12.  De i § 22 nævnte åndemiddelkilder  

 (kompressoranlæg og beholderanlæg), som ikke frembæres af dykkeren, skal være  

 typegodkendte, og disse skal i almindelighed omfatte det komplette udstyr,  

 jfr. §§ 24 og 28.
§ 13.  Kamre for personophold, -transport eller  

 -behandling skal være typegodkendte.
Kammer, åndemiddelkilder,  

 åndemiddelsystemer med reduktions- og doseringsventiler, trykmålere,  

 sikkerhedsventiler, mængdemåler for åndemiddel, kommunikations-, elektrisk-  

 og eventuel transportudstyr, varme- og køleanlæg, instruktions- og  

 vedligeholdelsesbog skal være typegodkendt som en samlet enhed.
 Stk. 2.  Eksisterende kamre er undtaget fra  

 bestemmelserne i stk. 1 om typegodkendelse, men kammer med tilbehør skal være  

 godkendt.
 § 14.  Direktoratet kan stille krav om typegodkendelse  

 af materiel, udstyr eller komponenter, der ikke kræves typegodkendt i medfør  

 af bestemmelserne i nærværende bekendtgørelse, når dette skønnes  

 hensigtsmæsigt.
 § 15.  Anmodning om typegodkendelse skal indsendes til  

 direktoratet, som fastsætter detaljerede regler vedrørende typegodkendelser,  

 herunder fastsættelse af afprøvningsprocedure, prøvningsinstitutioner, antal  

 prøveeksemplarer, omfang af tegningsmateriale m. v., samt vilkår for  

 opretholdelse af en typegodkendelse.
 Stk. 2.  Typegodkendt materiel og udstyr skal på holdbar  

 måde udover mærkning, som direktoratet måtte foreskrive, være forsynet med  

 angivelse af fabrikat, fabrikationsnummer eller mærke, således at  

 materiellets eller udstyrets identitet og fabrikationsår kan fastslås.
 Stk. 3.  En typegodkendelse meddeles af direktoratet,  

 når de i det pågældende tilfælde specificerede prøver og undersøgelser er  

 afsluttet med tilfredsstillende resultat.
§ 16.  Omkostningerne ved afholdelse af prøver og  

 undersøgelser i forbindelse med en typegodkendelse afholdes af den, der  

 anmoder om typegodkendelsen.
Omkostninger ved eventuelle omprøvninger, jfr. §  

 17, stk. 2, afholdes ligeledes af den, der er indehaver af typegodkendelsen.
 § 17.  Direktoratet kan tilbagekalde en  

 typegodkendelse, såfremt der foretages ændringer i konstruktionen eller i  

 arten af det anvendte materiale, eller såfremt de i forbindelse med  

 typeprøvningen afprøvede eksemplarer ikke har været repræsentative for  

 produktionen eller udstyrstypen.
 Stk. 2.  Direktoratet kan med henblik på opretholdelse  

 eller tilbagekaldelse af en typegodkendelse lade dele af en produktion eller  

 dele af et varelager udtage til kontrol og eventuel omprøvning.
Almindelige bestemmelser for dykkermateriel § 18.  Dykkermateriel skal være fremstillet af egnede  

 korrosionsbestandige materialer af tilstrækkelig styrke med nødvendig kulde-  

 og varmebestandighed.
 Stk. 2.  De enkelte dele skal være indbyrdes  

 harmoniserede, hensigtsmæssigt dimensionerede og således sammensat, at  

 materiellet udgør en helhed, der er egnet til formålet.
 Stk. 3.  Intet materiel må under dykning benyttes til  

 andet formål eller på anden måde, end det er konstrueret og godkendt til.
Stk. 4.  Dykkermateriel skal endvidere være således  

 indrettet og afskærmet, at personskade forebygges forsvarligt, og skal under  

 dykkeoperationen være fastspændt eller fastgjort, understøttet og udsatte  

 dele afskærmet, så materiellet ikke på grund af stød, slag, slingerage eller  

 på anden måde hindres i at opfylde sit formål.
Materiel, der frembæres af  

 dykkeren, skal i almindelighed være fastspændt eller fastgjort til  

 vedkommende.
 Stk. 5.  Hvor intet andet er fastsat med hensyn til  

 sammensætning af materiel og udstyr, konstruktion, styrke og  

 materialedimensioner, gælder de af direktoratet i hvert enkelt tilfælde eller  

 for den enkelte materieltype fastsatte krav.
 Stk. 6.  Direktoratet fastsætter personkapaciteten for  

 trykkamre, dykkerklokker og lignende.
Åndemiddelmateriel 1. Almindelige bestemmelser § 19.  Åndemiddelmateriel skal være dimensioneret og  

 konstrueret til det højeste tryk, det under brug kan blive udsat for, og  

 således, at åndemidlet til dykkeren under ingen omstændigheder hindres i  

 passage.
 Stk. 2.  Dele eller præparater, der indgår i sådant  

 materiel, skal være således kemisk sammensat og behandlet, at de ikke i  

 forbindelse med åndemiddel, saltvand og de af dykkeren udsondrede stoffer m.  

 v. selv korroderer, giver anledning til korrosion eller udvikler stoffer, der  

 er skadelige for dykkeren.
 Stk. 3.  Dykkermateriel må ikke være indrettet til  

 recirkulering af åndemiddel, medmindre direktoratets tilladelse foreligger,  

 og særlige sikkerhedsforanstaltninger er foretaget.
 § 20.  Ved montering af passende dimensionerede  

 sikkerhedsventiler eller ved lignende foranstaltninger skal det sikres, at  

 der ikke ved fejlbetjening eller havari kan forekomme skadeligt overtryk i  

 materiellet.
§ 21.  Beholdere for åndemiddel må kun tilsluttes  

 andre til samme formål benyttede beholdere eller kompressorer, og der må ikke  

 under dykning være tilslutning til andet formål.
Dog tillades, at  

 volumendragt, opstigningsvest eller det af dykkeren benyttede trykluftværktøj  

 er tilsluttet kompressor eller anden åndemiddelkilde direkte, såfremt dennes  

 kapacitet er forøget svarende mindst til værktøjets maksimale merforbrug.
2. Åndemiddelkilder § 22.  Åndemiddelkilder til åndemiddelforsyning af  

 dykkere kan enten være typegodkendte kompressoranlæg med tilhørende beholder-  

 og åndemiddelfordelingsarrangement, typegodkendte beholderanlæg med  

 tilhørende åndemiddelfordelingsarrangement eller et til en let  

 dykkerudrustning hørende beholderarrangement, som frembæres af dykkeren.
 § 23.  Beholderne skal være udskiftelige,  

 standardiserede højtryksluftbeholdere (trykflasker) beregnet for et  

 arbejdstryk på 200 bar.
 Stk. 2.  Med hensyn til konstruktion, trykprøvninger -  

 herunder periodiske trykprøvninger, mærkning, farve m. v. - skal beholderen  

 være godkendt af arbejdstilsynet.
 Stk. 3.  Beholdere for kompressoranlæg og for  

 beholderanlæg skal på tilgangssiden for åndemiddel være forsynet med en  

 afspærrelig kontraventil så nær ved beholderventilerne som muligt.
 § 24.  Et kompressoranlæg skal være en selvstændig  

 enhed bestående af fundament, drivmotor, kompressor, højtryksluftbeholder,  

 jfr. § 23, med udtag for åndemiddel, luftrensningsfiltre, åndemiddelkøler,  

 vandudskiller, trykmålere, åndemiddelmængdemåler (dog kun ved anvendelse i  

 forbindelse med konstant ventileret udrustning) for hvert udtag, reduktions-  

 og reguleringsventiler, sikkerhedsventiler samt andet udstyr, armatur m. v.,  

 som efter direktoratets bestemmelse er nødvendigt.
§ 25.  Drivmotorer kan være elektrisk-, diesel- eller  

 benzindrevne.
De skal på et synligt sted være varigt mærket med fabrikat,  

 serie-nr., effekt og omdrejningstal, elektrisk drevne motorer tillige med  

 spændingsart og frekvens.
Stk. 2.  Elektrisk drevne motorer skal være i  

 sprøjtesikker udførelse og i øvrigt udført i overensstemmelse med Den  

 Internationale Elektrotekniske Kommission (I.E.C.)»s normer eller  

 tilsvarende af direktoratet anerkendte normer.
Der skal for det elektriske  

 tilbehør træffes sikre forholdsregler mod stød, brandfare og andre  

 faremomenter af elektrisk art.
Krav til det elektriske tilbehør, dets omfang  

 og krav til effektens størrelse fastsættes af direktoratet for hver enkelt  

 anlægstype.
Stk. 3.  Diesel- eller benzindrevne motorer skal være i  

 robust og driftssikker udførelse.
Krav til tilbehør, dets omfang og krav om  

 effektens størrelse fastsættes af direktoratet for hver enkelt anlægstype.
§ 26.  Kompressoren med tilbehør skal være således  

 konstrueret og indrettet, at sundhedsfarlige oliespaltningsprodukter ikke kan  

 dannes.
Ved udskiftelige filtre, separatorer m. v. for vand, olie, faste og  

 luftformige urenheder skal det sikres, at det af kompressorarrangementet  

 producerede åndemiddel med hensyn til renhed ved tilgangen til beholderne  

 opfylder bestemmelserne i kapitel VI.
Endvidere skal kompressorens indsugning  

 være forsynet med udskifteligt eller rensbart grovfilter for faste urenheder  

 samt enten teleskoprør eller fleksibel slange af mindst 3 m længde, således  

 at rørets eller slangens indsugningsåbning kan placeres i forsvarlig afstand  

 og højde fra udstødsgas og andre eventuelle forekomster af skadelige luft-  

 eller gasarter.
Stk. 2.  Kompressoren med tilbehør - herunder rørsystem  

 og armatur - skal være konstrueret til og kunne anvendes ved et arbejdstryk  

 på 200 bar.
Den skal være forsynet med temperaturmåleudstyr på sidste  

 kompressionstrin, hvor temperaturen ikke må overstige 110 C.
Ved tilgangen  

 til beholderarrangementet må åndemidlets temperatur ikke overstige 40 C.
 Stk. 3.  Hver beholders rumfang skal være på mindst 7 l.
 § 27.  Eksisterende kompressoranlæg er, jfr. dog stk.  

 2, undtaget fra at opfylde bestemmelserne i §§ 12 og 22 om typegodkendelse, §  

 23 om beholdere og § 26, stk. 2, om arbejdstryk.
 Stk. 2.  Arbejdstrykket skal dog mindst være på 30 bar.  

 Beholdere for hvert udtag af åndemiddel, skal mindst kunne indeholde 1400 l,  

 omregnet til atmosfærens tryk, og den skal med det påbyggede tilbehør kunne  

 tåle et prøvetryk på 1,5 gange arbejdstrykket samt være forsynet med  

 forsvarlige sikkerhedsventiler.
 § 28.  Et beholderanlæg skal være en selvstændig enhed  

 bestående af fundament, højtryksluftbeholder med udtag for åndemiddel, filtre  

 for vand og faste urenheder, reduktions- og reguleringsventiler,  

 sikkerhedsventiler, trykmålere, mængdemålere (dog kun ved anvendelse i  

 forbindelse med konstant ventileret udrustning) for åndemiddel på hvert udtag  

 samt andet udstyr, armatur m. v., som efter direktoratets skøn er nødvendigt  

 for sikker funktion.
 Stk. 2.  Anlægget skal opfylde bestemmelserne i §§ 23 og  

 26, stk. 3, samt kunne indeholde 1400 l reserveåndemiddel, dog mindst en  

 mængde, som svarer til 5 minutters ophold på dykkedybden.
 Stk. 3.  Eksisterende beholderanlæg skal opfylde  

 bestemmelserne i § 23.
 § 29.  Åndemiddelkilder, der frembæres af dykkeren,  

 skal bestå af en eller flere standardiserede højtryksbeholdere (trykflasker)  

 beregnet for et arbejdstryk på 200 bar samt nødvendigt armatur for  

 tilslutning og betjening.
 Stk. 2.  Beholderne skal opfylde bestemmelserne i § 23,  

 stk. 1 og 2, og tilsammen have et rumfang på mindst 7 l.
§ 30.  Nødåndemiddelkilde, der frembæres af dykkeren,  

 skal bestå af en eller flere standardiserde højtryksbeholdere (trykflasker)  

 beregnet for et arbejdstryk på 200 bar samt nødvendigt armatur - herunder  

 trykmåler - for tilslutning og betjening.
Kilden skal kunne aktiveres med et  

 enkelt let betjeneligt manuelt greb.
 Stk. 2.  Beholderne skal opfylde bestemmelserne i § 23,  

 stk. 1 og 2, og tilsammen have et rumfang på mindst 4 l.
 3. Regulatorer, kontrolapparatur m. v.
 § 31.  Åndemiddelmateriel med regulatorer såsom  

 manuelt betjente eller automatisk virkende reduktions-, doserings- og  

 blandingsventiler skal være dimensioneret, konstrueret, indrettet og  

 vedligeholdt, så det sikres, at trykket i dykkerens luftveje svarer til det  

 omgivende tryk, og således, at dykkeren ved et rimeligt åndedrætsarbejde på  

 alle de dykkedybder, hvortil materiellet er godkendt, kan tilføres den i  

 kapitel VI krævede mængde åndemiddel af en sammensætning, passende til  

 dykkedybden.
§ 32.  Manuelt betjente, herunder halvautomatiske,  

 reduktions- og doseringsventiler (dykkeautomater) skal være indrettet eller  

 mærket, så der ikke er tvivl om betjeningsmåden.
Manuelt betjente  

 doseringsventiler skal være kalibrerede.
Automatiske doseringsventiler  

 (lungeautomater), der frembæres af dykkeren, bør være udstyret med manuel  

 betjening, hvorved yderligere åndemiddel kan tilføres.
§ 33.  Enhver åndemiddelkildes tryk samt ethvert tryk  

 i materiel, der ikke frembæres af dykkeren, skal kunne kontrolleres på  

 trykmålere med passende og let aflæselig skala.
Vedkommende materiels højst  

 tilladte arbejdstryk skal være angivet med rødt mærke på skalaen.
 Stk. 2.  Trykmålere, visende trykket af det åndemiddel,  

 der tilføres dykkeren, skal være udstyret med skala, som er let aflæselig.
 Stk. 3.  Ventiler, trykmålere m. v., der er vigtige for  

 dykkerens sikkerhed, skal være placeret, så de let kan kontrolleres og  

 betjenes af lineholderen, og skal om nødvendigt være sikret mod tilfrysning.
 Stk. 4.  Trykmålere, visende tryk i åndemiddelkilde  

 frembåret af dykkeren, skal være monteret, så målerne let kan aflæses af  

 dykkeren.
 § 34.  Åndemiddelmængden, der tilføres dykkeren gennem  

 konstant ventileret materiel og fra kilde, der ikke frembæres af vedkommende,  

 skal kunne kontrolleres af lineholderen.
 4. Materiel for tilførsel og fordeling af åndemiddel,  

 herunder hjelme, masker m. v.
 § 35.  I udstyr og materiel for tilførsel og fordeling  

 af åndemiddel skal så nær dykkerens luftveje som praktisk muligt være  

 monteret retningsstyrede ventiler, kontraklapper eller lignende anordninger  

 for sikring mod utilsigtet trykfald og til mindskelse af rumfanget i fælles  

 ind- og udåndingskamre i hjelme, masker, slanger m. v.
 Stk. 2.  Ovennævnte kamres rumfang skal være det mindst  

 mulige og må for materiel med automatisk doseringsventil ikke overstige 7 ml  

 pr. kg legemsvægt, dog aldrig over 500 ml.
 Stk. 3.  I hjelme og masker, hørende til konstant  

 ventilerede dykkerudrustninger, skal det fælles ind- og udåndingskammers  

 rumfang være så lille som praktisk muligt.
 § 36.  Rørledninger, fittings og slangers indvendige  

 dimensioner skal være tilstrækkelige til, at dykkere på enhver dybde hvortil  

 materiellet er godkendt, sikres den i kapitel VI krævede åndemiddelmængde.
Stk. 2.  Rørledninger for fordeling af åndemiddel skal  

 være fast oplagte, velunderstøttede dertil egnede stål- eller kobberrør  

 udstyret med fornødne ekspansionsbøjninger.
De kan i nødvendigt omfang  

 erstattes af godkendte slanger, som opfylder bestemmelserne i § 37.
 Stk. 3.  Indgår der i fordelingsledninger apparatur, der  

 indeholder glas eller lignende skrøbeligt materiale, som ved brud eller  

 deformering kan hindre åndemiddeltilførsel til dykkeren, skal der være  

 monteret omløbsledning (reserveomløbssystem) med nødvendige  

 afspærringsmidler.
 Stk. 4.  Ved samling skal benyttes gevindfittings,  

 flanger eller tilsvarende faste forbindelser.
 Stk. 5.  Fast oplagte fordelingsledninger med fittings,  

 eventuelle slanger m. v. skal trykprøves til 1,5 gange arbejdstrykket.
§ 37.  Slange for fremføring af åndemiddel fra kilde,  

 der ikke frembæres af dykkeren, samt slanger indeholdende åndemiddel af  

 større tryk end det omgivende, skal være fremstillet af egnet, fleksibelt  

 materiale, opbygget og eventuelt forstærket, så »kinker« vanskeligt  

 kan dannes og således, at gennemstrømning vanskeligt hindres eller mindskes  

 ved bøjning eller udvendig trykpåvirkninger.
Fremføringsslanger skal være  

 mindst 5 m længere end dykkedybden, dog mindst 20 m lange.
Stk. 2.  Slangernes arbejdstryk skal være mindst 30 bar  

 og må ikke overstige 25 pct. af sprængningstrykket.
Endvidere skal slangerne  

 i 30 minutter kunne tåle et prøvetryk på 1,5 gange arbejdstrykket uden  

 væsentlig eller blivende formforandring.
 Stk. 3.  Slanger for fremføring af åndemiddel til  

 konventionel tung dykkerudrustning skal have fornøden indvendig diameter, dog  

 mindst 9 mm svarende til 64 mm2.
§ 38.  Slangekoblinger for de i § 37 nævnte slanger  

 skal være udformet som unioner eller indrettet, så de er forsvarligt sikret  

 mod afkobling og udblæsning af pakning under brug.
Slangestudsene skal være  

 forsynet med koncentriske ikke-skrueskårne neddrejninger.
Stk. 2.  Slanger skal være solidt monteret til fittings  

 med egnede eventuelt dobbelte fastgørelsesanordninger, der er udformet eller  

 beskyttet, så de ikke hindrer slangernes fremføring.
Tilslutninger til  

 hjelme, masker eller lignende samt til åndemiddelkilder skal være aflastede  

 for træk.
Slanger med påmonterede fittings skal kunne tåle en belastning på  

 2000 N (svarende til 204 kg's træk).
 § 39.  Ind- og udåndingsslanger samt lignende slanger,  

 hvis indvendige tryk ikke væsentligt overstiger det omgivende tryk, skal have  

 tilstrækkelig fleksibilitet og længde, så dykkeren er sikret fornøden  

 bevægelsesfrihed, og skal have en sådan diameter, at dykkerens åndemodstand  

 ikke væsentligt forøges samt være solidt fastgjorte.
 § 40.  Dykkerhjelme, -masker og -briller skal være  

 udformet, så de sammen med effektive bespændinger sikrer tæthed mod dykker  

 eller mod den eventuelt tilhørende dragt.
Stk. 2.  Observationsåbninger i sådant materiel skal  

 have en størrelse, udformning og placering, der sikrer dykkeren bedst muligt  

 udsyn.
I observationsåbninger skal være anvendt solidt, splintsikkert  

 materiale. Åbninger med udsat placering skal være beskyttet af gitter eller  

 lignende.
Dykkerhjelme og -masker, der ikke let med få enkle greb kan aftages  

 dykkeren, skal være udstyret med let oplukkeligt frontglas.
Stk. 3.  Afgangsåbninger for åndemiddel skal være  

 placeret, så dykkerens udsyn ikke hindres.
En hensigtsmæssig fordeling af  

 åndemiddel i hjelme og masker skal være sikret ved passende placering af til-  

 og afgangsåbninger, eventuelt i forbindelse med tilsluttede fordelingskanaler  

 eller indermasker.
 Stk. 4.  Haner og ventiler, placeret på hjelme og  

 masker, og som under dykning skal betjenes eller justeres af dykkeren, skal  

 være indrettet og placeret, så betjening kan ske let og sikkert, og skal  

 tillige med eventuelle lukkemidler for frontglas være sikret eller beskyttet,  

 så utilsigtet påvirkning ikke kan udløse uønsket funktion.
§ 41.  Bidemundstykker skal være udformet således, at  

 tæthed opnås, at det let kan fastholdes, samt at væskeansamlinger i dette  

 ikke umiddelbart ledes til dykkeren.
Mundstykker, der benyttes i forbindelse  

 med lukkede eller halvlukkede åndesystemer, skal være forsynet med  

 afspærringsmidler.
 § 42.  Dykkerbriller skal være udformet som en omkring  

 øjne og næse tætsluttende kapsel.
Dykkerudstyr 1. Dykkertilbehør.
§ 43.  Materiel, som frembæres af dykkeren, skal være  

 forsvarligt fastgjort og hensigtsmæssigt placeret.
Bæreseler, bælter, remme  

 m. v. for fastholdelsen skal være fremstillet af solidt materiale, der  

 bevarer styrke og formfasthed under dykning.
De skal kunne tilpasses den  

 enkelte dykker og tillige med spænder eller lignende være udformet, så  

 udstyr, der i en nødsituation vil kunne hæmme dykkeren, med få enkle greb kan  

 frigøres.
§ 44.  Afvejningsmateriale skal være fremstillet af  

 stoffer med stor vægtfylde og således opdelt, udformet og fordelt, at  

 dykkeren kan afvejes hensigtsmæssigt til den forekommende opgave.
Dykkeren  

 skal hurtigt kunne frigøre sig for afvejningsmateriellet (tung dykker er  

 undtaget herfra).
 § 45.  En livline skal: a. være typegodkendt og  

 fremstillet af materiale med størst mulig vejr- og lysbestandighed, b. have  

 en diameter på mindst 6 mm, og en brudstyrke på mindst 5 gange vægten af  

 dykkeren og det materiel, denne medfører, dog ikke mindre end 4000 N  

 (svarende til 408 kg's træk), c. være mindst 60 m lang, d. kunne fastgøres  

 solidt til dykkeren uafhængigt af andet dykkerudstyr og -materiel.
 Stk.2.  Egnet trykfast telefonkabel med ovennævnte  

 brudstyrke kan udgøre livline.
 § 46.  En dykkerkniv skal have savtakket og glat æg og  

 skal være solid og let at benytte, samt kunne fastholdes i sin skede.
 Stk. 2.  En bidetang egnet til overklipning af livline  

 eller dykkerslange med stål- eller metalkordeler eller lignende forstærkning  

 skal forefindes og medbringes af dykkeren, såfremt line eller slange er  

 forstærket som nævnt.
§ 47.  Ved enhver dykkerudrustning skal findes en  

 typegodkendt isolerende dykkerdragt af hensigtsmæssig pasform og udformet, så  

 den ikke hæmmer dykkerens bevægelser.
Endvidere skal den være egnet til brug  

 i forbindelse med vedkommende udrustning.
Volumendragtens luft- eller  

 åndemiddelindhold skal kunne reguleres og den skal være forsynet med en  

 overtryksventil.
 § 48.  Et telefon- eller et samtaleanlæg skal være  

 typegodkendt og være hensigtsmæssigt og solidt konstrueret.
 Stk. 2.  Envejssamtaleanlæg (simplexanlæg) skal være  

 indrettet, så forbindelsen fra dykker til lineholder kun afbrydes i det  

 tidsrum, lineholderen taler til dykkeren, hvorefter afbryderne selv skal søge  

 tilbage til forbindelsen med lineholderen.
 Stk. 3.  Kabeltilslutninger og -samlinger skal være  

 aflastede for træk.
§ 49.  En oppustelig opstigningsvest skal være  

 typegodkendt.
Den skal være fremstillet af egnet og holdbart materiale være  

 konstrueret til brug på 50 meters vanddybde.
 Stk. 2.  Den skal være forsynet med dobbelte  

 overtryksventiler, hvoraf den ene skal være manuelt betjent.
Stk. 3.  En vest skal være af en type med egen  

 trykluftflaske.
På typer, der også er beregnet til oppustning med åndemiddel,  

 skal tilslutningsslangen være forsynet med lynkobling.
 Stk. 4.  Oppustelige opstigningsveste skal endvidere  

 opfylde de af direktoratet for hver enkelt type fastsatte krav.
 2. Hjælpetilbehør og -materiel.
 § 50.  Førstehjælps- og genoplivningsudstyr skal være  

 af godkendt type.
 Stk. 2.  Udstyret skal være anbragt i en solid kuffert  

 og skal mindst bestå af:
 dansk instruktion i brugen af udstyret.
 ventilationspose.
 masker af forskellige størrelser (mindst 2).
 forlængerslange.
 hovedstrop til maske.
oxygenflasker beregnet for 200 bar og med et samlet rumfang på 2 l.
reduktionsventil med manometer og indbygget fast doseringsventil, 0-6 liter/ min.
 sug til rensning af luftveje.
 forbindingskasse.
 Stk. 3.  Ovennævnte oxygenflaske skal med hensyn til  

 konstruktion, trykprøvninger - herunder periodiske trykprøvninger, farve m.  

 v. være godkendt af arbejdstilsynet.
 § 51.  En dykkerlejder skal være hensigtsmæssigt  

 udformet, af tilstrækkelig længde og styrke og skal under brug være solidt  

 fastgjort.
Stk. 2.  Dykkerplatform eller andet arrangement for  

 transport af dykkere med dertil hørende spilarrangement skal være sikker og  

 let at betjene.
Derudover skal den opfylde de for lignende arrangementer  

 gældende bestemmelser, hvor disse efter deres hensigt kan komme til  

 anvendelse.
Endelig skal den være udstyret med en anordning, som automatisk  

 fastholder arrangementet i positionen, såfremt energitilførslen svigter.
 Stk. 3.  Regulering af arrangementets affiringshastighed  

 må ikke ske ved en bremseanordning, men skal ske ved styring af  

 drivagregatet.
 Stk. 4.  Prøvning og eftersyn af sådanne arrangementer  

 skal ske så ofte og skal være så gennemgribende, at bestemmelserne i § 4,  

 stk. 4, i bekendtgørelse om betryggelse ved erhvervsdykkerarbejde er opfyldt.
§ 52.  Elektriske anlæg, maskiner og installationer,  

 der benyttes i forbindelse med dykning eller er installeret i dykkermateriel,  

 skal opfylde relevante bestemmelser i stærkstrømsreglementet eller  

 tilsvarende bestemmelser i bekendtgørelse om skibes bygning og udstyr m.v.  

 HFI-relæ skal monteres.
Neddykket materiel skal være godkendt.
 § 53.  Ethvert mekanisk værktøj, der anvendes i  

 forbindelse med dykning, skal udover det i bekendtgørelse om betryggelse ved  

 erhvervsdykkerarbejde anførte opfylde de til enhver tid gældende af  

 arbejdstilsynet udfærdigede bestemmelser for sådant værktøj.
 § 54.  Et dekompressionskammer skal med hensyn til  

 konstruktion og udstyr opfylde de af direktoratet i hvert enkelt tilfælde  

 fastsatte bestemmelser, dog må arbejdstrykket ikke være mindre end 3 bar og  

 bør være mindst 5 bar.
Stk. 2.  Endvidere skal kammeret være indrettet og  

 udstyret som anført i nedennævnte litra a-m: a. luger og lemme skal åbne mod  

 kammerets tryk, eller der skal være monteret advarselsarrangement mod  

 utilsigtet åbning, så længe kammeret er under tryk.
Såfremt kammeret er  

 udstyret med arrangement for sammenkobling med andet kammer, skal koblingen  

 være godkendt. b.
Et dekompressionskammer skal tilsluttes en egen  

 åndemiddelkilde.
Der skal endvidere forefindes særskilt ventil for  

 tilslutning af den i § 65 nævnte reserveåndemiddelkilde. c.
Er et kammer for  

 dekomprimering af flere personer udstyret med oxygendoseringsanlæg, skal  

 doseringen ske gennem automatisk doseringsventil med maske, og der skal være  

 truffet foranstaltninger til fjernelse af den udåndede oxygen fra maske og  

 kammeret. d. Åndemiddelkilde, rørsystemer og ventiler skal være  

 dimensionerede, så de i godkendte dekompressionstabeller anførte re- og  

 dekompressionstider samt de i kapitel VI anførte bestemmelser om  

 åndemiddelmængder kan overholdes. e.
Udover det for trykbeholdere krævede  

 apparatur m. v. skal kammeret være udstyret med måleapparatur for kontrol af  

 ventilationsmængden i kammeret samt med termometer.
Tryk og temperatur skal  

 endvidere kunne aflæses fra kammerets indre. f.
Automatisk styret  

 opvarmningsanlæg samt et afkølingsanlæg (eventuel overrisling) skal  

 forefindes. g.
Betjeningsventiler, trykmåler m. v. skal være hensigtsmæssigt  

 placerede uden for kammeret nær betjeningsstedet. h.
I kammeret skal være  

 monteret belysning, og det skal være udstyret med observationsåbninger,  

 igennem hvilke personer kan overvåges visuelt.
Endvidere skal der forefindes  

 kommunikationsmiddel mellem kammer og betjeningssted. i.
Elkontakter og  

 lignende skal være anbragt uden for kammeret, eller de skal på samme måde som  

 elektriske brugsgenstande, såsom belysningslegemer, varmeovne, samtaleanlæg  

 m. v. være tryktæt afskærmede (eksplosionsikker udførelse) eller gnist- og  

 glødefri. j.
Alt inventar samt installationer i kammeret (gulve, bænke,  

 hynder m. v.) skal være udført af ikke-brændbart og gnistfrit materiale, og  

 eventuelt anvendt maling skal være brandhæmmende.
Anvendte materialer og  

 maling må ikke kunne afgive giftige dampe. k.
Der skal i kammeret være  

 anbragt egnede slukkemidler (eventuelt vand og sand i pøse) eller være  

 monteret egnede slukningsanlæg eller ildslukkere, der ikke indeholder eller  

 udvikler kvælende eller giftige luftarter. l.
Udvendigt skal der på et  

 iøjnefaldende sted på kammeret på tydelig og varig måde være anført følgende  

 advarsel: »Brug af åben ild, herunder tobaksrygning, i kammeret er  

 forbudt.
Tændstikker, cigarettændere og lignende må ikke medtages i kammeret.  

 Olie eller andre stoffer, der kan selvantænde eller afgive brandfarlige eller  

 giftige luftarter, samt beklædningsgenstande og lignende mættet med sådanne  

 stoffer, må ikke medtages i kammeret.« m.
Ved kammeret skal forefindes  

 instruktionshæfte, godkendte dykke-, dekompressions- og behandlingstabeller  

 samt tabeller for dosering af ventilationsluft.
 § 55.  Behandlingskamre skal med hensyn til  

 konstruktion og udstyr opfylde de i § 54, stk. 2, fastsatte bestemmelser, dog  

 må arbejdstrykket ikke være mindre end 5 bar.
Stk. 2.  Sådanne kamre skal endvidere være  

 dimensionerede, så der udover dykkere under behandling kan opholde sig en  

 hjælper i kammeret.
De skal være udstyret med person- og eventuelt  

 medicinsluse, oxygendoseringsanlæg.
 Stk. 3.  Endvidere skal kammerets åndemiddelkilde,  

 rørsystemer og ventiler være dimensionerede, så de i godkendte  

 behandlingstabeller anførte behandlingstider og -tryk kan overholdes.
 § 56.  Andre kamre, såsom trykkamre for personophold  

 eller -transport og lignende særligt formål, skal opfylde de i §§ 54 og 55  

 anførte bestemmelser i det omfang, direktoratet finder det hensigtsmæssigt.
 § 57.  Ved enhver dykkerudrustning og ved ethvert  

 anlæg skal der være nødvendigt værktøj for montering, adskillelse, eftersyn  

 og justering.
 Stk. 2.  Anvendes en anden åndemiddelblanding end  

 almindelig atmosfærisk luft, skal der være et egnet instrument for kontrol af  

 åndemiddelblandingens sammensætning, herunder specielt blandingens  

 oxygenindhold.
Stk. 3.  Anvendes blandingsgas med særskilt  

 oxygendosering skal der være egnede instrumenter til kontrol af åndemidlets  

 rette dosering.
Der skal endvidere være mulighed for kalibrering af  

 kontrolinstrumenterne.
 § 58.  Ved enhver dykkerudrustning og ved ethvert  

 trykkammeranlæg skal der være en på dansk affattet, godkendt instruktions- og  

 vedligeholdelsesbog.
 Stk. 2.  Endvidere skal der være godkendte dykke-,  

 dekompressions- og behandlingstabeller.
 Stk. 3.  Et eksemplar af gældende dykkerlov samt de i  

 medfør af denne udstedte bekendtgørelser skal ligeledes forefindes.
§ 59.  En instruktions- og vedligeholdelsesbog skal  

 være inddelt i følgende afsnit: 1. Afsnit I skal indeholde oplysninger om den  

 pågældende udrustnings eller trykkammers type og fabrikat samt en rubrik  

 beregnet til angivelse af navn og adresse på udrustningens eller  

 trykkammerets ejer.
Endvidere skal afsnittet indeholde en rubrik, hvor  

 statens skibstilsyn - for synspligtigt materiel - kan påføre det materiellet  

 tildelte kontrolnummer. 2. Afsnit II skal indeholde en teknisk beskrivelse af  

 den pågældende type udrustning eller trykkammer, de enkelte dele samt en  

 samlet illustration af materiellet.
Endvidere skal afsnittet indeholde en  

 reproduktion af de af direktoratet meddelte typegodkendelser. 3. Afsnit III  

 skal indeholde en bruger- og vedligeholdelsesvejledning samt en  

 reservedelsoversigt. 4. Afsnit IV skal være på mindst 10 sider, som skal være  

 egnet til, at materiellets ejer og/ eller bruger kan indføre relevante  

 oplysninger om stedfundne større eftersyn, reparationer, udskiftning af dele  

 m. v.
 Åndemidler og disses renhed, sammensætning,  

 mængder m. v.
 § 60.  Åndemidler må ikke indeholde skadelige stoffer  

 af en sådan art og i sådanne mængder, at dykkerens helbred kan skades,  

 ligesom åndemidler ikke må indeholde generende lugt eller smagsstoffer eller  

 vanddamp i mængder, der kan give anledning til skadelig kondensation eller  

 isdannelse i åndemateriel.
 § 61.  Åndemiddel leveret fra andet materiel (fra  

 kompressorstation på land eller anden leverandør) end det i §§ 24, 27 og 28  

 omhandlede, skal være deklareret.
Stk. 2.  Af deklarationen skal fremgå, hvilke luftarter  

 åndemidlet indeholder angivet i volumenprocent, idet ren atmosfærisk luft med  

 20-21 vol. pct. oxygen (02) i dette tilfælde regnes som en luftart.
Det skal  

 endvidere fremgå, at indholdet af nedennævnte stoffer i åndemiddel til  

 anvendelse under dykning på dybder indtil 50 m eller ved overtryk indtil 5  

 bar ikke overstiger de for de enkelte stoffer angivne værdier målt ved  

 atmosfæretryk:
 Stk. 3.  Åndemidlers samlede indhold af urenheder må dog  

 ikke overskride officielt fastsatte grænser under hensyn til trykforøgelsen,  

 hvorfor indholdet af skadelige stoffer i åndemidler til anvendelse på større  

 dybder end 50 meter eller ved større overtryk end 5 bar skal mindskes  

 proportionalt med trykstigningen.
 § 62.  I ethvert åndemiddel, der anvendes i  

 forbindelse med dykning eller dekompression, skal oxygenpartialtrykket, på  

 den dybde eller under det tryk, hvor dykkeren befinder sig, mindst udgøre et  

 absolut tryk på 0,2 bar og må, afhængig af dykketidens længde under normale  

 forhold, højst antage de nedennævnte anførte absolutte tryk:
 Dykningens varighed i min.:
 Stk. 2.  Enhver sammensætning af blandingsgas skal være  

 typegodkendt og må i almindelighed ikke indeholde andre luftarter end oxygen  

 (O2), nitrogen (N2) og helium (He).
 Stk. 3.  Atmosfærisk luft må ikke anvendes som  

 åndemiddel under dykning på større dybder end 50 meter, men skal erstattes af  

 en godkendt blandingsgas af en sammensætning, der er passende til  

 dykkedybden.
 § 63.  Med atmosfærisk luft som åndemiddel skal en  

 reduktions- og doseringsventil (lungeautomat) ved et tilgangstryk på 20 bar  

 (overtryk) eller derover og på enhver dybde (ved ethvert tryk), hvortil den  

 kan godkendes, kunne påvirkes ved et rimeligt åndedrætsarbejde til en  

 konstant ydelse og mindst 130 l luft/ min. målt ved det til dybden svarende  

 tryk.
 Stk. 2.  De maximale ind- og udåndingsmodstandsværdier  

 må ikke på nogen vanddybde, hvortil ventilen kan godkendes, overstige de i  

 nedenstående (* 1) diagram i relation til dybden i m angivne værdier:
 § 64.  Med atmosfærisk luft som åndemiddel skal en  

 konstant ventileret udrustning (tung dykkerudrustning) på enhver dybde (ved  

 ethvert tryk), hvortil den kan godkendes, kunne ventileres med mindst 90 l  

 luft/ min målt ved det til dybden svarende tryk.
 Stk. 2.  Åndemiddelmængden skal dog altid være  

 tilstrækkelig til, at dykkeren ikke på noget tidspunkt eller under noget  

 tryk, hvortil udrustningen kan godkendes, indånder luft med et carbondioxid  

 (CO2) partialtryk større end 0,02 bar.
§ 65.  Dekompressionskamre skal kunne tilsluttes egen  

 åndemiddelkilde med en kapacitet, der er tilstrækkelig til mindst 2 gange og  

 på mindre end 2 minutter at kunne bringe trykket i kammeret op på et overtryk  

 på 3 bar samt til under den for vedkommende dykning i henhold til godkendte  

 dekompressionstabeller krævede dekompressionstid og ved det i tabellerne  

 krævede tryk at kunne ventilere kammeret med mindst 30 l luft/ min for hver  

 person, kammeret er beregnet til, jfr. endvidere § 64, stk. 2, vedrørende  

 størst tilladte carbondioxid (CO2) partialtryk.
Der skal endvidere være  

 reserveåndemiddelkilde med samme ventilationskapacitet.
§ 66.  Behandlingskamre skal kunne tilsluttes egen  

 åndemiddelkilde med en kapacitet, der er tilstrækkelig til 2 gange og på  

 mindre end 2 minutter at kunne bringe trykket i kammer og personsluse op på  

 et overtryk på 5 bar. Åndemiddelkilden skal endvidere kunne ventilere  

 kammeret med 30 l luft/ min for hver person i kammeret i et tidsrum svarende  

 til den i godkendte tabeller længste behandlingstid og ved det i tabellerne  

 anførte tryk, jfr. endvidere § 64, stk. 2, vedrørende størst tilladte  

 carbondioxid partialtryk.
Der skal endvidere være reserveåndemiddelkilde med  

 samme ventilationskapacitet.
 § 67.  Anvendes blandingsgas til dykning,  

 dekompression eller behandling m. v., skal denne være af tilsvarende renhed  

 som foreskrevet i § 61. Den skal forefindes og kunne tilføres i tilsvarende  

 mængder og tryk som i §§ 60-64 anført, ligesom åndemodstand i åndemateriel  

 for sådanne luftblandinger ikke må overstige godkendte værdier.
Syn m. m. af dykkermateriel, der anvendes i  

 forbindelse med § 68.  Inden nedennævnte kategorier af dykkermateriel  

 tages i anvendelse i forbindelse med erhvervsmæssigt dykkerarbejde eller  

 udlejes, skal det synes af statens skibstilsyn: 1. Åndemiddelkilder, jfr. §§  

 22-28. 2. Dykkerudrustninger, jfr. §§ 5-8. 3. Dekompressionskamre, jfr. § 54.  

 4. Behandlingskamre, jfr. § 55. 5. Trykkamre for personophold eller  

 -transport, jfr. § 56.
§ 69.  Konstateres der ved første syn af det i § 68  

 nævnte materiel, at dette opfylder de respektive bestemmelser i nærværende  

 bekendtgørelse, udfærdiger statens skibstilsyn en attest herom.
Attesten er  

 gyldig i 2 år efter synsdatoen.
 Stk. 2.  Inden attestens gyldighed udløber, skal det af  

 attesten omfattede materiel underkastes fornyet syn af skibstilsynet, der  

 påtegner attesten om opretholdelse af gyldigheden for en ny 2-årig periode,  

 såfremt det er konstateret, at materiellet opfylder ovennævnte bestemmelser.
 Stk. 3.  Attesten med eventuelle bilag skal opbevares  

 ved dykkermateriellet, således at den til enhver tid på forlangende kan  

 forevises skibstilsynet.
 Stk. 4.  Når særlige forhold taler derfor, kan  

 direktoratet tillade udsættelse med afholdelse af periodisk syn i indtil 3  

 måneder, såfremt der foreligger skriftlig bekræftelse fra ejeren og fra den  

 dykker, der benytter materiellet, på, at dette er i forskriftsmæssig stand.
 Stk. 5.  Direktoratet kan, når særlige forhold taler  

 herfor, tillade, at periodisk syn på dykkermateriel foretages af en af  

 direktoratet udpeget sagkyndig person.
 Stk. 6.  Uanset de i stk. 1 og 2 anførte terminer, kan  

 direktoratet fastsætte samme synsdato for materiel, der har samme ejer.
 § 70.  Såfremt der til dykkermateriel anskaffes nyt  

 trykkammer, individuelt fremstillet åndemidddelbeholder til eksisterende  

 kompressoranlæg og beholderanlæg, eller såfremt materiel eller dele heraf  

 undergår reparation eller ændring af væsentlig betydning, skal statens  

 skibstilsyn tilkaldes til kontrolsyn, inden materiellet tages i brug, og  

 attesten skal påtegnes om anskaffelse, reparation eller ændring.
 Stk. 2.  Skibstilsynet skal underrettes, såfremt der  

 indtræffer en dykkerulykke med væsentlig personskade.
 Stk. 3.  Skibstilsynet er til enhver tid berettiget til  

 at underkaste dykkermateriellet et syn.
§ 71.  Såfremt det ved et syn konstateres, at  

 dykkermateriellet ikke er i forsvarlig stand, kan statens skibstilsyn ved  

 påtegning af attesten eller udfærdigelse af bilag til denne nedlægge forbud  

 mod, at materiellet benyttes, før det er bragt i forsvarlig stand.
Findes  

 mangler af mindre væsentlig betydning, kan attesten eller bilaget gives en  

 påtegning herom med angivelse af en dato, inden hvilken manglerne skal være  

 afhjulpet.
 Stk. 2.  Materiel, der ikke er i forskriftsmæssig stand  

 eller ikke er omfattet af gyldig attest, kan af skibstilsynet forsynes med  

 plombe, som ikke må brydes uden dettes tilladelse.
 Stk. 3.  Skibstilsynet kan i nødvendigt omfang forsyne  

 dykkermateriel - herunder eksisterende dykkermateriellet - med  

 identifikationsmærker.
 § 72.  Det påhviler ejeren af dykkermateriellet,  

 uanset om dette anvendes, at anmelde til statens skibstilsyn, hvor og hvornår  

 de i §§ 68, 69 og 70, stk. 1, omhandlede syn vil kunne foretages.
 Stk. 2.  Det påhviler ejeren såvel som enhver, der  

 handler på hans vegne, at yde skibstilsynet al fornøden bistand ved dets  

 undersøgelser.
 Stk. 3.  Endvidere påhviler det ejeren ved salg af en  

 dykkerudrustning, af trykkammeranlæg eller tilsvarende sammensætning af  

 dykkermateriel at anmelde dette til direktoratet med angivelse af den nye  

 ejers navn og adresse.
 § 73.  De i §§ 68, 69 og 70, stk. 1, givne  

 bestemmelser om syn af dykkermateriel berører ikke den dykkeren efter  

 dykkerlovens § 12 påhvilende pligt til, hver gang noget dykkermateriel skal  

 tages i brug, selv at forvisse sig om, at de enkelte dele er i orden, samt  

 til i fornødent omfang at instruere personel, der er beskæftiget i  

 forbindelse med den pågældende dykkeropgave.
Syn af dykkermateriel, der ikke anvendes i  

 forbindelse med § 74.  Statens skibstilsyn er til enhver tid  

 berettiget til at foretage syn på dykkermateriel, uanset dette ikke anvendes  

 erhvervsmæssigt eller udlejes.
 Stk. 2.  Skibstilsynet skal underrettes, såfremt der  

 indtræffer en dykkerulykke med væsentlig personskade.
 Stk. 3.  Det påhviler ejeren, såvel som enhver der  

 handler på hans vegne, at yde skibstilsynet fornøden bistand ved dets  

 undersøgelser.
Straffebestemmelse § 75.  Overtrædelse af bestemmelserne i denne  

 bekendtgørelse kan straffes med bøde i medfør af lovens § 15, stk. 2.
Ikrafttræden § 76.  Bekendtgørelsen træder i kraft den 1. januar  

 1980.
 Stk. 2.  Samtidig ophæves bekendtgørelse nr. 76 af 26.  

 marts 1958 om dykkermateriel.
 § 77.  Eksisterende dykkermateriel, der er synet og  

 godkendt af statens skibstilsyn i medfør af de hidtil gældende bestemmelser,  

 og som i henhold til § 68 er synspligtigt, skal ved førstkommende syn efter  

 1. januar 1982 opfylde bestemmelserne, jfr. i øvrigt § 3, som er fastsat i  

 denne bekendtgørelse.
Stk. 2.  Eksisterende dykkermateriel, kompressoranlæg,  

 kamre for dekompression, behandling, personophold eller -transport, der i  

 henhold til § 68 er synspligtigt, men som ikke har været synspligtigt i  

 henhold til de hidtil gældende bestemmelser, skal for at blive betragtet som  

 eksisterende materiel være anmeldt til direktoratet inden 1. maj 1980.  

 Anmeldelsen skal indeholde oplysning om materiellets fabrikat og type samt leveringstidspunktet.
Industriministeriet, den 7. februar 1980 Erling Jensen Susanne Kortsen (* 1) Bemærkninger:
 Tilladelige max. tryk ved enkelt- og dobbeltslange lungeautomater ved  

 afprøvning i en åndemaskine med et indstillet minutvolumen på 40 l, (20  

 åndinger/ min. a 2 l/ åndedrag). Åndeprofilen er sinusoid med et udåndings/  

 indåndingstidsforløb på 1.1/ 1.0.
