 Spørgsmålet om fordelingen af udgiften til trikinundersøgelse udført efter  

 bestemmelserne i § 14 i instruks om udøvelse af kødkontrol af 27. september  

 1974 er af landbrugsministeriet afgjort således, at der ved anmodning om  

 refusion kun må medtages betaling for den tid, der faktisk er medgået til  

 selve trikinundersøgelsen, medens udgift til klipning af præparater m.m.  

 alene påhviler de enkelte slagterier, jf. skrivelse herfra af 24. juni 1971,  

 K.K. 1827 - 1971.
 Ved overgang til trikinundersøgelse efter digestion-pooling metoden blev  

 der ikke fastsat ændrede regler for udgiftsfordelingen mellem slagterierne og  

 det offentlige, men på given foranledning har der i landbrugsministeriet være  

 ført forhandlinger om en evt. ændret udgiftsfordeling.
 Disse forhandlinger er endnu ikke afsluttede, hvorfor det herved til  

 orientering skal meddeles, at der ved anmodning om refusion for udgift til  

 trikinundersøgelse efter digestion-pooling metoden indtil videre ligeledes  

 kun kan medtages betaling for den tid, der er medgået til selve  

 trikinundersøgelsen.
 P.V.V.
