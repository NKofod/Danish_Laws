 Herved bekendtgøres lov nr. 94 af 11. april 1916 om  

 tilvejebringelse af lokaler for Østre landsret, Sø- og handelsretten i  

 København og Københavns byret m.m., med de ændringer, der følger af § 3 i lov  

 nr. 166 af 18. maj 1937.
 § 1.  Justitsministeren bemyndiges til, mod udredelse  

 af et beløb af 471.430 kr. for statskassen at erhverve den Københavns kommune  

 tilhørende andel af domhuset på Nytorv og ejendommen Hestemøllestræde nr. 4.
§ 2.  Justitsministeren bemyndiges til, når rigsdagen  

 er fraflyttet de af den for tiden benyttede bygninger, for statskassens  

 regning at lade foretage en sådan ombygning af disse, som er nødvendig, for  

 at der i dem kan indrettes rets- og kontorlokaler for Østre landsret og Sø-  

 og handelsretten i København samt lokaler for den offentlige anklagemyndighed  

 m.m.
Endvidere bemyndiges justitsministeren til at lade foretage en sådan  

 ombygning af domhuset og den i § 1 nævnte bygning i Hestemøllestræde nr. 4,  

 som er nødvendig for at der i disse bygninger kan indrettes rets- og  

 kontorlokaler for Københavns byret.
 Stk. 2.  Til disse byggeforetagender kan der anvendes i  

 alt 300.000 kr.
§ 3.  Politigården i København overgår med tilhørende  

 grund og med alt tilhørende inventar uden vederlag i statens eje.
Det samme  

 gælder Københavns kommune tilhørende bygninger, der udelukkende anvendes til  

 politistationer.
 § 4.  Fra det tidspunkt, da retsplejeloven træder i  

 kraft, udreder statskassen alle udgifter, som medgår til tilvejebringelse og  

 vedligeholdelse af rets- og kontorlokaler såvel for Østre landsret som for  

 Københavns byret og Københavns forligskommission sat de nævnte lokalers  

 forsyning med inventar, opvarmning, belysning og rengøring.
 Stk. 2.  Statskassen afholder fremtidig alle udgifter  

 til tilvejebringelse og vedligeholdelse af de i København fornødne  

 politistationer med tilhørende lokaler og alle øvrige lokaler m.v. for  

 Københavns politi samt alle disse lokalers forsyning med inventar,  

 opvarmning, belysning og rengøring.
 Hvorefter alle vedkommende sig have at rette.
------------- Lov nr. 166 af 18. maj 1937, hvis § 3 har ændret §§ 3 og 4, indeholder i §  

 9 følgende bestemmelse:
 § 9.  Stk. 1. Denne lov, der ikke gælder for Færøerne,  

 træder i kraft den 1. april 1938.
 Stk. 2.  (Udelades).
 Stk. 3.  Efter denne lovs forelæggelsesdag kan der  

 endvidere ikke af de kommunale myndigheder træffes nogen disposition over  

 bygninger indeholdende politistationer eller retslokaler eller over  

 arresthusene m.v., som er til hinder for statens fortsatte benyttelse af de  

 nævnte lokaler eller for dens udøvelse af rådighed over bygningerne i  

 overensstemmelse med de i denne lov givne bestemmelser.
 Stk. 4.  (Udelades).
