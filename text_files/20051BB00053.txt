Fremsat den 15. december 2005 af  

 Pernille Vigsø Bagge (SF),  


  

 Ole Sohn (SF) og  

 Morten Homann  

 (SF) Forslag til folketingsbeslutning om at øremærke 3 måneder af  

 barselorloven til fædre Folketinget opfordrer regeringen til at tage de nødvendige  

 initiativer med henblik på at lovsikre mænds ret til 3 måneders barselorlov.  

 Orloven skal indgå i den samlede barselperiode, og de 3 måneder bortfalder,  

 hvis ikke faderen tager dem.
Bemærkninger til forslaget Oprettelsen af Barselfonden, der netop er blevet gennemført, er  

 et meget stort skridt fremad for ligestillingen mellem mænd og kvinder.
Næste  

 store skridt for ligestillingen er, at mænd skal tage en større del af  

 barselorloven,  

 end de gør i dag.
Kvinder tager stadig langt den største del af barselorloven  

   

 det gælder også den del af barselperioden, der frit kan deles mellem mænd og  

 kvinder.
Barselfondens eksistens vil ikke i sig selv ændre på dette forhold,  

 og  

 derfor ønsker forslagsstillerne at øremærke 3 af de 12 måneders barselorlov  

 til  

 barnets fader.
Andelen af mænd, der benytter sig af muligheden for at tage  

 barselorlov er i stigning.
Men mænd tager i dag i gennemsnit stadig kun 3,8  

 uger af 52 ugers barselorlov.
Opfordringer til at tage en større del af  

 barselorloven  

 er ikke tilstrækkeligt.
Det skyldes i mange tilfælde ikke uvilje for fædrenes  

 vedkommende, men at der ikke i dag er en sikret ret for mænd til at tage  

 barselorlov.  

 Det betyder, at mænd kan være bange for at spørge deres arbejdsgiver om  

 barselorlov,  

 fordi de frygter at blive fyret.
Det ses i de undersøgelser, der er  

 foretaget,  

 og det ses på, at mens antallet af sager med kvinder, der bliver afskediget  

 på  

 grund af graviditet, er stagneret, oplever et stigende antal fædre at blive  

 fyret eller chikaneret, fordi de vil holde orlov (Kristeligt Dagblad den 25.  

 august 2005). Undersøgelser (bl.a.
Lea Drews) viser også, at der ofte er en  

 uudtalt overenskomst i familien om, at moderen er førstevælger til orloven,  

 og  

 derfor kommer det ofte slet ikke på tale, at faderen kan få en større del af  

 tiden med barnet. (MagisterBladet nr. 19, 2005: Norden har fundet  

 barselsløsningen).
Det har i dag store konsekvenser for kvinderne, at det er dem,  

 der tager barselorloven.
De får mindre i pension end deres mænd, de bliver  

 sprunget over ved lønforhandlingerne, og de mister karrieremuligheder.
Men  

 det  

 faktum, at mænd tager så få ugers barselorlov, betyder også, at de får et  

 mindre tæt forhold til deres barn, er i større fare for at blive skilt og  

 mister muligheden for at oparbejde de kompetencer, som en barselorlov giver,  

 og  

 som moderne virksomheder i dag efterspørger i stigende grad.
Endelig har det også betydning for samfundsøkonomien, at barselorloven  

 er så ulige fordelt, som tilfældet er i dag.
Når kvinden tager en meget stor  

 del af orloven, påvirker det hendes muligheder for eksempelvis at stige i  

 løn,  

 ligesom det påvirker hendes pensionsopsparing og livsindkomst.
Tilknytningen  

 til arbejdsmarkedet falder, og derfor vil det også være til gavn for  

 samfundet,  

 hvis barselorloven fordeles mere ligeligt.
Mere barselorlov til mænd vil ligestille kvinder og mænd på  

 arbejdsmarkedet.
Samtidig vil mere barselorlov til mænd give et langt mere  

 helstøbt familieliv, hvor moderen og faderen deler ansvaret for børnene.  

 Undersøgelser  f.eks.  

  

 Gendering Family Dynamics: The Case of Sweden and Hungary,  

 foretaget af doktor i demografi ved Stockholms Universitet Livia Sz.
Oláh i  

 2001  

   

  

 peger på, at  

 skilsmisseraten falder, når faderen tager en større del af barselorloven.  

  

 Undersøgelsen tog udgangspunkt i statistisk materiale fra knap  

 5.000 svenskere og viste, at denne tendens især gjorde sig gældende i  

 familier,  

 hvor begge forældre er højtuddannede.  

  

 Her bliver risikoen for skilsmisse  

 halvt så stor, hvis faderen tager orlov.
 I de øvrige nordiske lande er lovgivningen en del længere  

 fremme.
I Norge gør forskellige ordninger, at 5 ugers orlov er  

 forbeholdt fædrene.
Resultatet er, at 90 pct. af fædrene nu tager orlov og i  

 snit har 6,5 uger hjemme med barnet, mens de får løn.
 I Island har fædre 3 måneders øremærket barselorlov, og op mod  

 90 pct. af fædrene bruger deres barselorlov.
 I Sverige er 2 måneder af orloven reserveret til fædrene.
Barselregler  

 i Norden Island  






  

 Længde i alt efter fødsel: 9 måneder  



  

 Reserveret til  

 moderen: 3 måneder  



  

 Reserveret til  

 faderen: 3 måneder  



  

 Kompensation: 80  

 pct. af indkomsten op til 50.000 kroner om måneden  



  

 Finansiering: En  

 fælles statslig kasse, som alle lønmodtagere og arbejdsgivere indbetaler til.  

 Kassen fungerer bl.a. også som statslig a-kasse.  




  

 Norge  






  

 Længde i alt  

 efter fødsel: 43 eller 53 uger  



  

 Reserveret til  

 moderen: 6 uger  



  

 Reserveret til  

 faderen: 5 uger  



  

 Kompensation: 100  

 pct. af lønnen i 43 uger eller 80 pct. i 53 uger  



  

 Finansiering: En  

 såkaldt Folketrygd, som både lønmodtagere, arbejdsgivere og selvstændige  

 indbetaler  

 til.
Folketrygden betaler også bl.a. sygedagpenge og pension.  




  

 Sverige  






  

 Længde i alt  

 efter fødsel: 16 måneder  



  

 Reserveret til  

 moderen: 2 måneder  



  

 Reserveret til  

 faderen: 2 måneder  



  

 Kompensation: 80 pct.  

 af lønnen  



  

 Finansiering: En  

 ordning, hvor arbejdsgiveren indbetaler 1,5 pct. af lønsummen til en fælles  

 kasse.
 Det er forslagsstillernes opfattelse, at fuld løn under barsel  

 skal være endemålet for alle mænd og kvinder for at undgå, at lønnedgang  

 bliver  

 en hindrende faktor for at dele barselorloven mellem moderen og faderen.
Skriftlig fremsættelse Pernille Vigsø Bagge  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at øremærke 3 måneder af barselorloven til fædre.
(Beslutningsforslag nr.
B 53).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
