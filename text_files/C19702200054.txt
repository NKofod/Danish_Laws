(Skolehjemmene) Det har fortsat været nødvendigt på grundlag af skolehjemmenes regnskaber  

 at foretage efterreguleringer i det følgende finansår af statens bevillinger  

 til dækning af de tilskudsberettigende nettoudgifter, som skolehjemmene har  

 afholdt i et finansår.
En sådan efterregulering i et følgende finansår i opad- eller nedadgående  

 retning finder ikke sted ved statsinstitutioner eller ved selvejende  

 institutioner, hvis driftsudgifter fuldt ud dækkes af staten, og som følger  

 statens regler for regnskabsaflæggelse og udbetaling af a conto beløb, f.eks.  

 handelshøjskoler, handelsskoleafdelinger og teknika samt fra 1. april 1970  

 maskinmesterskolerne.
Disse læreanstalter og skoler modtager forskudsvis de  

 nødvendige beløb til afholdelse af udgifter inden for et godkendt budget.
 Direktoratet vil fremtidig tilstræbe, at skolehjemmene i videst muligt  

 omfang ligeledes modtager de nødvendige statsbevillinger, herunder til pris-  

 og lønstigninger, fuldt ud i det finansår, bevillingerne vedrører, og at  

 reguleringer såvel i opad- som i nedadgående retning i et følgende finansår  

 så vidt muligt undgås.
 Man vil herved gøre det muligt - på tilsvarende måde som ved  

 institutioner, hvis driftsudgifter fuldt ud dækkes af staten - at gennemføre  

 overensstemmelse mellem på den ene side den givne statsbevilling i det  

 enkelte finansår - med tillæg af pris- og lønstigninger - og på den anden  

 side skolehjemmenes afholdte tilskudsberettigende nettodriftsudgifter i  

 finansåret til gennemførelse af godkendte aktiviteter.
Det vil i forbindelse med indkaldelsen af skolehjemmenes budgetforslag og  

 korrigerede budgetforslag bliver indskærpet, at driftsudgifterne skal  

 budgetteres så realistisk som muligt og på det pris- og lønniveau, som  

 direktoratet angiver, således at der ikke finder overbudgettering sted.
Det  

 vil endvidere i forbindelse med godkendelsen af skolehjemmenes budgetforslag  

 blive indskærpet, at der må afholdes udgifter udover det godkendte budget med  

 tillæg af pris- og lønstigninger.
 Der er herved endvidere taget hensyn til skolehjemmenes likviditet.
------------------ For så vidt angår skolehjemmenes tilskudsberettigede nettodriftsudgifter i  

finansåret 1969-70 har skolehjemmene i oktober 1969 indsendt en  

 opgørelse over forbruget i perioden 1. april - 30 september 1969 og det  

 skønnede forbrug i perioden 1. oktober 1969 - 31. marts 1970.
 Direktoratets godkendelse af skolehjemmenes opgørelser af de  

 tilskudsberettigende nettodriftsudgifter samt anvisning af de beløb, der  

 herefter tilkommer skolehjemmene for finansåret 1969-70, vil snarest blive  

 foretaget.
 P.D.V.
 Ida Dybdal.
