Nægtet aktindsigt til kurator i andelskasses konkursbo i  

 Finanstilsynets interne materiale om andelskassen.
Kurator blev anset som  

 part.
 Advokat A har som kurator i konkursboet efter K Andelskasse den 18. juli  

 1995 klaget over, at Finanstilsynet ved skrivelse af 6. juli 1995 (j. nr.  

 6218-0026) afslog at give ham aktindsigt i dele af Finanstilsynets materiale  

 vedrørende andelskassen.
 Sagens omstændigheder:
Den 23. juni 1995 anmodede advokat A Finanstilsynet om at få udleveret  

 kopi af »alle Finanstilsynets rapporter og interne notater«, der  

 vedrører K Andelskasse, »herunder protokollerne vedrørende uanmeldte  

 revisionsbesøg hos andelskassen«.
Desuden anmodedes om kopi af  

 andelskassens perioderegnskaber (kvartalsvise indberetninger). Som  

 begrundelse for anmodningen anførte advokaten, at han er kurator i  

 andelskassens konkursbo, og at boet har anlagt erstatningssag mod  

 andelskassens tidligere bestyrelse og direktion.
Under retssagen gør  

 andelskassen gældende, at »en stor del af den andelskapital, der har  

 været tegnet siden marts 1991, må anses for at være tegnet ved aftaler, der  

 er ugyldige for tegnerne som følge af, at andelskassen har fremkaldt  

 aftalerne ved svig«.
De sagsøgte har under sagen opfordret boet til at  

 fremlægge det nævnte materiale.
Materialet ønskes for tiden fra den 1. januar  

 1990, perioderegnskaberne dog først fra 1991. Endvidere bad advokaten om at  

 få tilsendt eventuelle skrevne forretningsgange for andelskassen.
 Finanstilsynet svarede i den påklagede skrivelse af 6. juli 1995 bl.a.:
 »Finanstilsynets rapporter og interne notater, herunder protokoller  

 vedrørende uanmeldte revisionsbesøg, er alle dokumenter udarbejdet af  

 Finanstilsynet til intern brug.
 Lov om banker og sparekasser § 50b, stk. 5 bestemmer, at som part i  

 forhold til Finanstilsynet anses alene det pengeinstitut, undersøgelsen efter  

 § 50, stk. 1, vedrører.
Deres anmodning er fremsat i Deres egenskab af kurator for K Andelskasse  

 under konkurs.
Da De således repræsenterer pengeinstituttet, kan De anses som  

 part i sagen og Deres anmodning behandles efter forvaltningslovens regler.
 Forvaltningslovens § 12, stk. 1, nr. 1 bestemmer, at en myndigheds interne  

 dokumenter er undtaget fra retten til aktindsigt.
Finanstilsynet kan således ikke imødekomme Deres anmodning om udlevering  

 af disse dokumenter. » Finanstilsynet kunne derimod under henvisning til bank- og  

 sparekasselovens § 50b, stk. 2, nr. 2, imødekomme anmodningen om udlevering  

 af perioderegnskaber og skrevne forretningsgange.
Kopi af dette materiale  

 blev derfor vedlagt.
 Over for Erhvervsankenævnet har klageren i klageskrivelsen af 18. juli  

 1995 gjort gældende, »at det omhandlede materiale, dog bortset fra  

 »interne notater« ikke er udarbejdet af en myndighed til eget brug  

 ved behandlingen af en sag.' Der angives ikke nogen begrundelse herfor, men  

 det oplyses, at advokat A er på ferie, og at man derfor forbeholder sig at  

 gøre yderligere anbringender gældende.
Under henvisning hertil meddelte ankenævnet klagerens advokat, at man  

 havde stillet sagen i bero på, at han kunne få lejlighed til at fremkomme med  

 et yderligere indlæg.
Da et sådant indlæg imidlertid ikke kom, genoptog  

 ankenævnet sagsbehandlingen og anmodede den 7. september 1995 Finanstilsynet  

 om en udtalelse.
 Finanstilsynet har i en redegørelse for sagen af 29. september 1995  

 fastholdt den trufne afgørelse og bl. a. udtalt:
 »For såvidt angår anmodningen om udlevering af rapporter og interne  

 notater, herunder protokoller vedrørende uanmeldte revisionsbesøg, anfører  

 tilsynet i sin afgørelse, at de pågældende dokumenter alle er udarbejdet af  

 tilsynet til intern brug.
 Det kan til orientering oplyses, at tilsynets undersøgelsesberetninger af  

 praktiske årsager udarbejdes efter ensartede retningslinier, der fastslår i  

 hvilken rækkefølge, forholdene i det undersøgte institut skal beskrives.  

 Beretningerne har karakter af et notat til Finanstilsynets direktion,  

 udarbejdet af de medarbejdere, der har foretaget undersøgelsen af  

 instituttet.
 Finanstilsynets beretninger er alene udarbejdet til eget brug, og de er  

 ikke fremsendt til pengeinstituttet, anden myndighed eller iøvrigt  

 udenforstående.
 Tilsynet statuerer, at klager som kurator i andelskassens konkursbo må  

 antages at være part i sagen efter BSL § 50b, stk. 5, og afgør dermed, at  

 anmodningen om udlevering af interne dokumenter skal behandles efter  

 forvaltningslovens regler.
Med henvisning til, at interne dokumenter efter forvaltningslovens § 12,  

 stk. 1, er undtaget fra retten til aktindsigt, afslår tilsynet anmodningen om  

 udlevering.« Finanstilsynets udtalelse har været forelagt for klagerens advokat, der  

 ikke er fremkommet med yderligere bemærkninger, men har erklæret sig  

 indforstået med, at sagen bliver behandlet på det foreliggende grundlag.
 Ankenævnet udtaler:
Efter forvaltningslovens § 12, stk. 1, omfatter retten til aktindsigt  

 efter loven ikke en myndigheds interne arbejdsdokumenter.
Interne  

 arbejdsdokumenter er bl.a. efter § 12, stk. 1, nr. 1, »dokumenter, der  

 udarbejdes af en myndighed til eget brug ved behandlingen af en sag«.  

 Finanstilsynet har oplyst, at de omhandlede dokumenter er udarbejdet af  

 tilsynet til eget brug, og at de ikke er afgivet til nogen udenforstående.  

 Dokumenterne må derfor anses for interne arbejdsdokumenter og undtaget fra  

 aktindsigt.
 Ankenævnet stadfæster herefter den påklagede afgørelse.
