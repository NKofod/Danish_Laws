 Der har overfor styrelsen været rejst spørgsmål om, hvorvidt virksomheder,  

 der driver redningstjeneste, kan få tilladelse til at beregne moms af  

 halvdelen af abonnementsafgiften i henhold til indgåede kontrakter.
Kontrakterne omfatter ambulancekørsel og sygetransport, der er momsfri  

 ydelser (personbefordring), og andre ydelser/varer, der bl.a. omfatter  

 redningsarbejde, autohjælp og forbindingskasser, der er momspligtige.
Det er  

 oplyst, at det ikke er muligt at fastsætte en momspligtig værdi for de  

 enkelte punkter i abonnementskontrakterne.
 Styrelsen traf afgørelse om, at sådanne virksomheder indtil videre kan  

 beregne moms af halvdelen af abonnementsafgiften, når kontrakterne både  

 omfatter momsfri og momspligtige ydelser mv.
 Virksomhederne vil herefter være omfattet af reglerne om delvis  

 fradragsret for købsmoms.
