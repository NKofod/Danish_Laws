Ændringsforslag stillet den 9. juni 2008 uden for betænkningen Ændringsforslag til 2. behandling af Forslag til lov om arbejdsgivers brug af jobklausuler [af beskæftigelsesministeren (Claus Hjort Frederiksen)] Til § 2 Af Eigil Andersen (SF), Karsten Hønge (SF) og Line Barfod (EL):
 4) Stk. 1 affattes således:
»Arbejdsgivere kan kun indgå indbyrdes aftaler om jobklausuler, såfremt disse aftaler udtrykkeligt udelukkende henviser til skriftlige aftaler, der allerede er indgået med lønmodtagere.
Andre og mere vidtrækkende aftaler om jobklausuler er ikke gyldige.
Aftalen skal indeholde oplysninger om, hvorledes lønmodtagerens jobmuligheder begrænses af jobklausulen, og om lønmodtagerens ret til kompensation, jf. § 3.« [Jobklausuler mellem arbejdsgivere skal henvise til aftale med lønmodtageren] Af Eigil Andersen (SF), Karsten Hønge (SF) og Line Barfod (EL):
 5) Som stk. 2 indsættes:
»Stk. 2. Overtrædelse af § 2, stk.1, 1. og 2. pkt., straffes med bøde og en erstatning fra aftaleparterne til berørte lønmodtager(e).« [Bødestraf ved overtrædelse af forbud mod hemmelige aftaler] Af Eigil Andersen (SF), Karsten Hønge (SF) og Line Barfod (EL):
 6) Efter § 8 indsættes som ny paragraf:
 »§ 02. Afskediges en lønmodtager, fordi lønmodtageren har afslået at indgå en aftale om en jobklausul, har lønmodtageren ret til en godtgørelse.
