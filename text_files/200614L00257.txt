Betænkning afgivet af Trafikudvalget den 25. januar 2007 Betænkning over Forslag  

 til lov om ændring af færdselsloven (Modulvogntog) [af  

 transport‑ og energiministeren (Flemming Hansen)] 1. Ændringsforslag Transport- og energiministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 5. oktober 2006 og var til 1.  

 behandling den 24. oktober 2006. Lovforslaget blev efter 1. behandling  

 henvist  

 til behandling i Trafikudvalget.
Møder Udvalget har behandlet lovforslaget i 7 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 25. september 2006 dette  

 udkast til udvalget, jf. folketingsåret 2005-06, alm. del  bilag 570.  

 Den 23.  

 oktober 2006 sendte transport- og energiministeren de indkomne høringssvar  

 samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 23  

 skriftlige henvendelser fra:
C.
Schmidt & Søn A/S, Dansk Cyklist Forbund, Dansk Supermarked A/S, Dansk Transport og Logistik  

 (DTL), Danske Havne, Frode Laursen A/S Horsens Erhvervsråd, Hundested Havn, Høje-Taastrup Kommune, Jens-Chr.
Jensen, Virum, Kolding Havn, Køge Havn, Odenses borgmester, Odense Havn, Repræsentanter for kommune,  

 erhvervsråd, havn og vognmænd på Kalundborgegnen, Repræsentanter for kommune,  

 havn og vognmænd fra Hanstholm og Thisted og Aabenraa Havn.
 Transport- og energiministeren har over for udvalget kommenteret  

 de skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Horsens Erhvervsråd, Kolding Havn, Køge Havn, Odenses borgmester og Odense  

 Havn, Repræsentanter for kommune,  

 erhvervsråd, havn og vognmænd på Kalundborgegnen og Repræsentanter for kommune,  

 havn og vognmænd fra Hanstholm og Thisted.
Spørgsmål Udvalget har stillet 43 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (udvalget med undtagelse af EL) indstiller  

 lovforslaget til  

  

 vedtagelse  

  

 med det stillede ændringsforslag.
Socialdemokratiets medlemmer af udvalget mener, at der er en række fordele  

 ved et begrænset forsøg med modulvogntog i forhold til traditionelle  

 lastbiler;  

 ikke mindst set fra et miljømæssigt og trængselsmæssigt perspektiv.
For  

 Socialdemokraterne er det imidlertid afgørende, at der ikke bliver gået på  

 kompromis med trafiksikkerheden, og derfor skal udpegelsen af strækninger,  

 der  

 er med i forsøget, ske efter centralt fastsatte kriterier.
Socialdemokraterne  

 er desuden optaget af de langsigtede konsekvenser for miljøet, hvorfor man  

 bør  

 benytte forsøget til samtidig at løse en række af de problemer, som  

 godstransporten på jernbane lider under.
Socialistisk Folkepartis medlem af udvalget støtter, at der igangsættes  

 forsøg med modulvogntog, ud fra den betragtning at der heri ligger en lille  

 miljøgevinst i forhold til den almindelige vejtransport.
Der ligger  

 imidlertid  

 en langt større miljøgevinst ved godstransport på jernbane, og SF vil derfor  

 kæmpe for, at dette alternativ prioriteres, hvor det er muligt.
SF er opmærksom på, at en eventuel fremtidig større udvidelse af anvendelse  

 af modulvogntog i Danmark  sammen med godstransporten på jernbane  

  lægger linjerne  

 for den fremtidige godstransport i Danmark.
Derfor er SF meget opmærksom på,  

 at  

 udkantsområder og havne prioriteres i denne udvikling.
 For SF er det desuden vigtigt, at trafiksikkerheden prioriteres højt i  

 forbindelse med forsøget med modulvogntog.
Et  

  

 mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet stemmer for det stillede ændringsforslag.
Enhedslistens medlem af udvalget finder, at forslaget fremsættes på et  

 mærkeligt tidspunkt  løsrevet fra diskussionen om en samlet dansk  

 godsstrategi.
Alligevel vælger regeringen at satse på en bestemt løsning,  

 nemlig modulvogntog, og at iværksætte nogle forsøg med det, selv om det jo  

 tydeligvis  

 vil være en direkte konkurrent til f.eks. transport af gods på jernbane.
Når  

 man igangsætter et forsøg på denne måde og med den udbredelse, forsøget skal  

 have, ligger det i kortene, at man reelt har taget en beslutning om, at det  

 er  

 det, der skal satses på.
Enhedslisten er ikke principielt imod modulvogntog.
Der er miljømæssige  

 fordele ved at køre med færre større lastbiler  under forudsætning af  

 at de  

 fyldes helt op.
I en rapport fra det svenske trafikforskningsinstitut, TFK,  

 fra  

 2002 beskrives fordelene som: Der bruges 32 pct. færre transporter til samme  

 mængde gods, brændstofforbruget er 15 pct. lavere, omkostningerne er 23 pct.  

 lavere, og der er 15 pct. mindre luftforurening.
Isoleret set er der altså en  

 miljøgevinst ved at bruge et modulvogntog frem for en lastbil.
Imidlertid er der en række faktorer, der gør brugen af modulvogntog  

 problematisk.
Enhedslisten har allerede nævnt det problematiske i at  

 fremsætte  

 et lovforslag, der er løsrevet fra en samlet godsstrategi.
Derudover er det  

 kritisabelt, at lovforslaget gennemføres, uden at alle relevante parter  

  dvs. også  

 virksomheder, der transporterer jernbanegods, som er konkurrenter til  

 modulvogntog, og som har en mere optimistisk tilgang til jernbanegodsets  

 fremtid her i landet end ministeren  er blevet hørt.
Endelig finder EL  

 det  

 angribeligt, at heller ikke miljøorganisationerne har været inddraget i  

 høringsprocessen.
 Til trods for de fordele, modulvogntogene har, finder EL, at i og med at  

 modulvogntogene  

 og jernbanerne er konkurrenter om godset, bør man vælge den absolut mest  

 miljøvenlige transportform, og det er godstransport på jernbane.
I lovforslaget lægges der op til, at modulvogntogene kun skal kunne køre på  

 motorvejsnettet samt til udvalgte havne.
Vi har under udvalgsbehandlingen  

 set,  

 hvordan en række havne, der ikke er forbundet med motorvejsnettet, har  

 anmodet  

 om at komme med i forsøget, men at dette er blevet afvist af ministeren  

  i  

 hvert fald indtil videre.
Der henvises f.eks. til ministerens svar til  

 Aabenraa  

 Havn af 4. januar 2007, jf. svar på spørgsmål 36, hvori det netop fremhæves,  

 at  

 kredsen af havne, der deltager i forsøget, på grund af  

 færdselssikkerhedsmæssige  

 hensyn ikke vil blive udvidet.
Deri ligger der for EL at se en skjult opfordring til kommunerne om at  

 ombygge deres veje, så de fremover vil have kapacitet til, at modulvogntogene  

 kan køre på de nævnte veje.
Dette understreges yderligere af, at der er afsat  

 85 mio. kr. til de »nødvendige tilpasninger« af vejnettet i 2007-08.
Dette er en ren tilståelsessag.
Man begynder ikke på et forsøg og bevilger  

 et tocifret million-beløb, hvis der kun er tale om et »forsøg«.
Når man  

 bruger  

 85 mio. kr. til noget, er det fordi, der er tale om en aktivitet, der skal  

 indkøres, således at der kan indsamles viden om de problemer, der viser sig  

 undervejs.
Det kan man godt kalde et »forsøg«, men Enhedslisten synes blot,  

 at  

 man skulle sige ligeud, hvad det i realiteten handler om: Nemlig, at  

 modulvogntogene skal listes igennem og uden alt for meget postyr.
Enhedslistens modstand mod modulvogntog finder støtte i en rapport, som en  

 arbejdsgruppe nedsat af Nordisk Ministerråd udsendte i 2003. Heri konkluderes  

 det, at den trafiksikkerhedsmæssige betydning af indførelse af modulvogntog  

 vil  

 være begrænset, men positiv, såfremt modulvogntogene alene tillades at køre  

 på  

 motorvejsnettet med tilhørende udvalgte knudepunkter.
En udvidelse af det  

 tilladte vejnet vil kunne betyde en væsentligt forøget ulykkesrisiko.
Transport Økonomisk Institut i Norge skønner desuden, at  

 uheldsomkostningerne ved kørsel med modullastbiler vil ligge 25 pct. over  

 uheldsomkostningerne ved kørsel med almindelige vogntog.
Endelig stiller det  

 hollandske trafikministerium blandt forudsætningerne for at give tilladelse  

 til  

 kørsel med modulvogntog bl.a. krav om, at de højst må have 60 tons totalvægt,  

 har blokeringsfrie bremsesystemer og skal have tilladelse til at udføre  

 transporterne.
Blandt de øvrige krav er, at vogntogene kun må køre på de  

 hollandske motorveje og til destinationer maksimalt  

 20 km  

 væk fra motorvejene, dog ikke bykerner.
Der er en række forhold, som påvirker ulykkessituationer i negativ retning,  

 hvor modulvogntog er involveret.
Modulvogntogenes stabilitet er f.eks. typisk  

 ringere end stabiliteten på de vogntog, som erstattes.
Det vil sige, at der i  

 forbindelse med undvigemanøvrer er øget risiko for store udsving med  

 køretøjets  

 bageste del samt øget risiko for at vælte.
Problemets størrelse afhænger af  

 den  

 konkrete vogntogskombination.
Manøvredygtigheden er endvidere lavere end for  

 andre vogntog, og modulvogntogene er mere pladskrævende.
Kombineret med en  

 lavere accelerationsevne betyder det, at krydsning af en vej samt ikke mindst  

 indsvingning på en vej vil blive mere tids- og pladskrævende, hvorved  

 ulykkesrisikoen øges.
Under snævre forhold er der en regulær risiko for, at  

 køretøjet  

 »hænger fast« i krydset.
Såfremt modulvogntogene tillades uden for motorvejsnettet, vil det betyde,  

 at udformningen af kryds, rundkørsler m.v. tilpasses køretøjernes begrænsede  

 manøvredygtighed.
Dette kan kun ske ved at øge dimensionerne, hvilket har en  

 betydelig negativ indflydelse på sikkerheden for andre trafikanter.
Dette  

 skyldes bl.a., at hastigheden påvirkes af pladsforholdene, samt en længere  

 eksponering  

 af især lette trafikanter i kryds.
Et andet problem er den øgede længde på modulvogntogene, der gør det  

 vanskeligere at overhale dem.
Dette indebærer nedsat fremkommelighed for  

 andre  

 trafikanter og/eller øget ulykkesrisiko.
På motorvejsnettet vil risikoen være  

 lille, men på det øvrige vejnet afhænger risikoen af, i hvor høj grad den  

 øgede  

 længde vil få færre bilister til at foretage en overhaling, fordi bilisterne  

 erkender, at de ikke kan opnå tilstrækkeligt frit syn, eller om bilisterne  

 begynder at acceptere mindre sikkerhedsmarginer ved overhaling.
I  

 faglitteraturen kan der findes resultater, som viser, at der ingen forskel  

 er,  

 mens andre undersøgelser viser op til tre gange så høj risiko.
Hvor det er  

 undersøgt, finder man den største forskel for dødsulykker, og risikoen ser ud  

 til at være øget på veje med nedsat friktion.
Det danske vejnet er i modsætning til det svenske og det finske ikke  

 dimensioneret til lange lastbiler.
De mange rundkørsler, der i de seneste  

 årtier er anlagt, er dimensioneret til at reducere hastigheden og er ikke  

 primært etableret som en trafikafviklende foranstaltning.
Lidt anderledes  

 stiller det sig med rundkørsler, hvor der er to vognbaner.
En generel tilpasning af især byernes infrastruktur til modulvogntogenes  

 arealkrav vil være dyr, og retter fokus på byæstetik: Vil vore byer være  

 egnet  

 til de stedse længere og bredere lastbiler? Desuden rejses spørgsmålet om,  

 hvilke veje der skal åbnes for modulvogntogene.
Begrænsninger på, hvor  

 modullastbilerne må køre, kan blive opfattet som en teknisk handelshindring,  

 der vanskeliggør varernes frie bevægelighed.
Også af den grund vender EL sig  

 mod tilladelsen til at køre med modulvogntog i Danmark.
Disse forhold er Transport- og Energiministeriet da også godt klar over.
I  

 ministeriets  

 analyse af modulvogntogene hedder det bl.a., at indførelse af modulvogntog  

 vil  

 skabe behov for justeringer af vejnettet flere steder, f.eks. anlæg af  

 omkoblingspladser, hvor almindelige vogntog kan samles til modulvogntog.
Der  

 er  

 også nogle regionalpolitiske og konkurrencemæssige problemstillinger, fordi  

 der  

 med det nuværende vejnet kan opstå bekymring i byer og regioner, hvor  

 modulvogntogene ikke umiddelbart får direkte adgang til at køre.
 I og med at der på den ene side åbnes op for dette »forsøg«, der for os at  

 se snarere er en generalprøve, og i og med at Railion opsiger kontrakter med  

 store transporttunge virksomheder (Carlsberg og Stålvalseværket i  

 Frederiksværk),  

 finder EL lovforslaget helt ude af trit med al snak om reduktion i udslippet  

 af  

 klimaskadelige stoffer.
Enhedslisten vil ikke støtte indførelsen af modulvogntog.
Vi mener, at det  

 er et miljømæssigt vildspor set i forhold til transport af gods på skinner.  

 Vi  

 mener, at man skal gøre, hvad man kan, for at få en miljøløsning, som er  

 meget  

 bedre end lastbiler, og den løsning er togtransport.
Vi vil ikke være med til  

 at begynde særlige forsøg, når der endnu ikke ligger en samlet  

 transportpolitik, og vi vil ikke være med til, at der skal træffes en række  

 små  

 valg med tilhørende investeringer, som langsomt, men sikkert gør  

 godstransporten på jernbane i Danmark  bortset fra transitgods   

 umulig, og  

 som skaber en total afhængighed af, at al transport af gods fremover  

 udelukkende baserer sig på fossile brændstoffer.
Derfor stemmer Enhedslisten nej til forsøget og skal anmode om, at  

 lovforslaget tages af bordet, og at der i stedet tages en debat om en  

 overordnet godsstrategi.
Af den kan det så måske fremgå, hvorvidt  

 modulvogntog er  

 noget, der skal satses på.
På indeværende tidspunkt aner vi det ikke, så lad  

 os  

 tage debatten først.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 transport- og energiministeren,  

  

 tiltrådt af  

  

 udvalget:
Til § 2 1)  

  

 Datoen »1. februar 2007« ændres til:  

 »1. marts 2007«.
[Ændring af tidspunkt for ikrafttræden af loven] Bemærkninger Til nr. 1 Ændringsforslaget indebærer, at loven først træder i kraft den 1.  

 marts 2007.
 Ændringen er begrundet i, at betænkningen fra Trafikudvalget  

 forventes afgivet den 25. januar 2007. Loven kan derfor ikke træde i kraft  

 den  

 1. februar 2007.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 35 Bilagsnr.
Titel 1 Program og deltagere i besigtigelsestur om modulvogntog  

 onsdag den 8. november 2006 2 Henvendelse af 27/9-06 fra repræsentanter for kommune,  

 erhvervsråd, havn og vognmænd på Kalundborgegnen med ønske om foretræde for  

 Trafikudvalget 3 Tidsplan for udvalgets behandling af lovforslaget 4 Høringssvar og høringsnotat, fra transport- og  

 energiministeren 5 Henvendelse af 24/10-06 fra Dansk Supermarked A/S 6 Henvendelse fra Dansk Transport og Logistik (DTL) af 26/10-06  

 samt transport- og energiministerens kommentarer til henvendelsen 7 Meddelelse om materiale fra repræsentanter for kommune,  

 erhvervsråd, havn og vognmænd på Kalundborgegnen (modulvogntog).
8 Notat af 29/9-06 fra Danske Havne om indførelse af modulvogntog  

 i Danmark fra et havneperspektiv 9 Notat fra Danske Havne om havne med ønske om deltagelse i  

 forsøg med modulvogntog 10 Deltagerliste ved besigtigelsestur til Helsingborg den 8.  

 november 2006 11 Opdateret deltagerliste for besigtigelsestur til  

 Helsingborg den 8. november 2006 12 Henvendelse af 27/10-06 fra Høje-Taastrup Kommune.
13 Pressemeddelelse af 26/10-06 fra Danske Havne om  

 modulvogntog i trafikforlig for 2007 14 Endeligt program og deltagerliste ved besigtigelse af  

 modulvogntog 15 Henvendelse af 7/11-06 fra Dansk Cyklist Forbund 16 Pressemeddelelse vedr.
Trafikudvalgets tur til  

 Helsingborg den 8/11-06 med formålet at studere modulvogntog 17 Bilag udleveret ved besigtigelsestur til Sverige 8/11-06 18 Henvendelse af 9/11-06 fra Jens-Chr.
Jensen, Virum 19 Yderligere materiale fra besigtigelsestur om modulvogntog,  

 fra Frode Laursen A/S 20 Henvendelse af 17/11-06 fra Hundested Havn.
21 Henvendelse af 20/11-06 fra deputation (23/11-06) fra repræsentanter  

 for kommune, havn og vognmænd fra Hanstholm og Thisted 22 Kopi af besvarelsen af 25/10-2006 af § 20 spørgsmål nr.
S  

 142 om, hvorvidt modulvogntog kan skævvride Danmark 23 Brev af 23/11-06 fra udvalgsformanden til transport- og  

 energiministeren med opfordring om initiativ til prøvekørsel med  

 modulvogntog.
24 Henvendelse af 27/11-06 fra Kolding Havn 25 Henvendelse af 27/11-06 fra Odenses borgmester, Jan Boye 26 Kopi af transport- og energiministerens svar af 29/11-06 på  

 spm. nr.
S 843 vedr. modulvogntogene i Sverige og Finland 27 Kopi af transport- og energiministerens svar på spm. nr.
S  

 423 vedr. miljøgevinst ved en godsmængde svarende til 15.000 lastbiler m.v.
28 Henvendelse af 6/11-06 fra Horsens Erhvervsråd 29 Brev af 30/11-06 fra udvalgsformanden til transport- og  

 energiministeren vedr. præcisering af opfordring til prøvekørsel med  

 modulvogntog 30 Revideret tidsplan for udvalgets behandling af  

 lovforslaget 31 Henvendelse af 6/11-06 fra Aabenraa Havn 32 Henvendelse af 4/12-06 fra Køge Havn 33 Henvendelse af 6/12-06 fra Køge Havn 34 Ændret tidsplan for udvalgets behandling af lovforslaget 35 Henvendelse af 7/12-2006 fra Odense Havn 36 Henvendelse af 11/12-06 fra Dansk Transport og Logistik (DTL) 37 Abonnementsbesked af 12/12-06 fra Transport- og  

 Energiministeriet  Transportministermøde i Bruxelles den 12. december  

 2006:  

 Trafiksikkerhed for cyklister bedres i Europa og større fokus på brug af  

 modulvogntog 38 Brev af 14/12-06 fra transport- og energiministeren til  

 udvalgsformanden vedr. prøvekørsler med modulvogntog 39 Henvendelse af 15/12-06 fra Aabenraa Havn 40 Kopi af transport- og energiministerens svar af 19/12-06 på  

 spm. nr.
S 845 41 Kopi af transport- og energiministerens svar af 19/12-06 på  

 spm. nr.
S 847 42 Henvendelse af 18/12-06 fra C.
Schmidt & Søn A/S, Herning 43 Henvendelse af 5/1-07 fra Dansk Transport og Logistik (DTL) 44 Ændringsforslag fra transport- og energiministeren 45 1. udkast til betænkning.
46 Udsættelse af betænkningsafgivelse til den 25. januar  

 2007 47 Henvendelse af 25/1-07 fra Dansk Industri Oversigt over spørgsmål og svar vedrørende L 35 Spm.nr.
