 Ligningsrådet imødekom en ansøgning om dispensation fra en tilladelse  

 til skattefri aktieombytning.
 Ligningsrådet stillede som vilkår, at holdingselskabet efter en evt.
 kapitaludvidelse i datterselskabet fortsat skulle have en  

 ejer-/stemmeandel af datterselskabet på mere end 50 % i den resterende del af  

 3 års perioden regnet fra ombygningen.
Et holdingselskab H har siden marts 1995 ejet hele aktiekapitalen i  

 datterselskabet D.
D drev virksomhed ved salg af edb-baserede oplysninger.
Holdingkonstruktionen blev etableret ved en skattefri ombytning af  

 aktierne i D, jf. tilladelse fra Ligningsrådet.
Tilladelsen blev givet med  

 det vilkår, at H skulle bevare helejerskabet af D i mindst 3 år efter  

 ombytningen.
 Siden aktieombytningen er der sket en væsentlig vækst i markedet for  

 edb-baserede oplysninger og samtidigt er konkurrencen blevet skærpet.
For at sikre D's fortsatte værkst kunne det blive nødvendigt at optage en  

 kapitalstærk samarbejdspartner i D.
Ligningsrådet blev i den forbindelse  

 spurgt, om 3 års ejertidsvilkåret kunne fraviges.
 Samarbejdspartneren skulle i givet fald blive minoritetsaktionær, dvs.  

 have en ejer-/stemmeandel på op til 49 %. Kapitaludvidelse i D forventedes  

 foretaget til overkurs i forhold til indre værdi.
 Ligningsrådet imødekom ansøgningen med det vilkår, at H efter  

 kapitaludvidelsen i datterselskabet fortsat skulle have en ejer-/stemmeandel  

 af D på mere end 50 % i den resterende del af 3 års perioden regnet fra  

 ombytningen.
 Ligningsvejledning 1996 S. 6.
