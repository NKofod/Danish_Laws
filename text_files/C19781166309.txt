 Direktoratet fastsætter herved følgende bestemmelser om ugentlig  

 indberetning til direktoratet om belægget i anstalter og arresthuse:
 1. Anstalterne og arresthusene skal ugentligt afgive  

 indberetning til direktoratet om belægget hver tirsdag kl. 24.00.
 2. Indberetningerne skal indsendes til direktoratet i  

 løbet af onsdagen.
 3. På grundlag af indberetningerne vil direktoratet  

 ugentligt udsende oversigter over belægget.
 4. Indberetningerne skal ske på særlige blanketter  

 (anstalterne d.f.k. 85, arresthusene d.f.k. 86).
5. Opgørelsen skal foretages i overensstemmelse med de  

 definitioner, der er anført på blanketternes bagside.
Man henleder  

 opmærksomheden på, at der i forhold til de hidtil gældende bestemmelser er  

 foretaget mindre ændringer i definitionerne af belæg, fraværende og  

 stofmisbrugere.
Man gør særligt opmærksom på, at pensionen på Holsbjergvej på  

 grund af denne institutions nuværende status fremtidig vil udgå af  

 ugeoversigten vedrørende anstalterne, og at indsatte, der opholder sig i  

 denne institution, opføres som fraværende på indberetningsskemaerne fra de  

 pågældende anstalter, herunder Herstedvester.
6. Skønnet over til- og afgang i de kommende 4 og 2  

 uger for henholdsvis føngselsdømte og hæftedømte vil fremtidig fremgå af  

 ugeoversigterne.
De tilsvarende rubrikker på indberetningsblanketterne er  

 derfor ændret.
Man er opmærksom på, at navnlig opgørelsen over forventet  

 tilgang kan være behæftet med usikkerhed på grund af varierende mødeprocenter  

 for domfældte, der er på fri fod.
De nævnte oplysninger skal afgives på  

 grundlag af anstalternes erfaringer vedrørende fremmøde.
7. Københavns fængsler anvender samme type blanket som  

 statsfængslerne, men skal ikke udfylde rubrikken vedrørende gruppe 1-indsatte  

 og blankettens afsnit II vedrørende til- og afgang.
Anstalten anmodes om ved  

 fodnote på indberetningsblanketten at oplyse, hvor mange indsatte der har  

 afventet overførsel til statsfængsel og anstalten ved Herstedvester i mere  

 end 6 uger, efter at fuldbyrdelsesordre er meddelt.
 8. Anstalter, der har både mandlige og kvindelige  

 indsatte, skal indsende særskilt indberetning for mænd og kvinder.
 9. Såfremt der vil ske ændringer i en institutions  

 normale kapacitet, anmoder man om, at der på tidligst mulige tidspunkt  

 meddeles oplysninger herom på indberetningsskemaet samt oplysning om årsagen  

 til kapacitetsændringen og dennes forventede varighed.
 10. Der vedlægges et antal indberetningsblanketter (*  

 2). Yderligere eksemplarer kan indtil videre rekvireres i direktoratet (lokal  

 251), hvortil der endvidere kan rettes henvendelse i tilfælde af  

 tvivlsspørgsmål vedrørende blanketternes udfyldning.
Eventuelle forslag til ændring af blanketterne bedes indsendt senest den  

 1. april 1979, idet blanketterne i løbet af ca. 6 måneder vil blive trykt i  

 statsfængslet i Nyborg, hvorfra de herefter kan rekvireres.
Meddelelse herom  

 vil blive udsendt.
 11. Nærværende cirkulære træder i kraft den 1. januar  

 1979. Samtidig ophæves direktoratets cirkulærskrivelser af:
29. marts 1974 om ugerapporter fra arresthusene og  

 kriminalforsorgens anstalter (C-6-5 og 6), 4. april 1974 vedrørende udfyldning af uge- og  

 månedsrapporter.
Denne cirkulærskrivelse ophæves dog kun for så vidt angør  

 opgørelse af belæg i anstalter og arresthuse (C-6-9) samt 23. juli 1976 om oplysninger i anstalternes  

 ugerapporter om ventetider ved overførsel fra arresthusene og Københavns  

 fængsler.
H.H.
Brydensholt /P.
Hampsted Kriminalforsorgens anstalter og arrestinspektørerne.
