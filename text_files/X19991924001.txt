God revisorskik Under denne sag har Piere Honoré ved skrivelse af  

 28. april 1998 indgivet en klage over statsautoriseret revisor Jan  

 Tønnesen.
 Erhvervs- og Selskabsstyrelsen har oplyst, at Jan  

 Tønnesen har haft beskikkelse som statsautoriseret revisor siden den  

 12. marts 1986.
 Det fremgår af sagen, at indklagede siden 1996  

 sammen med statsautoriseret revisor Leib Falk Hansen, Fyns Erhversvsrevision,  

 har været revisorer for selskabet Interacoustics A/S, der fremstiller  

 audiologiske instrumenter.
Selskabet blev stiftet i 1967 og har indtil 1974  

 været ejet af klageren og Michael Davis, der er bosiddende i USA, med  

 hver 50 %. I 1974 overdrog klageren sine aktier til en amerikansk fond,  

 Interfoundation.
Igennem denne fond ejer klageren tillige virksomheden  

 Intersan ApS, der driver forsknings- og udviklingsvirksomhed for  

 Interacoustics A/S.
Klageren har været såvel bestyrelsesformand  

 som direktør for Interacoustics A/S indtil 1995, hvor Leif N.
Pedersen  

 blev udpeget som direktør, og klageren overtog formandsposten i  

 bestyrelsen.
Michael Davis har indtil maj 1997 været medlem af  

 selskabets bestyrelse.
Af selskabets vedtægter fremgår det, at  

 aktionærerne er indrømmet gensidig forkøbsret, og at  

 kursen er den regnskabsmæssigt opgjorte indre værdi.
Michael Davis fremsatte på selskabets  

 generalforsamling den 25. juni 1996 ønske om valg af en parallel  

 revisor til den hidtidige revisor, Leib Falk Hansen.
Indklagede blev valgt  

 hertil og blev den 9. august 1996 anmeldt til Erhvervs- og Selskabsstyrelsen  

 som revisor for selskabet.
 Den 7. oktober 1996 afholdt indklagede møde med  

 statsautoriseret revisor Leib Falk Hansen vedrørende Interacoustics  

 A/S.
Ved skrivelse af  30. november 1996 til Michael Davis'  

 advokat, advokat Peer B.
Petersen, anførte klageren  

 følgende:
"...Re: skatteunddragelse Jeg forstår, at Michael Davis er blevet underrettet  

 om, at jeg skulle overtræde den danske skattelovgivning, idet jeg har  

 fri bolig og fri telefon.
Jeg skal her gøre opmærksom på  

 følgende:
- jeg har altid betalt Finansministeriets satser for mit  

 værelse på fabrikken.
Vedlagt følger kopi af bilag for den  

 seneste betaling for 1995.
 - Skatteforvaltningen i Assens har inspiceret  

 telefonforholdene på stedet og fundet, at jeg ikke havde anden adgang  

 til telefon end firmaets øvrige ansatte, og at den derfor ikke kunne  

 beskattes.
 Jeg vil sætte pris på, at Michael Davis blev  

 gjort bekendt med disse kendsgerninger".
Som følge af, at indklagedes faktura af 31.  

 december 1996 indeholdt  honorar for et "Møde med advokat Peer B.  

 Pedersen den 21. oktober 1996 vedrørende fordeling af revisionsopgaver  

 samt skrivelse af samme dato til Michael Davis" anmodede klageren ved  

 skrivelse af 20. januar 1997 advokat Peer B.
Pedersen om kopi af skrivelsen  

 til Michael Davis under henvisning til årsregnskabslovens § 61, stk. 1.  

 Indklagede fremsendte den 28. januar 1997 til klageren kopi af skrivelsen  

 vedlagt "Minutes on meeting held on 7th October 1996 with Mr.
Leib  

 Falk Hansen..." dateret 8. oktober 1996. Der er under sagen tillige fremlagt  

 en dansk udgave af notatet, dateret 9. oktober 1996.
 Af indklagedes rapport fra mødet den 7. oktober  

 1996 med Michael Davis' advokat fremgår bl.a.: "Breach of the Danich  

 Tax Control Act as Pierre Honorés free housing and free telephone has  

 not filed with the income tax return".
I skrivelser af 9. februar og 12. marts 1997 til  

 indklagede har klageren anført, at rapporten til Michael Davis er en  

 klar overtrædelse af årsregnskabslovens § 61 l, og rapporten er  

 ren revisorspionage, ligesom beskyldningerne mod klageren er omfattet af  

 straffelovens injuriebestemmelser.
Endvidere har klageren anført, at  

 indklagede ikke som anført i årsregnskabslovens § 61 j havde  

 udarbejdet en revisionsprotokol til forelæggelse på et  

 bestyrelsesmøde, men i stedet havde tilsendt Michael Davis en  

 beretning om selskabets forhold.
Denne var anledning til, at Michael Davis  

 meddelte klageren, at han var i besiddelse af belastende oplysninger om  

 klageren, og førte til klagerens skrivelse af 30. november 1996 til  

 Michael Davis' advokat.
 Som svar på klagerens skrivelse af 9. februar 1997  

 meddelte indklagede i skrivelse af 6. marts 1997, at skrivelsen til Michael  

 Davis henhører under generel information til bestyrelsen.
Der har i sagen været afholdt møde den 19.  

 maj 1999, hvor parterne og advokat Peer B.
Petersen har afgivet forklaring og  

 haft lejlighed til at fremkomme med bemærkninger til sagen.
Klageren har bl.a. forklaret, at Michael Davis aldrig har  

 underskrevet noget eller deltaget i bestyrelsesmøder, og derfor er han  

 i realiteten kun aktionær.
Michael Davis har heller ikke været  

 impliceret i valget af Fyns Erhvervsrevision, idet Michael Davis ikke deltog  

 i den generalforsamling, hvor revisor skulle vælges.
Michael Davis  

 ville ikke oplyse, hvorfra han havde oplysningerne om klagerens  

 skatteforhold, og derfor skrev klageren til advokat Peer B.
Petersen.
Han  

 skrev til indklagede i marts 1998, fordi der var uenighed mellem selskabet og  

 den gamle revisor om, hvorvidt det var rigtigt at anføre kritik af  

 selskabets skattemæssige forhold i regnskabet.
Assens Skatteforvaltning  

 forespurgte hvert 3 år til hans forhold, og det orienterede han ikke  

 bestyrelsen om.
Han er ikke bekendt med, at selskabet har  

 indberetningspligt.
Indklagede har bl.a. forklaret, at han blev kontaktet af  

 advokat Peer B.
Petersen, som fortalte, at han havde en kunde, der ikke var  

 tryg ved rapporteringen vedrørende selskabets forhold, og at der  

 derfor var enighed om at vælge yderligere en revisor.
Der blev aftalt  

 et møde med selskabets revisor.
Ved mødet bladrede han  

 revisorens arbejdspapirer igennem, og han nedskrev de informationer, som  

 revisoren oplyste undervejs i mødet.
Notatet er et arbejdsnotat fra  

 mødet, som han skulle bruge ved revisionens afslutning.
Det kom under  

 mødet frem, at Assens Kommune havde foretaget en gennemgang af  

 regnskabet for 1996, og de talte om, at fri bolig og fri telefon til klageren  

 skulle indberettes af selskabet.
Notatet er lavet af indklagedes  

 sekretær efter diktat.
Advokat Per B.
Pedersen spurgte senere, om de  

 var gået i gang med revisionen, hvortil han svarede, at han havde haft  

 et møde med revisoren, og at der var udarbejdet et notat herom.  

 Advokat Per B.
Pedersen spurgte herefter, om han kunne få notatet  

 udleveret.
Indklagede anså det ikke som noget problem eller som en  

 overtrædelse af nogen bestemmelse, og han udleverede notatet.
Da det  

 ikke var muligt at afholde et møde med Michael Davis, fik indklagede  

 notatet oversat til engelsk af indklagedes skatteafdeling og fremsendt til  

 Michael Davis.
Michael Davis har ikke betalt indklagede noget herfor.
Der er  

 ikke foretaget rettelser i notatets punkt 15 eller i det oversatte notats  

 punkt 15.
Advokat Peer B.
Petersen har bekræftet indklagedes  

 forklaring og supplerende forklaret, at han skimmede det oversatte notat og  

 skrivelsen til Michael Davis igennem.
Han så ingen problemer i at  

 fremsende det.
Han var bekendt med, at klageren boede på virksomheden  

 og benyttede virksomhedens telefon privat.
Han indtrådte i selskabets  

 bestyrelse i maj 1997. Der har ikke været konkrete drøftelser  

 om, hvorvidt han kunne videregive de informationer han fik, men han opfattede  

 det sådan, at han kunne videregive informationer.
I hele perioden har  

 han været i kontakt med virksomheden.
På  

 bestyrelsesmøderne var det altid klageren, der førte ordet, og  

 diskussionerne foregik mellem ham og klageren.
 Klageren har anført følgende  

 klagepunkter:
at årsregnskabslovens § 61 l forbyder revisor  

 at give oplysninger om selskabets forhold til enkelte selskabsdeltagere, og  

 da rapporten til Michael Davis er en opremsning af oplysninger om selskabets  

 forhold, er det en overtrædelse af bestemmelsen.
Klageren har henvist  

 til, at rapporten af 8. oktober 1996 blev skrevet på engelsk og kun  

 sendt til Michael Davis, at den blev hemmeligholdt for klageren, at rapporten  

 var formelt skrevet som et referat af et møde med Fyns  

 Erhvervsrevision, samt at det varede uger at få en kopi af rapporten  

 udleveret .
 at indklagede ved oplysningerne i rapporten om  

 klagerens skatteforhold har overtrådt straffelovens § 152, jf. lov om  

 statsautoriserede revisorer § 17. Formålet med at give Michael Davis  

 disse oplysninger var at give ham en klemme på klageren, og forholdet  

 må derfor være omfattet af den skærpende bestemmelse i  

 straffelovens § 152, stk. 2.
 Klageren har vedrørende rapporten anført, at  

 den danske udgave ikke er en oversættelse, idet den danske tekst  

 ifølge dateringen er udarbejdet efterfølgende, og i både  

 den engelske og danske udgave mangler et afsnit under punkt 15.
Indklagede har påstået klagen afvist  

 på grund af klagerens manglende retlige interesse.
Indklagede har  

 anført, at klagen er indgivet med et formål, der ikke ses at  

 være omfattet af nævnets kompetence, og at klagen er indgivet  

 samme dag, som klageren på selskabets generalforsamling fremsatte  

 forslag om afsættelse af indklagede som revisor for selskabet.
Indklagede har dernæst anført, at Michael Davis kun har haft ringe mulighed for at  

 deltage i bestyrelsesmøder m.v. og derfor tilsvarende ringe muligheder  

 for at have indseende i virksomheden.
Dette var baggrunden for Michael Davis'  

 ønske om at få bedre indsigt med selskabets  

 regnskabsmæssige forhold blandt andet med henblik på at sikre, at  

 den regnskabsmæssigt opgjorte indre værdi, der efter  

 vedtægterne skal lægges til grund mellem de to aktionærer  

 ved anvendelse af klausulen i vedtægterne om forkøbsret, var  

 korrekt.
at advokat Peer B.
Petersen ønskede, at  

 indklagede skulle mødes med Michael Davis, hvilket viste sig ikke at  

 være muligt, hvorfor advokat Peer B.
Petersen i stedet foreslog, at  

 indklagede fremsendte sine notater fra et tidligere afholdt møde med  

 statsaut. revisor Leib Falk Hansen.
Advokat Peer B.
Petersen har  

 således som repræsentant for Interacoustics A/S anmodet  

 indklagede om at kommunikere med Michael Davis, og indklagede anså  

 kommunikationen med Michael Davis som en handling omfattet af aftalen mellem  

 klageren og Michael Davis om valget af ham som revisor sammen med statsaut.  

 revisor Leib Falk Hansen.
 at klageren selv tidligere har kommunikeret med den  

 daværende enerevisor, Leib Falk Hansen, uden om Michael Davis.
 Indklagede bestrider, at gerningsindholdet i straffelovens  

 § 152, stk. 2, skulle være realiseret.
 Disciplinærnævnet skal udtale:
Indklagede er den ene af de to revisorer for selskabet  

 Interacoustics A/S, og klageren er selskabets bestyrelsesformand.
Klagen  

 vedrører indklagedes omtale af eventuelle naturalieydelser fra  

 selskabet til klageren.
Klageren har dermed den efter lov om  

 statsautoriserede revisorer § 18, stk. 4, fornødne retlige interesse i  

 det forhold, som klagen angår.
Det er i den forbindelse uden betydning,  

 hvilket motiv klageren har haft til at indgive klagen.
Indklagedes  

 påstand om afvisning tages derfor ikke til følge.
Det lægges til grund, at Michael Davis foruden at  

 være aktionær tillige var bestyrelsesmedlem i selskabet, og at  

 indklagede på Davis' foranledning blev valgt som medrevisor for  

 selskabet.
Endvidere lægges det til grund som udbestridt, at indklagede  

 i anledning af sin tiltræden som revisor afholdt et møde med  

 selskabets hidtidige enerevisor den 7. oktober 1996, hvorefter han den 21.  

 oktober 1996 udsendte et af ham udarbejdet referat af dette møde til  

 Michael Davis uden at orientere hverken klageren som bestyrelsesformand eller  

 medrevisor herom.
Dette referat indeholdt en bemærkning om, at klageren  

 beboede en lejlighed på fabriksområdet, men hverken blev  

 beskattet heraf eller af fri telefon.
Da der efter skattelovgivningen påhvilede selskabet  

 indberetningspligt vedrørende sådanne naturalieydelser, angik  

 spørgsmålet, om klageren modtog sådanne ydelser, ikke kun  

 klageren personlig, men var også relevant for indklagedes varetagelse  

 af sit hverv som revisor for selskabet.
En omtale over for et medlem af  

 selskabets bestyrelse af skattemæssige forhold af relevans for  

 selskabet kan ikke anses for en åbenbarelse af fortrolige oplysninger  

 over for uvedkommende.
Indklagede har derfor ikke ved sin handlemåde  

 gjort sig skyldig i et brud på den tavshedspligt, der påhvilede  

 ham efter § 17 i lov om statsautoriserede revisorer og straffeloven.
 Efter forarbejderne til den af klageren  

 påberåbte bestemmelse i årsregnskabslovens § 61 l samt til  

 den tidligere tilsvarende bestemmelse i aktieselskabslovens § 94 og denne  

 bestemmelses forgængere er der ikke sikkert grundlag for at  

 fastslå, at reglen forbyder revisoren for et selskab at henvende sig  

 direkte til enkelte af selskabets bestyrelsesmedlemmer.
 Det må imidlertid anses for at være i  

 overensstemmelse med god revisorskik, at et selskabs revisor ikke henvender  

 sig til enkelte, udvalgte medlemmer af bestyrelsen uden bestyrelsesformandens  

 og efter omstændighederne en eventuel medrevisors vidende og samtykke.  

 Indklagede kan i den forbindelse ikke påberåbe sig en eventuel  

 praksis i det pågældende selskab, hvorefter den hidtidige  

 enerevisor og klageren måtte have kommunikeret sammen uden at inddrage  

 det fraværende bestyrelsesmedlem, Michael Davis, allerede af den grund,  

 at indklagede som nytiltrådt revisor ikke har godtgjort, at han  

 overhovedet var blevet bekendt med en sådan praksis, for så vidt  

 den har eksisteret, da han sendte mødereferatet til Davis.
 Uanset at indklagede således ikke kan anses for at  

 have handlet i strid med udtrykkelige lovregler, har han dog ved sin  

 handlemåde ikke levet op til god revisorskik og har derfor tilsidesat  

 de pligter, som stillingen som statsautoriseret revisor medfører, jf.  

 § 18, stk. 3, i loven om statsautoriserede revisorer.
 Nævnet finder herefter, at indklagede i  

 medfør af § 18 a, stk. 1, bør tildeles en advarsel.
 Thi bestemmes:
 Indklagede Jan Tønnesen tildeles en advarsel.
 Gebyr kr. 500 tilbagebetales klageren.
 Afgørelsen offentliggøres, jf. § 18 a, stk.  

 6, i lov om statsautoriserede revisorer.
