Under henvisning til ministeriets skrivelse af 2. april 1986 om delegation  

 af kompetence m.v. efter stillingskontrolreformen fra finansåret 1986 skal  

 man gøre opmærksom på, at det i § 10, stk. 1, i den mellem Finansministeriet  

 og Handels- og Kontorfunktionærernes Forbund i Danmark den 6. april 1987  

 indgåede overenskomst om ansættelsesforholdene for kontorelever og  

 kontorfunktionærer, der ikke er tjenestemænd i staten, er bestemt, at  

 nyoprettede stillingers klassificering som overassistent, kontorfuldmægtig og  

 afdelingsleder m.fl. som hidtil kun kan ske efter forudgående godkendelse af  

 Finansministeriet, der træffer endelig afgørelse efter forhandling med  

 forbundet, men at der ifølge § 10, stk. 2, i overenskomsten herfra nu er  

 undtaget nyoprettede stillinger, der er optaget på en overenskomsten  

 vedhæftet friliste, og hvor stillingsbetegnelse og funktionsbeskrivelse  

 svarer til det i frilisten anførte.
I så fald er den nyoprettede på forhånd  

 klassificeret.
Det er i note 7 i Finansministeriets cirkulære LP.nr. 32/87 af 28. april  

 1987 om overenskomsten for kontorfunktionærer i statens tjeneste  

 understreget, at anvendelse af § 10, stk. 2, kun må finde sted i forbindelse  

 med nyoprettede kontorfunktionærstillinger og således ikke vil kunne benyttes  

 til oprykning af bestående stillinger.
Med hensyn til sondringen mellem  

 nyoprettede stillinger og oprykning henvises til Finansministeriets cirkulære  

 LP.nr. 016/85 af 21. marts 1985, punkt 8.
 I lighed med den til styrelsen i ministeriets nævnte skrivelse af 2. april  

 1986 givne bemyndigelse til at anvende den almindelige friliste for  

 Undervisningsministeriets område i forbindelse med oprettelse af nye stilling  

 på tjenestemandsvilkår delegerer ministeriet herved med virkning fra dags  

 dato til styrelsen kompetencen til at anvende frilisten i forbindelse med  

 oprettelse af nye stillinger på HK-området, idet der i øvrigt henvises til  

 ministeriets skrivelse af 2. april 1986 samt til HK-overenskomsten.
 Tvivlsspørgsmål forudsættes forelagt ministeriet før stillingernes  

 endelige klassificering.
 Samtidig vedlægges Finansministeriets cirkulæreskrivelse LP.nr. 81/87 af  

 17. juli 1987 om kontorfunktionærer (HK), der har bestået forvaltningsfaglig  

 afgangseksamen (FA) fra Danmarks Forvaltningshøjskole.
Som det fremgår heraf, har Finansministeriet overladt til vedkommende  

 ministerium m.v. efter forhandling med HK at foretage oprykning af en  

 kontorfunktionær, der har bestået FA, under opfyldelse af de i  

 cirkulæreskrivelsen i øvrigt anførte forudsætninger.
Det fremgår endvidere af  

 cirkulæreskrivelsen, at de omhandlede omklassificeringer er personlige og  

 henføres ved ledighed til den lønskala, som var gældende forud for  

 omklassificeringen.
 Den Undervisningsministeriet således meddelte bemyndigelse delegeres  

 herved med virkning fra 17. juli 1987 til styrelsen.
I medfør af 3. afsnit i cirkulæreskrivelsen anmodes styrelsen om 1. marts  

 og 1. september, første gang dog 14. september 1987, til  

 Undervisningsministeriet under henvisning til j.nr. 1985-4870-2 at foretage  

 indberetning om de i den forløbne periode foretagne oprykninger med de i  

 cirkulæreskrivelsen foreskrevne oplysninger.
Indberetningen bedes fremsendt  

 til Undervisningsministeriet i 3 eksemplarer.
 P.m.v.
 e.b.
Ruth Jensen fm.
