Formålet med registeret er at samle oplysninger om den enkelte patients kontakt med sygehuse i Ringkjøbing amtskommune, således at de let kan fremdrages ved patientens aktuelle og eventuelle senere behandling, at gøre det muligt til brug for sygehusenes patientbehandling eller forskning at fremdrage oplysninger om patienter, for hvem der er registreret bestemte diagnoser, undersøgelser, behandling m.v.
Endvidere har registeret til formål at danne grundlag for udarbejdelse af statistikker til de enkelte sygehuse og obligatoriske indberetninger til Sundhedsstyrelsen, amtskommunens planlægning af sundhedsvæsenet, økonomisk styring og afregning af udenamtsforbrug samt udarbejdelse af statistikker og årlige indberetninger til Sundhedsstyrelsen.
Derudover har registeret til formål at lette det daglige administrative arbejde på sygehusene og hurtiggøre kommunikationen mellem sygehusets afdelinger.
Personkreds: Registeret må kun indeholde oplysninger om personer, som er henvist til eller som har været til undersøgelse/behandling på amtskommunens sygehuse, eller om har bopæl i amtskommunen.
Registeret må endvidere indeholde oplysninger om læger, tandlæger og fysioterapeuter m.v., der er tilknyttet den offentlige sygesikring.
 Ikrafttrædelsesdato: 22/11/1995. Erstatter tidligere forskrifter.
