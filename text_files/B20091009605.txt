Bestemmelser om interception af civile luftfartøjer I medfør af § 82 og § 149, stk. 8, i lov om luftfart, jf. lovbekendtgørelse nr. 731 af 21. juni 2007, fastsætter Statens Luftfartsvæsen herved efter bemyndigelse fra Transportministeriet, jf. bekendtgørelse nr. 110 af 3. februar 2009 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, følgende:
1. Referencedokumenter 1.1 ICAO Annex 2, Rules of the Air, seneste udgave.
2. Definitioner Definitioner vedrørende lufttrafiktjeneste er fastsat i BL 7-10.
3. Anvendelsesområde 3.1 Denne BL gælder for lufttrafik inden for dansk område samt for lufttrafik med danske luftfartøjer.
4. Generelt 4.1 Interception af civile luftfartøjer vil blive søgt undgået og vil kun blive foretaget som den sidste mulighed.
5. Interceptionsprocedure 5.1 Manøvrer  tage hensyn til det civile luftfartøjs ydeevne,  holde afstand til det civile luftfartøj for at undgå kollisionsfare,  undgå at krydse det civile luftfartøjs flyvevej og  undgå at skabe randhvirvler, der kan være til fare for især lette luftfartøjer.
6. Forholdsregler, der skal tages af det interceptede luftfartøj 6.1 Et luftfartøj, som interceptes af et andet luftfartøj, skal straks a) følge de instruktioner, der gives af det interceptende luftfartøj, samt om muligt fortolke og svare på de visuelle signaler i overensstemmelse med BL 7-11, b) hvis muligt underrette den pågældende lufttrafiktjenesteenhed, c) forsøge at etablere to-vejs radioforbindelse med det interceptende luftfartøj eller den enhed, som leder interceptionen, ved at foretage et generelt opkald på nødfrekvensen 121,5 MHz, idet der gives oplysning om det interceptede luftfartøjs identitetsbetegnelse samt flyvningens art.
Hvis der ikke etableres nogen forbindelse på denne frekvens, skal fartøjschefen om muligt gentage opkaldet på nødfrekvensen 243 MHz, d) hvis det er udstyret med SSR-transponder, vælge mode A, kode 7700, medmindre anden instruktion er givet af pågældende lufttrafiktjenesteenhed, samt e) hvis det er udstyret med ADS-B eller ADS-C, vælge nødfunktionaliteten, såfremt denne er tilgængelig, medmindre anden instruktion er givet af den pågældende lufttrafiktjenesteenhed.
7. Visuelle signaler fra luftfartøj til luftfartøj 7.1 De visuelle signaler, der skal anvendes mellem interceptende og interceptede luftfartøj, er beskrevet i BL 7-11.
8. Radiokommunikation 8.1 I forbindelse med en interception vil intercept kontrolenheden eller det interceptende luftfartøj søge at etablere radiokontakt med det interceptede luftfartøj på nødfrekvensen, 121,5 MHz, idet følgende kaldesignaler benyttes:
9. Dispensation Statens Luftfartsvæsen kan i ganske særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser.
10. Straf Overtrædelse af bestemmelserne i afsnit 6 straffes i medfør af luftfartslovens § 149, stk. 8, med bøde eller fængsel i indtil 2 år.
11. Ikrafttræden 11.1 Denne BL træder i kraft den 1. februar 2010.
