 Veterinærdirektoratet er af Foreningen Røgfrit Miljø gennem  

 miljøministeriet blevet orienteret om, at forbudet mod tobaksrygning i  

 levnedsmiddeludsalg, jfr. § 43, stk. 2, i bekendtgørelse nr. 121 i ifølge  

 foreningens opfattelse ikke fungerer efter hensigten, ligesom det er blevet  

 stillet i forslag, at skilte med forbud mod tobaksrygning opsættes ved  

 butikkens indgang.
 I den anledning skal man henlede levnedsmiddelkontrolenhedernes  

 opmærksomhed på sagen og samtidig henstille til  

 levnedsmiddelkontrolenhederne, at man kræver forbudsskiltene mod  

 tobaksrygning opsat ved butikken indgang, idet denne placering må betragtes  

 som den mest iøjnefaldende (jfr. § 43, stk. 2) medmindre forholdene konkret  

 tilsiger en anden placering.
 Veterinærdirektoratet er videre blevet stillet en række spørgsmål om  

 fortolkningen af §§ 34 og 43 i bekendtgørelse nr. 121.
Veterinærdirektoratet er således blevet forespurgt, hvorvidt den  

 ansvarlige for et levnedsmiddeludsalg har pligt til over for en kunde at  

 påtale overtrædelse af rygeforbudet.
Veterinærdirektoratet har hertil svaret,  

 at den ansvarlige ikke har en sådan pligt, forstået således, at den  

 ansvarlige ikke kan strafforfølges for at undlade en sådan påtale, hvorimod  

 han naturligvis kan strafforfølges, dersom han undlader at opsætte skiltet  

 med forbud mod tobaksrygning.
Tilsynet med overholdelsen af rygeforbudet  

 påhviler de lokale tilsynsmyndigheder, og klage over mangelfuld overholdelse  

 af forbudet må rettes til disse myndigheder.
Veterinærdirektoratet er videre blevet forespurgt, mod hvem der skal  

 rejses tiltale, hvis en kunde overtræder forbudet mod tobaksrygning i  

 salgslokalet.
Der er hertil udtalt, at bestemmelsen om forbud mod  

 tobaksrygning skal behandles analogt med forbudet mod medtagelse af hunde og  

 andre dyr i levnedsmiddeludsalg, hvilket vil sige, at det er kunden og ikke  

 forhandleren, der overtræder forbudet, og som følge heraf er det kunden, der  

 ifalder strafansvar, såfremt kunden ryger eller medtager dyr i salgslokalet.
 P. v. v.
