Fremsat den 26. maj 2003 af  

 Anders Samuelsen (RV) og Niels Helveg&nbsp  

 ;Petersen (RV) Forslag til folketingsbeslutning om skattefrihed m.v. for findeløn Folketinget pålægger regeringen at fremsætte lovforslag, der  

 sikrer:
1)  

 	  

    

 at findeløn fremover  

 bliver skattefri indkomst for privatpersoner, og 2)  

 	  

    

 at findeløn ikke kan  

 medføre reguleringer i SU-stipendium, kontanthjælp og lignende.
 De nye regler skal træde i kraft 1. januar 2004 og, så vidt  

 der ikke er juridiske hindringer herfor, have virkning fra et tidspunkt, der  

 medfører, at de nye regler også kan finde anvendelse på det i bemærkningerne  

 beskrevne eksempel.
Bemærkninger til forslaget Det er helt centralt for opbakningen til det danske  

 demokrati, at lovgivningen afspejler almindelig sund fornuft og belønner  

 borgere,  

 der optræder ansvarligt og socialt.
Derfor er det nødvendigt, at der bliver  

 grebet ind, når der er eksempler på det modsatte.
Et sådant eksempel er  

 reglerne for beskatning af findeløn.
For nylig er en bundærlig kvinde blevet straffet økonomisk,  

 fordi hun i marts i år fandt en større formue i kontanter og prompte valgte  

 at  

 tilkalde politiet, der fandt pengenes rette ejermand, jf. bilag 1. Efter de  

 gældende regler skal kvindens findeløn (62.000 kr.) beskattes som personlig  

 indkomst, samtidig med at hun risikerer at komme til at betale sin SU helt  

 eller delvis tilbage.
Resultatet af de gældende regler er, at kvinden ender  

 med  

 at skulle slås med et indviklet bureaukrati og kan ende med at tabe penge på  

 sin ærlighed.
Denne situation er selvsagt helt uholdbar for den almene  

 opbakning til skattesystemet og borgernes opfattelse af lovgivningen som  

 retfærdig.
Forslagsstillerne håber derfor på Folketingets velvillige  

 behandling af forslaget om dels at gøre findeløn til skattefri indkomst, dels  

 at sikre, at findeløn ikke kan medføre reguleringer i SU-stipendium m.v.  

 Forslagsstillerne mener, der er gode grunde hertil, da forslaget har en meget  

 vigtig signalværdi.
Endvidere er det forslagsstillernes vurdering, at  

 provenutabet af forslaget vil være særdeles beskedent.
Skriftlig fremsættelse Anders Samuelsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om skattefrihed m.v. for findeløn.
(Beslutningsforslag nr.
B 177).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Artikel af 14. maj 2003 fra Fyens Stiftstidende 26-årig straffes for at finde formue SKAT: Studerende, der fandt 620.000 kroner i  

 container, får ikke glæde af findeløn.  

 Af  

 Karsten Hüttel En 26-årig bundærlig kvinde fra Odense bliver nu straffet  

 økonomisk, fordi hun i marts i år fandt en formue, 620.000 kroner, i en  

 affaldscontainer ved Ringvejen i Odense.
 Næsten uanset hvad hun gør, er der stor risiko for, at det  

 kommer til at koste hende penge, at hun prompte valgte at tilkalde politiet,  

 da  

 hun fandt poserne med de mange pengesedler.
Det lykkedes for politiet at finde pengenes rette ejermand,  

 en ældre kvinde fra Odense M.
Helt efter lovens regler og i overensstemmelse  

 med et ønske fra ejermanden fik den unge kvinde en findeløn på 10 procent af  

 det fundne beløb: 62.000 kroner.
Bali eller rødvin Hvor de fleste andre kunne have brugt pengene til en  

 ferietur til Bali eller årgangsrødvine, skal kvinden i gang med et  

 bureaukratisk skoleridt for ikke at se findelønnen forsvinde op i den blå  

 luft.
 Den 26-årige studerende rammes af regler for, hvor meget  

 studerende må tjene, når de får SU-stipendium.
 Findelønnen regnes nemlig som indkomst, der er  

 skattepligtig, og beløbet skal på en eller anden måde indregnes i hendes  

 SU-stipendium.
  

 	  

    

 Som jeg ser det, er  

 der ifølge statsskatteloven ingen tvivl om, at der skal betales skat af  

 pengene.
En kendelse fra Landsskatteretten fra 1953 fortæller også, »at der  

 ikke findes hjemmel for at give skattefrihed for findeløn«, oplyser Odenses  

 skattechef, Peter Petersen.
  

 	  

    

 Der er dog  

 undtagelser.
For eksempel penge fra Carnegiefonden, som gives til folk, der  

 eksempelvis har reddet andre mennesker, Nobel-priser og visse kulturpriser,  

 oplyser skattechefen.
  

 	  

    

 Det var Odense Politi,  

 der udbetalte checken på de 62.000 kroner.
Den spontane reaktion fra  

 vicepolitimester Arne Gram lyder sådan:
  

 	  

    

 Jeg er ked af, at det  

 rammer netop denne unge kvinde.
Hendes optræden i denne sag har været til UG  

 med kryds og slange.
Kvinden får 4739 kroner i månedligt SU-stipendium.
Hun må  

 herudover tjene op til 5571 kroner om måneden.
Straffes Nu skal hun lægge de 62.000 kroner oven i sin skattepligtige  

 indtægt.
Det betyder i praksis, at hvis hun ikke meget hurtigt siger nej tak  

 til SU for resten af året, bliver hun straffet økonomisk, hvis hun fortsætter  

 med at arbejde.
Hun kan komme til at betale sin SU helt eller delvist  

 tilbage  oven i købet med et tillæg på syv procent.
Sådan er reglerne,  

 hvis en  

 studerende har haft for stor samlet indkomst.
 Kvinden, der ønsker at bevare sin anonymitet, er godt og  

 grundigt træt af sagen og dens udvikling.
   

 	  

    

 Jeg fristes til at  

 sige: Gid jeg aldrig havde fundet pengene, siger hun til Stiftstidende.
