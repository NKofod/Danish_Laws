Nr LSF 157 Forslag til Lov om ændring af lov om Arbejdsgivernes Elevrefusion (Ændrede  

 regler om bidragsfastsættelse) Fremsat af undervisningsministeren I lov om Arbejdsgivernes Elevrefusion, jfr. lovbekendtgørelse nr. 578 af 26. oktober 1982, som ændret ved lov nr. 248 af 23. maj 1984 og lov nr. 586 af 19. december 1985, foretages følgende ændringer:
 1. I § 6, stk. 1, 2. pkt., indsættes efter »indbetalte  

 ATP-bidrag«:
 »i en forudgående 3 måneders periode«.
 2. I § 6 indsættes efter stk. 1 som nyt stykke:
»Stk. 2. I det for hvert kvartal beregnede arbejdsgiverbidrag fratrækkes for hver arbejdsgiver et beløb, der svarer til 1/4 af det årlige bidrag for en lønmodtager.
Dette gælder, uanset hvor mange kvartaler det ATP-bidrag, der danner grundlag for beregningen, vedrører.« Stk. 2-7 bliver herefter stk. 3-8.
§ 2 Loven træder i kraft den 1. januar 1987.
Oprindeligt fremsat lovforslag Blad nr 457 § 1 I lov om Arbejdsgivernes Elevrefusion, jfr. lovbekendtgørelse nr. 578 af 26. oktober 1982, som ændret ved lov nr. 248 af 23. maj 1984 og lov nr. 586 af 19. december 1985, foretages følgende ændringer:
 1. I § 6, stk. 1, 2. pkt., indsættes efter »indbetalte  

 ATP-bidrag«:
 »i en forudgående 3 måneders periode«.
 2. I § 6 indsættes efter stk. 1 som nyt stykke:
»Stk. 2. I det for hvert kvartal beregnede arbejdsgiverbidrag fratrækkes for hver arbejdsgiver et beløb, der svarer til 1/4 af det årlige bidrag for en lønmodtager.
Dette gælder, uanset hvor mange kvartaler det ATP-bidrag, der danner grundlag for beregningen, vedrører.« Stk. 2-7 bliver herefter stk. 3-8.
§ 2 Loven træder i kraft den 1. januar 1987.
BEMÆRKNINGER TIL LOVFORSLAGET Almindelige bemærkninger Herom henvises til det samtidig af arbejdsministeren fremsatte forslag til lov om ændring af lov om Lønmodtagernes Garantifond.
Økonomiske konsekvenser Arbejdsgivernes Elevrefusions (AER's) udgifter dækkes ved bidrag fra de private arbejdsgivere, der er nævnt i lovens § 2.
Undervisningsministeren fastsætter efter indstilling fra bestyrelsen for AER en gang årligt, hvilke beløb, der skal opkræves hos arbejdsgiverne til dækning af udgifter til refusioner og til lære- og praktikpladstilskud.
Ved lov nr. 586 af 19. december 1985 er bidraget til tilskudsordningen m.v. for 1986 dog fastsat til 630 kr. pr. heltidsansat.
Forslaget indebærer, at der ved den fremtidige fastsættelse af bidragsstørrelsen må ske en sådan forhøjelse af det årlige arbejdsgiverbidrag, at forhøjelsen modsvarer det provenutab, som bidragsfritagelsen for første ansatte isoleret set medfører.
Det samlede provenutab er på indeværende tidspunkt svært at opgøre, da det er usikkert, hvor store arbejdsgiverbidragene vil være efter 1. januar 1987.
 For AER-ordningens refusionsdel vil det med en bidragssats på 324 kr.
(18 øre pr. time), som er fastsat for 1986, betyde et årligt provenutab på ca. 40 mill. kr.
Da det forudsættes, at refusionsudbetalingerne ikke nedsættes, skal bidragssatsen følgelig sættes op med 2 øre pr. time, svarende til 36 kr. for en fuldtidsbeskæftiget lønmodtager.
Dvs., at årsbidraget pr.
 fuldtidsansat på 324 kr. skal forhøjes til 360 kr.
For AER-ordningens tilskudsdel er det vanskeligere at skønne størrelsen af arbejdsgiverbidragets størrelse og dermed provenutabets størrelse, da lære- og praktikpladstilskuddene er halveret pr. 1. januar 1986 (jfr. lov nr. 586 af 19. december 1985). For 1987 skønnes et provenutab på ca. 50 mill. kr.
 Endvidere bemærkes, at hele tilskudsordningen ophører pr. 31.
 december 1987 (der vil dog være et mindre afløb efter denne dato).
 Forslaget har ikke økonomiske konsekvenser for det offentlige.
Administrative konsekvenser Forslaget vil medføre en forenkling af Fællesopkrævningssystemet, der administreres af ATP.
Bemærkninger til forslagets enkelte bestemmelser Til § 1 Til nr. 1 Herom henvises til de almindelige bemærkninger til ovennævnte lovforslag vedrørende Lønmodtagernes Garantifond.
Det foreslås præciseret, at ATP beregner arbejdsgivernes bidrag til AER på grundlag af ATP-bidrag modtaget i den forudgående 3 måneders periode, dvs. bidrag for det forudgående kvartal samt eventuelle bidrag for tidligere kvartaler, således som det gælder for alle de afledede ordninger.
Til nr. 2 Det foreslås, at en arbejdsgiver ikke betaler AER-bidrag for en fuldtidsansat lønmodtager.
Et beløb svarende hertil fratrækkes af ATP ved beregningen af arbejdsgiverens bidrag.
Såfremt de indbetalte ATP-bidrag, der danner grundlag for beregningen svarer til mindre end en fuldtidsansat lønmodtager, kan der dog højst fratrækkes det hertil svarende beløb.
