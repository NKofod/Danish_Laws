Fremsat den 7. april 2006 af Lissa  

 Mathiasen (S), René Skau Björnsson (S), Morten Homann (SF), og Ole Sohn (SF) Forslag til Lov  

 om ændring af lov om midlertidig regulering af boligforholdene  


  

 (Lukning af hul i lejelovgivningen ved udlejning  

 til andre end fysiske personer) § 1 I lov om midlertidig regulering af boligforholdene, jf.  

 lovbekendtgørelse nr. 922 af 10. september 2004, som senest ændret ved lov  

 nr.  

 1421 af 21. december 2005 foretages følgende ændringer:
 1.  


  

 § 46, stk.  





  

 1,  



  

 affattes således:
»Uden  

 kommunalbestyrelsens samtykke er det ikke tilladt at nedlægge en bolig helt  

 eller delvis.
Dette gælder, hvad enten nedlæggelsen sker ved nedrivning, ved  

 hel eller delvis sammenlægning af to eller flere boliger eller ved, at  

 boligen  

 helt eller delvis tages i brug til andet end beboelse eller lejes ud til  

 andre  

 end fysiske personer.
Hvad der er fastsat i 1. og 2. pkt., gælder tilsvarende  

 for enkeltværelser, der hidtil har været benyttet til beboelse, når  

 værelserne  

 ikke er en del af udlejerens beboelseslejlighed eller en del af et en- eller  

 tofamilieshus, som udlejeren bebor.« § 2 Loven træder i kraft den 1. juli 2006.
Bemærkninger til lovforslaget Almindelige bemærkninger De senere år har der i de største byer i Danmark været en stærk  

 vækst i en særlig konstruktion, der bruges til at omgå boligreguleringslovens  

 bestemmelser om huslejens størrelse samt sikring af andre lejerettigheder.  

 Boligen  

 udlejes således ikke direkte til lejeren, men derimod til en offentlig eller  

 en  

 privat virksomhed, som videreudlejer den til en beboer, og dermed etableres  

 et  

 erhvervslejeforhold mellem udlejeren og selskabet/virksomheden.
Der bliver  

 hermed  

 tale om udlejning efter erhvervslejelovens regler til denne  

 virksomhed/mellemmand.  

 Dermed er dette lejeforhold ikke omfattet af boligreguleringsloven eller for  

 den sags skyld lejeloven, og huslejen kan sættes helt efter udlejers  

 forgodtbefindende og kan ikke prøves i huslejenævnet.
Lejens størrelse  

 begrænses i princippet af reglerne i erhvervslejeloven og kan prøves i  

 boligretten,  

 men i praksis er dette ensbetydende med helt fri leje.
Denne praksis bruges i tilfælde, hvor udlejeren insisterer på,  

 at lejeren som en forudsætning for lejeaftalens indgåelse entrerer med et  

 firma  

 i venskabs- eller familiekredsen, som så skubbes ind mellem udlejeren og  

 slutlejeren.
Her bliver en prøvelse af huslejen i praksis umulig, idet  

 lejeren  

 vil skulle føre sag mod et firma ejet af familien eller bekendte.  

 Taknemlighedsgælden gør i disse situationer klageretten illusorisk, uanset at  

 der  

 er stor sandsynlighed for, at vedkommende ville få medhold i huslejenævnet.
En anden problematik i den særlige konstruktion ligger deri, at boligen  

 videreudlejes til en lejer, som er medarbejder i den pågældende virksomhed,  

 og  

 som derefter må betale den høje leje, der som oftest ligger langt over, hvad  

 et  

 huslejenævn normalt ville godkende.
Dette lejeforhold er omfattet af  

 lejelovens  

 og boligreguleringslovens bestemmelser, og lejeren kan derfor i princippet  

 vælge at få prøvet huslejens størrelse i huslejenævnet.
Efter forslagsstillernes opfattelse er denne ret imidlertid  

 illusorisk, idet beboeren kun yderst sjældent vil vælge overhovedet at få  

 prøvet  

 huslejens størrelse i huslejenævnet. Én ting er den risiko, som lejere føler  

 at  

 de løber ved at føre sag mod en udlejer, men er udlejeren samtidig ens  

 arbejdsgiver, vil de færreste nok føle sig kaldet til at tage sagen i  

 huslejenævnet.
Risikoen ved at føre sag mod ens arbejdsgiver er for stor.  

 Forslagsstillerne  

 finder det i øvrigt problematisk at knytte boligen og ansættelsesforholdet  

 sammen, da det herved ikke kan udelukkes, at man mister både job og bolig på  

 én  

 gang, eller at man kan blive nødsaget til at acceptere urimelige leje- eller  

 arbejdsvilkår for at fastholde henholdsvis job og bolig.
 Dette hul i lejelovgivningen er altså stærkt medvirkende til at  

 presse huslejerne op i de store byer og fjerner i et højt tempo mange af de i  

 forvejen få billige boliger fra markedet i netop de områder, hvor  

 efterspørgslen  

 er størst.
 Dertil kommer en række andre problematiske forhold ved udlejning  

 af boliger på erhvervsvilkår med videreudlejning for øje, herunder at det  

 bliver væsentligt vanskeligere at etablere beboerrepræsentationer i de  

 berørte  

 ejendomme og sikre andre lejerettigheder.
 Hvis ikke regeringen er indstillet på at lukke dette hul,  

 accepterer regeringen i virkeligheden, at der skabes fri huslejedannelse på  

 lejeboligmarkedet.
Det er efter forslagsstillernes opfattelse fundamentalt  

 forkert, at almindelige udlejningsboliger bruges som hoteller eller udlejes  

 som  

 boliger, således at erhvervslejeloven gælder i forholdet mellem den egentlige  

 udlejer og virksomheden/mellemmanden.
Såfremt en offentlig eller en privat  

 virksomhed ønsker at indkvartere sine medarbejdere midlertidigt, må den  

 benytte  

 sig af de mange udmærkede hoteller, som findes, eller den må alternativt købe  

 sig til de boliger, som er nødvendige.
Udlejning af almindelige boliger på  

 erhvervsvilkår er en klar omgåelse af intentionerne i lejeloven og  

 boligreguleringsloven.  

 Det foreliggende hul i lovgivningen har alt for store skadevirkninger for  

 hele  

 det øvrige boligmarked.
Bemærkninger til lovforslagets enkelte bestemmelser Til § 1 Med den i § 1 foreslåede ændring tilføjes til  

 boligreguleringslovens forbud mod nedlæggelse af boliger uden  

 kommunalbestyrelsens samtykke den situation, at en bolig ikke kan lejes ud  

 til  

 andre end fysiske personer.
Dermed bliver det uden kommunalbestyrelsens  

 samtykke ulovligt at udleje boliger til offentlige og private virksomheder,  

 således at kun fysiske personer kan leje boliger.
Det skal understreges, at det fortsat vil være muligt for  

 kommunalbestyrelsen at give samtykke til dispensationer fra bestemmelsen til  

 legale formål.
Forslagsstillerne ønsker således, at det fortsat skal være  

 muligt at leje boliger ud til f.eks. byfornyelsesselskaber, forskere, der  

 skal  

 opholde sig i landet i kortere tid, boligsociale formål, Dansk  

 Flygtningehjælp el.lign.
Til § 2 Det foreslås, at loven  

 træder i kraft den 1. juli 2006.
Skriftlig fremsættelse Lissa Mathiasen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om midlertidig regulering af boligforholdene.  

  

 (Lukning af hul i lejelovgivningen ved udlejning  

 til andre end fysiske personer).
(Lovforslag nr.
L 231).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 46.  

  

 Uden  

 kommunalbestyrelsens samtykke er det ikke tilladt at nedlægge en bolig helt  

 eller delvis.
Dette gælder, hvad enten nedlæggelsen sker ved nedrivning, ved  

 hel eller delvis sammenlægning af 2 eller flere boliger eller ved, at boligen  

 helt eller delvis tages i brug til andet end beboelse.
Hvad der er fastsat i  

 1. og 2. pkt., gælder tilsvarende for enkeltværelser, der hidtil har været  

 benyttet til beboelse, når værelserne ikke er en del af udlejerens  

 beboelseslejlighed eller en del af et en- eller tofamilieshus, som udlejeren  

 bebor.
§ 46.  

  

 Uden  

 kommunalbestyrelsens samtykke er det ikke tilladt at nedlægge en bolig helt  

 eller delvis.
Dette gælder, hvad enten nedlæggelsen sker ved nedrivning, ved  

 hel eller delvis sammenlægning af 2 eller flere boliger eller ved, at boligen  

 helt eller delvis tages i brug til andet end beboelse eller lejes ud til  

 andre end fysiske personer.
Hvad der er fastsat i 1. og 2. pkt., gælder  

 tilsvarende for enkeltværelser, der hidtil har været benyttet til beboelse,  

 når værelserne ikke er en del af udlejerens beboelseslejlighed eller en del  

 af et en- eller tofamilieshus, som udlejeren bebor.
