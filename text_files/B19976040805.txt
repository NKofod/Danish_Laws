Bekendtgørelse om Tårs Vig  

 Vildtreservat I medfør af § 33, §  

 49, stk. 1 og 3, i lov om jagt og vildtforvaltning, jf.  

 lovbekendtgørelse nr. 114 af 28. januar 1997, fastsættes:
Formål § 1. Bekendtgørelsen har til  

 formål at sikre Tårs Vig Vildtreservat som yngle-, raste- og  

 fourageringsområde for vandfugle.
Afgrænsning § 2. Tårs Vig Vildtreservat i  

 Storstrøms Amt omfatter farvandet sydøst for Askø  

 inklusive Sakskøbing Fjord og Tårs Vig, den inddæmmede vig  

 Fladet og omkringliggende landarealer samt øen Vigsø og det  

 omgivende søterritorium, som angivet på kortbilag:
 1)	Farvandet sydøst for Askø afgrænset  

 mod nord af en ret linie fra Askø s sydøstligste punkt til  

 bådebroen (yderenden) på Vigsnæs, og mod vest af Bandholm  

 Rende fra østmolen i Bandholm Havn til knækket 2,2 km nord for  

 havnen og herfra af en ret linie til østmolen i Askø Havn.
 2)	Den inddæmmede vig Fladet og tilstødende  

 landarealer:   

 - Matr.nr. 1o og 1c Oreby By, Sakskøbing samt den del af  

 matr.nr. 1m smst., der er beliggende øst for en ret linie i  

 forlængelse af de to førstnævnte matrikelnumres vestskel.  

 Matr.nr. 47 og 48 Tårs By, Tårs samt de dele af matr.nr.  

 11b og 30b smst., der er beliggende nord for den fra Kohave  

 gennem Tranekulen førende private skovvej til det østligste  

 punkt af matr.nr. 30b.  

 - Dæmningen mellem Fladet og Tårs Vig.
 3)	Øen Vigsø og det omgivende  

 søterritorium:  

 - Vigsø, matr.nr. 44 Vigsnæs By, Vigsnæs.  

 - Tilvækstarealer til Vigsø.  

 - Søterritoriet ud for ovennævnte landareal, mod vest, nord og  

 øst inden for en afstand af 50 m fra højeste daglige  

 vandstandslinie og mod syd indenfor en ret linie fra et punkt 50 m øst  

 for den vestlige odde til et punkt 50 m syd for den østlige  

 odde.
 Stk. 2. Mod land afgrænses den i stk.  

 1 nr. 1 nævnte del af søterritoriet af højeste, daglige  

 vandstandslinie.
Jagt § 3. Det er forbudt at udøve  

 jagt på eller på anden måde at ombringe, indfange eller  

 forjage pattedyr og fugle i:
 1)	Sakskøbing Fjord, afgrænset mod nordvest  

 af en ret linie fra Oreby Havn til det nordøstligste punkt på  

 kysten overfor.
 2)	Tårs Vig, afgrænset mod nordvest af en ret  

 linie fra det nordligste punkt på Rodsnæs Nakke til en position  

 11°36,74 N, 54°52,89 E på en ret linie mellem Rodsnæs Nakke og  

 bådebroen (yderenden) på Vigsnæs, og mod nord af en ret  

 linie fra sidstnævnte position til et punkt beliggende, hvor en ret  

 linie i forlængelse af nordkanten af skoven Odden møder kysten,  

 340 m nord for skellet mellem matr.nr. 11 og 12a Vigsnæs By,  

 Vigsnæs.
 Stk. 2. Det er forbudt at medbringe ladt  

 skydevåben på de i stk. 1 nævnte dele af reservatet.
 § 4. Jagt på vandfugle er  

 forbudt på de i § 2, stk. 1, nr. 2 nævnte arealer ved  

 Fladet.
 § 5. Jagt fra fartøj, der ikke  

 er opankret, er forbudt i den del af reservatet, der er beliggende nord for  

 den i § 3, stk. 1 beskrevne linie fra position 11°36,74 N, 54°52,89 E til  

 kysten ud for nordkanten af skoven Odden og øst for en linie mellem  

 sidstnævnte position og bådebroen (yderenden) på  

 Vigsnæs.
 § 6. Jagt fra motordrevet  

 fartøj er forbudt.
Færdsel § 7. Færdsel er forbudt  

 på de i § 2, stk. 1, nr. 2 nævnte arealer ved Fladet.
 Stk. 2. Bestemmelsen i stk. 1 gælder  

 ikke for ejere eller brugere samt disses husstande og personale.
 § 8. Færdsel er forbudt fra 1.  

 marts til 15. juli på de i § 2, stk. 1, nr. 3 nævnte arealer  

 på og ved Vigsø.
 Stk. 2. Bestemmelsen i stk. 1 gælder  

 ikke for ejere og brugere samt disses husstande og personale.
 § 9. Motordrevet sejlads med  

 højere hastighed end 8 knob er forbudt i den del af Tårs Vig,  

 der er beskrevet i § 3, stk. 1, nr. 2.
 § 10. Brætsejlads er forbudt i  

 den del af Tårs Vig, der er beskrevet i § 3, stk. 1, nr. 2.
Dispensation og tilsyn § 11. Skov- og Naturstyrelsen kan,  

 når særlige forhold taler derfor, dispensere fra bestemmelserne i  

 §§ 3-10.
 Stk. 2. Skov- og Naturstyrelsens  

 afgørelser efter stk. 1 kan ikke indbringes for anden administrativ  

 myndighed.
 Stk. 3. Uanset bestemmelserne i denne  

 bekendtgørelse kan Farvandsvæsenet eller andre (f.eks. havne)  

 udføre arbejder i forbindelse med redningsopgaver og den for sejladsen  

 nødvendige afmærkning m.v.
 § 12. Skov- og Naturstyrelsen  

 fører tilsyn med, at reservatbestemmelserne overholdes.
Straf og ikrafttrædelse § 13. Efter § 54, stk. 1, nr. 5 og nr. 7, i lov om jagt og vildtforvaltning  

 straffes overtrædelse af bestemmelserne i §§ 3-10 eller  

 tilsidesættelse af vilkår, der er fastsat i en dispensation i  

 medfør af § 11 med bøde, medmindre strengere straf er forskyldt  

 efter den øvrige lovgivning.
 § 14. Bekendtgørelsen  

 træder i kraft den 1. september 1997.
 Stk. 2. Samtidig hermed ophæves  

 miljøministeriets bekendtgørelse af 3. maj 1993 om Vigsø  

 Vildtreservat og miljøministeriets bekendtgørelse af 28. juni  

 1991 om Fladet Vildtreservat.
