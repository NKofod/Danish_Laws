Betænkning afgivet af Retsudvalget den 13. marts 2003 Betænkning over Forslag til lov om  

 ændring af straffeloven, adoptionsloven og retsplejeloven (Børnepornografi, seksuel udnyttelse af børn, salg af børn  

 og gennemførelse af straffesager om seksuelt misbrug af børn m.v.) justitsministeren (Lene Espersen)] 1. Udvalgsarbejdet Lovforslaget blev fremsat den 10. december 2002 og var til 1.  

 behandling den 16. januar 2003. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslag om børnepornografi, seksuel udnyttelse  

 af børn og salg af børn har inden fremsættelsen været sendt i høring, og  

 justitsministeren sendte den 28. oktober 2002 dette udkast til udvalget, jf.  

 alm. del   bilag 163. Den 9. januar 2003 sendte justitsministeren de indkomne  

 høringssvar samt en kommenteret høringsoversigt til udvalget.
Betænkning om gennemførelse af straffesager om seksuelt misbrug  

 af børn (Betænkning 1420/2002) har forud for fremsættelsen af lovforslaget  

 været sendt i høring.
Høringsnotatet vedrørende de dele af høringssvarene,  

 der  

 vedrører de anbefalinger i betænkningen, der i lovforslaget foreslås  

 gennemført, er af justitsministeren den 9. januar 2003 sendt til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Landskomitéen til forebyggelse af seksuelle  

 overgreb og Jes Petersen, København.
Justitsministeren har over for udvalget  

 kommenteret de skriftlige henvendelser.
Deputationer Endvidere har Landskomiteen til forebyggelse af seksuelle  

 overgreb på børn mundtligt over for udvalget redegjort for sin holdning til  

 lovforslaget.
Spørgsmål Udvalget har stillet 9 spørgsmål til justitsministeren til  

 skriftlig besvarelse, som denne har besvaret.
Et af udvalgets spørgsmål og  

 justitsministerens svar herpå er optrykt som bilag til denne betænkning.
2. Indstillinger og politiske bemærkninger Et  

  

 flertal  

  

 i udvalget  

 (S, V, DF, KF, SF og RV) indstiller lovforslaget til  

  

 vedtagelse uændret.
Socialdemokratiets medlemmer af udvalget har forståelse for, at  

 begrebet  

 »  

 kunde  

 «  

 indgår som en afgrænsning.
Det er imidlertid efter  

 Socialdemokratiets mening væsentligt at understrege, at omstændighederne for  

 kundeforhold ved børns og unges salg af sex i høj grad er ukendte, og at  

 bemærkningernes beskrivelse dermed på ingen måde kan anses for udtømmende.
Socialdemokratiets bekymring er naturligvis, at beskrivelsen af  

 afgrænsningen i praksis vil blive fortolket for snævert.
Socialdemokratiet  

 har  

 derfor med tilfredshed noteret sig ministerens svar på henholdsvis spørgsmål  

 5  

 og spørgsmål 8.
Socialdemokratiet havde gerne set, at regeringen sammen med  

 udvidelsen af forbuddets anvendelsesområde også ville gøre en indsats for  

 netop  

 at få viden om, hvor og hvordan børns og unges salg af sex foregår.
Ikke  

 mindst  

 for at kunne lave en effektiv forebyggende indsats.
For Socialistisk Folkepartis medlem af udvalget er det vigtigt,  

 når børn har været udsat for overgreb, at sætte fokus på barnet som offer.  

 Der  

 har været en lang række diskussioner om retssikkerheden i og med, at sigtede  

 ikke kan få den umiddelbare adgang til videoafhøringen.
Socialistisk  

 Folkeparti  

 mener, at de grundlæggende krav til retssikkerheden er tilgodeset, idet  

 sigtedes forsvarsadvokat er forpligtet til at overvære afhøringen.  

 Socialistisk  

 Folkeparti skal dog pege på, at det af hensyn til barnet må tilstræbes, at  

 der  

 skal gå meget kort tid fra den grundlæggende videoafhøring har fundet sted,  

 til  

 en ny videoafhøring af barnet skal kunne finde sted, fordi sigtede ønsker  

 det.
 Socialistisk Folkeparti vil derfor følge udviklingen nøje og  

 skal opfordre justitsministeren til at sikre, at det misbrugte barn ikke  

 udsættes for unødige overgreb, fordi der skal ske gentagelser af afhøringen.
 Socialistisk Folkeparti er bekymret for udvidelsen af  

 kriminaliseringen af gengivelser af billeder af børn, men har valgt at tro  

 på,  

 at de danske myndigheder vil bruge udvidelsen af kriminalitetsbegrebet med  

 megen omhu og forsigtighed.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Et  

  

 andet mindretal  

  

 i  

 udvalget (KRF) indstiller lovforslaget til  

  

 vedtagelse  

  

 med de af KRF uden for betænkningen stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 117 Bilagsnr.
Titel 1 Henvendelse af 14/12-02 fra Jes Petersen, København K 2 Høringsoversigt og høringssvar, fra justitsministeren 3 Udkast til tidsplan for udvalgets behandling af forslaget 4 Tidsplan for udvalgets behandling af forslaget 5 Spm. 1 om videoafhøring af børn, til justitsministeren Spm. 2 om definitionen af visuelle gengivelser, til  

 justitsministeren 6 Spm. 3 om ministerkommentar til henvendelse fra Jes  

 Petersen, København K, til justitsministeren 7 Spm. 4 om information til politi og socialarbejdere, til  

 justitsministeren Spm. 5 om børns sexsalg, til justitsministeren 8 Henvendelse af 16/1-03 fra Landsforeningen Adoption og  

 Samfund 9 Henvendelse af 17/1-03 fra Jes Petersen, København K 10 Oplæg til afholdelse af ekspertmøde om videoafhøring af  

 børn 11 Meddelelse om, at der ikke afholdes ekspertmøde om  

 videoafhøring af børn 12 Artikel fra Lov og Ret nr. 1   februar 2003 13 Svar på spm. 1 om videoafhøring af børn, fra  

 justitsministeren Svar på spm. 2 om definitionen af visuelle gengivelser,  

 fra justitsministeren 14 Svar på spm. 4 om information til politi og  

 socialarbejdere, fra justitsministeren Svar på spm. 5 om børns sexsalg, fra justitsministeren 15 Svar på spm. 3 om ministerkommentar til henvendelse fra  

 Jes Petersen, København K, fra justitsministeren 16 Henvendelse af 12/02-03 fra Jes Petersen 17 Spm. 6 om fængselsstraffe for seksuel omgang, til  

 justitsministeren 18 1. udkast til betænkning 19 Henvendelse fra af 5/3-03 fra Landskomiteen til  

 forebyggelse af seksuelle overgreb på børn 20 Spm. 7 om kommentar til henvendelse af 5/3-03 fra  

 Landskomiteen til forebyggelse af seksuelle overgreb på børn, til  

 justitsministeren 21 Spm. 8 om beskrivelse af kundeforholdet ved unges salg af  

 sex, til justitsministeren 22 Svar på spm. 6 om fængselsstraffe for seksuel omgang, fra  

 justitsministeren 23 Tilføjelse til henvendelse fra Landskomiteen til  

 forebyggelse af seksuellle overgreb på børn 24 Spm. 9 om kommentar til henvendelse fra Landskomiteen til  

 forebyggelse af seksuelle overgreb på børn, til justitsministeren 25 2. udkast til betænkning 26 Svar på spm. 7 om kommentar til henvendelse af 5/3-03 fra  

 Landskomiteen til forebyggelse af seksuelle overgreb på børn, fra  

 justitsministeren 27 Svar på spm. 8 om beskrivelse af kundeforholdet ved unges  

 salg af sex, fra justitsministeren 28 Svar på spm. 9 om kommentar til henvendelse fra  

 Landskomiteen til forebyggelse af seksuelle overgreb på børn, fra  

 justitsministeren Bilag  

 2 Et af udvalgets spørgsmål til justitsministeren og  

 dennes svar herpå Spørgsmålet er optrykt efter ønske af udvalget.
 Spørgsmål  

    

 8:
Skal svaret på spørgsmål 5, jf.
L 117   bilag 14, forstås  

 således, at idet vi ikke kender de egentlige omstændigheder ved unges salg af  

 sex, indgår flere momenter i beskrivelsen af kundeforhold end de beskrevne,  

 og  

 at praksis således ikke bør udvikle sig snævert i forhold til bemærkningernes  

 eksempler.
 Svar:
 Justitsministeriet er enig i, at de omstændigheder, under hvilke  

 unges salg af prostitution foregår i praksis, ikke har været genstand for  

 detaljerede beskrivelser.
ProCenteret udgav dog i marts 2002 med økonomisk støtte fra  

 Justitsministeriets forskningspulje en rapport om  

 »  

 Unge i Prostitution   og Lovgivning   Evaluering af  

 straffelovens § 223a  

 «  

 . Det konkluderes  

 i rapporten, at unge med prostitutionserfaring kan inddeles i to grupper.
Den  

 første gruppe består af socialt belastede unge, hvis prostitution finder sted  

 i  

 det etablerede (traditionelle) prostitutionsmiljø, f.eks. som  

 gadeprostituerede.
Den største gruppe af unge med prostitutionserfaringer er  

 imidlertid meget ressourcestærke unge, hvis prostitution finder sted uden for  

 de traditionelle prostitutionsmiljøer.
Den foreslåede bestemmelse i straffelovens § 223a omfatter alle  

 tilfælde, hvor en kunde køber sex af en person under 18 år.
Er der således  

 indgået en forudgående aftale mellem en kunde og en person under 18 år om, at  

 den unge som modydelse for sex skal have en eller anden form for betaling,  

 vil  

 kunden kunne straffes efter den foreslåede § 223a.
Det er uden betydning, om aftalen mellem de to personer er  

 indgået på et værtshus, på internettet eller et andet sted, og det er  

 ligeledes  

 uden betydning, om aftalen indgås mellem to personer, der kender hinanden  

 forud  

 for aftalen indgåelse Bemærkninger til lovforslaget er således alene eksempler på  

 momenter, der kan tillægges vægt, når der skal foretages en vurdering af, om  

 der er tale om et  

 »  

 kundeforhold  

 «.
