Landsskatteretskendelse af 17. februar 2003 vedr.
Fradrag for  

 underskud ved landbrugsdrift  driftsmæssige afskrivninger  syn og  

 skøn A klager for indkomståret 1998 over, at skatteankenævnet ikke  

 har godkendt fradrag for underskud ved landbrugsdrift, 13.054 kr.
 Skatteankenævnet har ved afgørelsen lagt vægt på, at landbruget,  

 i lighed med Landsskatterettens afgørelse for indkomståret 1992,  

 karakteriseres  

 som hobbyvirksomhed, og dermed er der ikke fradragsret for underskud i anden  

 indkomst.
 Skatteankenævnet har ved bedømmelsen af driften i 1998 - under  

 henvisning til skattestyrelseslovens § 36 - fundet sig bundet af  

 Landsskatterettens afgørelse vedr. driften af klagerens ejendom i 1992, idet  

 nævnet har fundet, at skatteadministrationens afgørelse er en opfølgning for  

 et  

 efterfølgende indkomstår på det samme forhold.
 Klageren har over for Skatteankenævnet anført, at han ikke  

 finder, at Landsskatterettens afgørelse for indkomståret 1992 kan begrunde  

 samme afgørelse i 1998. Han har herved bl.a. henvist til, at afgørelsen for  

 1992 hviler på et usikkert grundlag, idet der ikke blev afholdt syn og skøn.  

 Endvidere er anført, at der i forbindelse med klagen til Landsskatteretten  

 for  

 indkomståret 1993 bliver afholdt syn og skøn  

    

  

 inden sagens afgørelse.
(Klagesagen vedrørende indkomståret 1993 er efterfølgende  

 afgjort af Landsskatteretten  

    

  

 til  

 klagerens fordel på grundlag af de afgivne syns- og skønserklæringer, og i  

 henhold til genoptagelsestilsagn er 1992-ansættelsen genoptaget af retten og  

 ændret,  

 således at der er godkendt fradrag for underskud ved landbrugsdrift også i  

 1992.) Endvidere har klageren henvist til, at drift og driftsform  

 senere er blevet ændret.
Klageren anfører:
 Fra 1984 til 1996 boede jeg ikke på ejendommen.
Derfor kunne  

 jeg ikke altid følge driften optimalt, hvilket resulterede i større  

 driftsomkostninger  herunder også maskinstationsassistance m.v., samt  

 mindre  

 effektiv driftsledelse.
Denne situation må karakteriseres som meget speciel  

 og  

 omkostningsmæssig ugunstig.
Fra 1996 har jeg boet på ejendommen  og  

 resultatet  

 er ikke udeblevet.
Driftsresultaterne er nu normalt positive.
Endvidere er siden 1992 driften i væsentlig grad omlagt, så  

 kvægholdet næsten er fordoblet på bekostning af kornavl, så kornsalget helt  

 er  

 ophørt.
Det er også resultatet af denne omlægning, der fremgår af de positive  

 regnskaber.
Kødkvægavl er ikke hobby, men normal erhvervsøkonomisk  

 aktivitet.
Der er ca. 120.000 ammekøer i Danmark plus opdræt.
Den  

 gennemsnitlige besætningsstørrelse er  

    

  

 ca. 7 ammekøer  svarende til min besætning.
For at sikre et fornuftigt  

 driftsresultat støttes denne aktivitet af EU med ammekopræmier og  

 handyrspræmier. Klagerens advokat, der nu er indtrådt i sagen,  

    

  

 har over for Landsskatteretten nedlagt  

 påstand om, at det selvangivne underskud godkendes i 1998.
 Til støtte herfor er bl.a. henvist til, at klagerens virksomhed  

  ligesom i 1992 og 1993 - må anses for drevet teknisk landbrugsfagligt  

 forsvarligt også i 1998. Endvidere har landbruget udvist positive  

 driftsresultater fra 1994 til 1998 og i 1999, ligesom klageren forventer  

 overskud i 2000 og 2001.
 Det er nu oplyst, at ejendommens drift fra 1992 - 2001 har  

 udvist følgende resultater:
1992 - 30.193 kr.
1993 -16.476 kr.
1994 665 kr.
1995 165 kr.
1996 317 kr.
1997 114 kr.
1998 - 13.054 kr.
1999 237 kr.
2000 278 kr. (2.375 kr. efter ændring) 2001 285 kr.
2002 2.141 kr.
Der er ikke foretaget afskrivninger efter 1992, medens der fra  

 1984 til og med 1992 er afskrevet i alt 47.209 kr., svarende til  

 gennemsnitligt  

 5.245 kr. pr. år, heraf bygningsafskrivninger ca. 2.694 kr. årligt.
Det er af  

 klageren oplyst, at det oprindelige afskrivningsgrundlag for  

 driftsbygningerne  

 var ca. 72.000 kr.
Der blev forlods afskrevet 40.600 kr. fra  

 etableringskontomidler.
I 1992 var bygningernes værdi bragt meget langt ned  

 ved  

 afskrivning.
 Klageren har i forbindelse med sagens behandling for  

 Landsskatteretten i medfør af Skattestyrelseslovens § 30 begæret syn og skøn  

 udmeldt efter Retsplejelovens § 343, og sagen har efterfølgende været  

 forhandlet  

 med klagerens advokat på Landsskatteretten kontor.
 Syns- og skønsmanden resumérer rapporten således:
Eet areal på 6,3 ha kan udnyttes intensivt gennem en  

 kødkvægproduktion, som A netop har valgt.
Selv om opstaldningen er under  

 besværlige forhold, så udnyttes de bygningsmæssige rammer fornuftigt med den  

 gennemførte produktion.
Ved at vælge en lav-omkostnings strategi  

 (minimering  

 af omkostningerne til bygningsvedligeholdelse, maskinreparation og  

 afskrivning)  

 søges opnået et positivt økonomisk resultat.
Dette lykkes i de år, hvor  

 omkostningerne til især maskiner og inventar holdes på det lave niveau.  

 Faldende kødpriser i de seneste år, kan imidlertid betyde underskud, som dog  

 optræder hos de fleste producenter af oksekød.
Såfremt forbedringen af  

 kødnoteringen  

 indtræder i 2002, så bør ejendommen  

    

  

 kunne opnå et økonomisk overskud før renter i dette år.
Det er dog  

 forudsat at afskrivningen sættes til 0.
I rapporten er til spørgsmålet, om ejendommen med den af  

 klageren i 1998 valgte driftsform på sigt vil kunne give et overskud på eller  

 omkring kr. 0 efter driftsmæssige afskrivninger men før renter, anført, at så indebærer den lagte strategi med at nedslide bygningerne,  

 at disse afskrivninger for så vidt gælder bygningerne, kan ansættes til 0.  

 Efter det oplyste straksafskrives maskinerne på grund af meget beskedne  

 anskaffelsessummer, hvilket ligeledes betyder 0 i ordinære afskrivninger på  

 disse.
Da der er udsigt til stigende indtægter i 2002, så burde der fremkomme  

 et overskud før renter i dette år.
Ifølge de oplyste rettelser til regnskabet  

 for 2000 (ikke påklagede forhøjelser vedr. fratrukne telefonudgifter og  

 forsikring på i alt 2.079 kr.), vil der i dette år fremkomme et beskedent  

 overskud.
Svaret er derfor et ja, fordi det er rimeligt at forudsætte 0 i  

 afskrivninger.
Konsekvensen af den beskrevne strategi vil så formentlig blive  

 et salg af ejendommen til en nabolandmand.
Dette salg kan udløse en indkomst  

 i  

 form af især avance.
Underspørgsmålet angående grundlaget for de kalkulerede  

 afskrivninger er begrundet ovenfor.
Denne fremgangsmåde med ingen  

 afskrivninger  

 er et normalt princip, fordi antagelsen er at bygningerne skal enten nedrives  

 eller overgå til anden anvendelse efter indstilling af  

 kvægproduktionen. Klagerens advokat har under henvisning til den afgivne  

 skønserklæring påstået det selvangivne fradrag godkendt, idet ejendommen  

 anses  

 for drevet fagligt forsvarligt og driften opfylder de rentabilitetsmæssige  

 krav  

 til at være erhvervsmæssig i skattemæssig forstand.
 Til støtte herfor er bl.a. anført, at der ud fra  

 skønserklæringen og Landsskatterettens kontors indstilling er enighed om, at  

 ejendommen er drevet teknisk landbrugsfagligt forsvarligt.
At  

    

  

 der er udsigt til  

 overskud efter driftsmæssige afskrivninger fremgår af  

    

  

 den udfærdigede syns- og skønserklæring.
B  

 udtaler sig heri  

    

  

 klart om, at der ud fra  

 den anlagte strategi om nedslidning af bygningerne og  

    

  

 minimale udgifter til maskiner, der  

 straksafskrives, er udsigt til, at resultatet vil kunne balancere.
Det er  

 rimeligt at forudsætte 0 i afskrivninger, og denne fremgangsmåde er et  

 normalt  

 princip, fordi antagelsen er, at bygningerne skal enten nedrives eller overgå  

 til anden anvendelse ved virksomhedens ophør.
 Der er således taget hensyn til driftsmæssige afskrivninger ved  

 skønsmandens bedømmelse af resultatet, hvorfor det må  

    

  

 konkluderes, at ejendommen har været drevet  

 erhvervsmæssigt.
 Driftsresultaterne har da også siden 1994 været stabile med  

 relativt beskedne driftsoverskud, bortset fra 1998, hvor der var tale om  

 fertilitetsproblemer og ekstraordinært store udgifter til driftsmidler.
Klageren har over for retten beskrevet ejendommens  

 driftsbygninger, maskiner  

    

  

 og deres  

 anvendelse på grundlag af billedmateriale.
Det fremgår heraf, at der er tale  

 om  

 gamle redskaber og maskiner (yngste traktor fra 1969) og gamle bygninger med  

 utidssvarende indretning i forhold til nutidens krav.
Landsskatteretten  

 bemærker Underskud ved drift af en landbrugsejendom er  

 fradragsberettiget, såfremt driften af ejendommen bedømt ud fra en teknisk-  

 landbrugsfaglig målestok kan betegnes som sædvanlig og forsvarlig samt  

 tilsigter at opnå et rimeligt driftsresultat, medmindre det må lægges til  

 grund,  

    

  

 at driften selv efter en længere  

 årrække ikke vil kunne blive overskudsgivende, jf. statsskattelovens § 6,  

 stk.  

 1, litra a, og Højesterets dom af 15. april 1994, gengivet i TfS 1994.364.
 Med hensyn til det af klagerens repræsentant anførte om, at der  

 ved bedømmelsen af driftsresultatet  

    

  

 -  

    

  

 i overensstemmelse med syns-  

 og skønsmandens erklæring og udtalelse om de økonomiske muligheder for  

 ejendommen  i det konkrete tilfælde  

    

  

 skal regnes med 0- afskrivninger  er det rettens opfattelse, at det ved  

 afgørelsen af, om en virksomhed har udsigt til at give overskud, principielt  

 er  

 resultatet efter driftsmæssige afskrivninger, der må tages i betragtning, jf.  

 Landsskatterettens afgørelse gengivet i TfS 1999.48.
De driftsmæssige afskrivninger er udtryk for det slid og den  

 forældelse, som aktiverne undergår.
De har således intet at gøre med, om der  

 er  

 valgt en strategi, hvorefter driftsbygninger og maskiner rent faktisk ikke  

 vedligeholdes, men nedslides i løbet af driftsperioden.
Aktiverne forringes  

 under brugen, og det er denne forringelse, som driften skal belastes med i  

 form  

 af begrebet driftsmæssige afskrivninger.
 Med udgangspunkt heri, og efter den under sagens behandling  

 afgivne skønserklæring samt det oplyste om ejendommens driftsresultater i de  

 omkringliggende år, kan det herefter ikke anses for godtgjort, at den af  

 klageren  

    

  

 drevne landbrugsvirksomhed  

 i  

    

  

 1998 har været tilrettelagt på en  

 sådan måde, at der har været udsigt til, at driften på sigt vil kunne give  

 overskud/balancere efter indkalkulerede driftsmæssige afskrivninger.
 Uanset at landbrugsdriften må betegnes som teknisk-  

 landbrugsfagligt forsvarlig, finder retten derfor, at driften i 1998 ikke kan  

 karakteriseres som erhvervsmæssig, og klageren er ikke berettiget til fradrag  

 for underskud i medfør af Statsskattelovens § 6, stk. 1, litra a.
 Den påklagede ansættelse vil herefter være at stadfæste.
