Fremsat den 6. februar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om kommunal  

 udligning og generelle  

 tilskud til kommuner og amtskommuner (Indførelse af efterregulering af udligningen vedr.  

 tidligere år) § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 694 af 13. juli 2001,  

 foretages følgende ændringer:
 1. Efter § 33 indsættes:
»§ 33 a.
I året tre år efter  

 tilskudsåret foretages der en efterregulering af tilskud og tilsvar  

 efter §§ 2, 10, 11, 12, 17 og 18, tilsvar efter §§ 20 og 21 samt  

 foreløbige bidrag i henhold til lov om udligning af visse kommunale og  

 amtskommunale udgifter til merværdiafgift og om det kommunale momsfond.
 Stk. 2. Efterreguleringen i henhold til stk. 1 omfatter  

 forskellen mellem:
1)	de beregnede tilskud og tilsvar på grundlag af kommunens eller  

 amtskommunens beskatningsgrundlag opgjort pr. 1. maj i året to år  

 efter tilskudsåret og 2)	de beregnede tilskud og tilsvar på grundlag af kommunens eller  

 amtskommunens beskatningsgrundlag opgjort pr. 1. maj i året to år  

 efter tilskudsåret korrigeret for de afregninger i henhold § 16 b,  

 stk. 2-5, i lov om kommunal indkomstskat, der foretages i året tre  

 år efter tilskudsåret vedrørende de selvangivne indkomster  

 for indkomstår fra og med 2000.
§ 2 Stk. 1. Loven træder i kraft den 1. januar 2003 og har  

 virkning fra og med tilskudsåret 2003.
Bemærkninger til lovforslaget Almindelige bemærkninger 1. Lovforslagets formål og hovedindhold Lovforslaget er en udmøntning af regeringens  

 aftaler med Kommunernes Landsforening og Amtsrådsforeningen af 15. juni  

 2001. Af aftalen med Kommunernes Landsforening fremgår således  

 følgende:
På baggrund af det fælles arbejde herom er der  

 enighed om, at der indføres en årlig efterregulering af  

 udligningen, hvori indgår summen af de relevante skattebeløb,  

 som afregnes i det pågældende år, og som tidligere har  

 været undergivet udligning.
Ordningen indføres som en gradvis  

 indfasning af efterreguleringen af udligningen på grundlag af de  

 samlede efterreguleringer af skat fra og med indkomståret 2000.  

 Regeringen vil søge tilslutning hertil.« Forslaget indebærer, at der indføres en  

 efterregulering af den kommunale udligning, hvor eventuelle reguleringer af  

 kommunernes skat vedrørende tidligere indkomstår inddrages i  

 udligningen.
Formålet med denne ordning er at skabe større  

 parallelitet mellem skat og udligning for kommuner og amtskommuner  

 således, at når et skattebeløb én gang har  

 været undergivet udligning, vil efterfølgende reguleringer af  

 dette skattebeløb ligeledes blive undergivet udligning.
2. Gældende regler I henhold til lov om kommunal udligning og generelle  

 tilskud til kommuner og amtskommuner er der en række beløb, der  

 afregnes med kommuner og amtskommuner i forhold til deres  

 beskatningsgrundlag.
Det drejer sig om bloktilskuddet (§§ 10 og 17),  

 udligning af beskatningsgrundlag (§§ 2 og 12),  

 overudligningsbeløb (§ 11), tilskud til kommuner med svagt  

 beskatningsgrundlag (§ 18), samt bidrag til finansiering af tilskud til  

 kommuner i hovedstadsområdet med særlige økonomiske  

 vanskeligheder (§ 20, stk. 1), bidrag til finansiering af  

 boligstøtteudligningen for kommunerne i hovedstadsområdet  

 (§ 20, stk. 2) samt bidrag til finansiering af  

 udligningsordningerne for udgifter til indvandrere og flygtninge (§ 21).  

 Hertil kommer bidrag til den særlige momsudligningsordning, jf. lov om  

 udligning af visse kommunale og amtskommunale udgifter til  

 merværdiafgift og om det kommunale momsfond.
For de kommuner og amtskommuner, der vælger at  

 budgettere med det statsgaranterede udskrivningsgrundlag, sker der en endelig  

 afregning af disse beløb i tilskudsåret.
Tilsvarende sker der  

 samtidig en endelig afregning af indkomstskat af de selvangivne indkomster  

 til disse kommuner og amtskommuner, jf. lov om kommunal indkomstskat.
For de kommuner og amtskommuner, der vælger at  

 budgettere med deres eget skøn over udskrivningsgrundlaget, sker der i  

 tilskudsåret en foreløbig afregning af de nævnte tilskuds-  

 og udligningsbeløb.
I året to år efter tilskudsåret  

 sker der en endelig afregning af de nævnte tilskuds- og  

 udligningsbeløb på grundlag af en opgørelse af det  

 kommunale udskrivningsgrundlag for tilskudsåret, opgjort pr. 1. maj i  

 året to år efter tilskudsåret.
Herefter sker der efter de  

 gældende regler ikke yderligere efterreguleringer af tilskuds- og  

 udligningsbeløb.
 Denne endelige opgørelse af de tilskuds- og  

 udligningsbeløb, der afhænger af det kommunale  

 beskatningsgrundlag, følger opgørelsen af den såkaldte  

 slutskat for et kalenderår, som i henhold til §§ 16 og 16 a i lov  

 om kommunal indkomstskat opgøres pr. 1. maj i året to år  

 efter kalenderåret.
Herefter foretages der for alle kommuner i henhold til  

 § 16 b i lov om kommunal indkomstskat hvert år en afregning af  

 reguleringer af de kommunale indkomstskatter vedrørende beløb,  

 der som følge af ændringer i skatteansættelserne,  

 bevillingsmæssig eftergivelse, uerholdelighed eller af andre grunde er  

 ført i tilgang eller til afgang siden 1. maj året før.  

 Hertil kommer, at kommuner og amtskommuner i det tredje år efter  

 indkomståret skal afregne ikke inddrevne restancer med staten.
I det  

 omfang restancer efterfølgende inddrives, afregnes den kommunale del  

 heraf med kommuner og amtskommuner.
Disse efterreguleringer foretages hvert  

 år indtil det år, der ligger 13 år efter  

 indkomståret.
 Der foretages således her en yderligere  

 efterregulering af de skattebeløb, der har ligget til grund for  

 afregning af de kommunale tilskuds- og udligningsbeløb, uden at det  

 fører til yderligere regulering af tilskuds- og  

 udligningsbeløbene.
 Når der i det gældende system ikke foretages  

 gentagne efterreguleringer af den kommunale udligning, skyldes det dels  

 hensynet til enkelhed i udligningen og dels, at det har været vurderet,  

 at efterreguleringerne af skat har været af beløbsmæssig  

 mindre omfang og ikke systematisk falder i bestemte kommuner.
Omvendt må det dog tages i betragtning, at der i  

 enkelte tilfælde kan være tale om beløb af en vis  

 størrelse.
Specielt når der er tale om negative reguleringer,  

 har der været en vis kritik fra kommunal side af, at den enkelte  

 kommune skal tilbagebetale et skattebeløb, som tidligere har  

 været gjort til genstand for udligning.
3. Lovforslagets indhold Lovforslaget indebærer, at der indføres en  

 årlig efterregulering af udligningen, hvori indgår summen at de  

 relevante skattebeløb, som afregnes i det pågældende  

 år, og som tidligere har været undergivet udligning.
 De relevante skattebeløb er i denne  

 sammenhæng skat af de selvangivne indkomster, idet det  

 beskatningsgrundlag, der anvendes i tilskuds- og udligningssystemet, bygger  

 på det kommunale udskrivningsgrundlag vedrørende de selvangivne  

 indkomster.
Lovforslaget indebærer således, at der  

 etableres et system, hvor der bliver større parallelitet mellem skat  

 og udligning.
Når et skattebeløb én gang har været  

 gjort til genstand for udligning, vil efterfølgende reguleringer af  

 det pågældende skattebeløb ligeledes blive gjort til  

 genstand for udligning.
 Ordningen foreslås i overensstemmelse med  

 regeringens aftaler med de kommunale parter af 15. juni 2001 indført  

 som en gradvis indfasning af efterreguleringen af tilskuds- og  

 udligningssystemet på grundlag af de samlede efterreguleringer af skat  

 fra og med indkomståret 2000.
4. Økonomiske og administrative konsekvenser Den foreslåede årlige efterregulering af  

 tilskuds- og udligningssystemet indebærer en vis omfordeling mellem  

 kommunerne henholdsvis amtskommunerne.
For hovedparten af kommunerne og amtskommunerne vurderes  

 det, at der vil være tale om forholdsvis små reguleringer.
Men i  

 enkelte tilfælde vil der forekomme større reguleringer af skat  

 for den enkelte kommune.
Lovforslaget indebærer, at disse reguleringer  

 undergives udligning, hvorved effekten for den enkelte kommune eller  

 amtskommune vil blive mindre.
Når der er tale om større negative  

 reguleringer, vil de foreslåede regler således afbøde  

 virkningen for den pågældende kommune eller amtskommune.
Lovforslaget indebærer, at Told- og Skattestyrelsen  

 skal etablere et system, som kan håndtere sondringen mellem selvangiven  

 og lignet indkomst for så vidt angår de relevante reguleringer af  

 kommunal og amtskommunal skat.
Told- og Skattestyrelsen har vurderet, at der  

 i den forbindelse vil være etableringsomkostninger på ca. 300.000  

 kr.
 Herudover indebærer forslaget en vis administrativ  

 belastning i Told- og Skattestyrelsen og i Indenrigsministeriet ved  

 administration af systemet.
5. Miljømæssige og erhvervsmæssige konsekvenser Lovforslaget har ingen miljømæssige eller  

 erhvervsmæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
7. Høring Lovforslaget har været i høring hos  

 Kommunernes Landsforening, Amtsrådsforeningen, Københavns og  

 Frederiksberg Kommuner.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner En mindre omfordeling mellem kommunerne og amtskommunene.
 Etableringsomkostninger I Told- og Skattestyrelsen på ca. 300.000  

 kr.
Administrative konsekvenser for stat, kommuner og amtskommuner - En vis administrativ merbelastning i Told- og Skattestyrelsen og i  

 Indenrigsministeriet Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgere - - Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til stk. 1 under nr. 1 Forslaget indebærer, at der i året tre  

 år efter tilskudsåret skal foretages en efterregulering af de  

 dele at tilskuds- og udligningssystemet, der afhænger af det kommunale  

 beskatningsgrundlag.
I stk. 1 er nævnt de dele af systemet, der  

 afhænger af beskatningsgrundlaget.
Det drejer sig om bloktilskuddet  

 (§§ 10 og 17), udligning af beskatningsgrundlag (§§ 2 og 12),  

 overudligningsbeløb (§ 11), tilskud til kommuner med svagt  

 beskatningsgrundlag (§ 18), samt bidrag til finansiering af tilskud til  

 kommuner i hovedstadsområdet med særlige økonomiske  

 vanskeligheder (§ 20, stk. 1), bidrag til finansiering af  

 boligstøtteudligningen for kommunerne i hovedstadsområdet  

 (§ 20, stk. 2) samt bidrag til finansiering af  

 udligningsordningerne for udgifter til indvandrere og flygtninge (§ 21).  

 Hertil kommer bidrag til den særlige momsudligningsordning, jf. lov om  

 udligning af visse kommunale og amtskommunale udgifter til  

 merværdiafgift og om det kommunale momsfond.
Til stk. 2 under nr. 1 Det gældende tilskuds- og udligningssystem  

 indebærer, at der i året to år efter tilskudsåret  

 foretages en endelig beregning af tilskud og udligning for  

 tilskudsåret.
Denne beregning er baseret på en såkaldt  

 endelig opgørelse af skatten af de selvangivne indkomster for  

 tilskudsåret, opgjort pr. 1. maj i året to år efter  

 tilskudsåret.
 For de kommuner og amtskommuner, der har valgt  

 selvbudgettering for tilskudsåret, afregnes de endeligt opgjorte  

 tilskuds- og udligningsbeløb med kommunen henholdsvis amtskommunen i  

 året to år efter tilskudsåret.
For de kommuner og amtskommuner, der har valgt  

 statsgaranti for tilskudsåret, foretages der ikke afregning af de  

 endelig opgjorte tilskuds- og udligningsbeløb med de  

 pågældende kommuner og amtskommuner.
Det vil i stedet være  

 staten, der afholder udgifterne eller oppebærer indtægterne i  

 forbindelse med afregningen for disse kommuner og amtskommuner.
 Herefter foretages der efter de gældende regler ikke  

 yderligere reguleringer af tilskud og udligning til kommuner og amtskommuner  

 for det pågældende år.
Men i henhold til § 16 b i lov om kommunal  

 indkomstskat foretages der for alle kommuner og amtskommuner hvert år  

 en afregning af reguleringer af skattebeløb vedrørende  

 tidligere år.
Reguleringerne omfatter år, der ligger 3-13  

 år før det pågældende indkomstår.
Der kan således her blive tale om reguleringer af  

 skattebeløb, der oprindelig har været undergivet udligning.  

 Reguleringerne bliver i det gældende system ikke undergivet udligning  

 uanset at de oprindelige skattebeløb blev udlignet.
Der er  

 således her ikke parallelitet mellem skat og udligning.
Tilskuds- og udligningssystemet reguleres i forhold til  

 udskrivningsgrundlaget for de selvangivne indkomster.
Lovforslaget  

 indebærer, at der etableres én samlet årlig  

 efterregulering af tilskuds- og udligningsbeløb vedrørende  

 reguleringer af de relevante skattebeløb.
Heri indgår summen af  

 de reguleringer vedrørende skat af de selvangivne indkomster, der  

 afregnes i det pågældende år.
 Summen af de reguleringer, der afregnes i det  

 pågældende år, omfatter som nævnt indkomstår,  

 der ligger 3-13 år før det pågældende år.  

 Forslaget indebærer således ikke en meget detaljeret  

 efterregulering af tilskud og udligning for hvert enkelt tilskudsår.  

 Det ville indebære, at der hvert år skulle foretages en fornyet  

 tilskuds- og udligningsberegning for samtlige kommuner og amtskommuner for  

 hvert enkelt at de tilskudsår, der ligger 3-13 år før det  

 pågældende år, hvilket ville være administrativt  

 meget belastende.
Forslaget indebærer i stedet en mere summarisk  

 efterregulering, hvor der hvert år foretages en samlet efterregulering  

 af tilskuds- og udligningsbeløb, hvori indgår summen af de  

 reguleringer af skattebeløb, der afregnes i det pågældende  

 år.
Der er således tale om en administrativt forholdsvis enkel  

 model, som vurderes at leve op til formålet med ordningen.
 Modellen indebærer, at der som hidtil i året  

 to år efter tilskudsåret foretages en endelig beregning af  

 tilskud og udligning for tilskudsåret, baseret på en  

 opgørelse af skat af de selvangivne indkomster for tilskudsåret  

 opgjort pr. 1. maj i året to år efter tilskudsåret.
Forslaget indebærer, at der i det følgende  

 år, dvs. i året tre år efter tilskudsåret, beregnes  

 en efterregulering af tilskuds- og udligningsberegningen.
Efterreguleringen  

 baseres på den opgørelse af de selvangivne indkomster for  

 tilskudsåret, der indgik i den oprindelige beregning, korrigeret for de  

 afregninger af skat af de selvangivne indkomster vedrørende tidligere  

 år, der afregnes i det pågældende år.
 Ordningen indføres som en gradvis indfasning af  

 efterreguleringen af udligningen på grundlag af de samlede  

 efterreguleringer af skat af de selvangivne indkomster fra og med  

 indkomståret 2000. Den første opgørelse og afregning af  

 efterreguleringen vil således finde sted i 2003 og omfatte  

 efterreguleringer af skattebeløb for indkomståret 2000. Den  

 næste vil finde sted i 2004 og omfatte efterreguleringer af  

 skattebeløb for indkomstårene 2000 og 2001. Herefter vil der  

 hvert år komme endnu et indkomstår med i ordningen, indtil den er  

 fuldt indfaset.
Til § 2 Loven træder i kraft den 1. januar 2003  

 og har virkning fra og med tilskudsåret 2003. Den første  

 opgørelse af efterregulering af tilskud og udligningsbeløb til  

 kommuner og amtskommuner i henhold til denne lov vil finde sted i  

 foråret 2003 på grundlag af en opgørelse reguleringer af  

 skattebeløb for indkomståret 2000 opgjort pr. 1. maj 2003.  

 Efterreguleringsbeløbene vil blive afregnet med kommuner og  

 amtskommuner i de sidste tre måneder af året.
