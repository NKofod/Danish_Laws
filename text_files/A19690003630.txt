 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Investeringsfradrag efter reglerne i denne lov  

 kan foretages i anledning af opførelse, ombygning eller forbedring af  

 erhvervsbygninger i Thisted amt, Hjørring amt, Ålborg amt, Tønder amt og  

 Bornholms amt, således som disse amter er afgrænset ved lovens ikrafttræden.
Stk. 2.  Investeringsfradrag kan foretages, når § 2.  Ved opgørelsen af den skattepligtige indkomst  

 for hvert af indkomstårene 1970, 1971, 1972 og 1973 kan investeringsfradrag  

 foretages med 5 pct. af anskaffelsessummen for bygningen og de særlige  

 installationer i denne eller af ombygnings- eller forbedringsudgiften.
Det er  

 dog en betingelse, at bygningen ved indkomstsårets udgang tilhører den  

 skattepligtige og bruges til et formål, der giver ret til skattemæssige  

 afskrivninger.
 Stk. 2.  Anskaffelsessummen samt ombygnings- eller  

 forbedringsudgiften opgøres efter reglerne i lov om skattemæssige  

 afskrivninger m.v., jfr. dog stk. 3. Er kun en del af bygningen  

 afskrivningsberettiget, finder den nævnte lovs § 20 tilsvarende anvendelse.
Stk. 3.  Er der ydet investeringstilskud efter  

 egnsudviklingslovens § 11, nedsættes anskaffelsessummen med den del af  

 tilskuddet, der vedrører bygningen, de særlige installationer og  

 byggegrunden.
Er investeringstilskuddet ikke opgjort endeligt, beregnes  

 nedsættelsen foreløbig på grundlag af det tilskud, hvorom der er givet den  

 skattepligtige tilsagn, og skatteansættelsen reguleres, når det endelige  

 tilskudsbeløb er opgjort.
 Stk. 4.  Investeringsfradrag kan kun beregnes af det  

 beløb, hvormed anskaffelsessummen m.v., efter fradrag i henhold til stk. 3,  

 overstiger 50.000 kr.
 Stk. 5.  Investeringsfradrag kan kun foretages, hvis det  

 årlige fradragsbeløb, der opgøres efter stk. 1-4, er 100 kr. eller derover.
§ 3.  Investeringsfradraget berører ikke størrelsen af  

 de afskrivninger, der kan foretages efter lov om skattemæssige afskrivninger  

 m.v.
Fradraget berører heller ikke opgørelsen af en eventuel salgsfortjeneste  

 efter lov om særlig indkomstskat m.v. eller efter § 5, stk. 1, litra a, i  

 statsskattelov nr. 149 af 10. april 1922.
 § 4.  Loven gælder ikke for Færøerne og Grønland.
 Givet på Christiansborg slot, den 20.  

 februar 1969.
 Under Vor Kongelige Hånd og Segl.
 I Kongens Navn:
MARGRETHE Tronfølger.
 Poul Møller.
