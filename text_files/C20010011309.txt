Cirkulære om dekoncentreret sagsudlægning, afgift af  

  

 aktieaflønningsordningen  

1) Efter § 2, stk. 3 i bekendtgørelse nr. 1107 af  

 13. december 2000 kan direktøren for Told- og Skattestyrelsen i tilfælde,  

 hvor  

 kompetencen i 1. instans ligger hos told- og skatteregionerne, bemyndige en  

 enkelt eller enkelte told- og skatteregioner til at træffe afgørelse i første  

 instans vedrørende alle sager på et bestemt område (dekoncentreret  

 opgavevaretagelse).
 Direktøren for Told- og Skattestyrelsen har herefter  

 bemyndiget Told- og Skatteregion Nærum til at modtage angivelse og  

 afgiftsbetaling m.v. efter ligningsloven § 28 A, stk. 3, jf.  

 § 28 B, stk. 1 og Skatteministeriets bekendtgørelse nr. 298 af 30.  

 april 2001 (Aktieaflønningsordningen).
 Told- og Skatteregion Nærums afgørelse kan, for så vidt der  

 ikke er klageadgang til Landsskatteretten, påklages til Told- og  

 Skattestyrelsen, jf. sagsudlægningsbekendtgørelsens § 18.
 Det skal samtidig bemærkes, at de lokale told- og  

 skatteregioner i øvrigt forestår kontrollen og opkrævningen på området og  

 træffer afgørelse vedrørende værdiansættelsen af overdragne aktier mv. og om,  

 hvorvidt overdragelsen er omfattet af ligningsloven § 28 A.
