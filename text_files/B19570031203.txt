 Vi Frederik den Niende, af Guds Nåde Konge til Danmark, de  

 Venders og Goters, Hertug til Slesvig, Holsten, Storman, Ditmarsken,  

 Lauenborg og Oldenborg, GØR VITTERLIGT:
I henhold til § 2 i lov nr. 72 af 7. marts 1952 om rettigheder og  

 immuniteter for internationale organisationer m.m. fastsættes herved følgende  

 bestemmelser om fritagelse for og udsættelse med aftjening af værnepligt i  

 Danmark for embedsmænd m.fl. knyttet til De Forenede Nationers hoved- og  

 hjælpeorganer og særlige institutioner. § 1. I overnensstemmelse med de af  

 Danmark den 10. juni 1948 og den 25. januar 1950 tiltrådte konventioner henholdsvis om  

 De Forenede Nationers rettigheder og immuniteter og om rettigheder og immuniteter for de til De Forenede Nationer knyttede særlige institutioner, fritages nedennævnte personer, som måtte være i besiddelse af dansk indfødsret, for værnepligt, herunder pligt til at udføre tjeneste i civilforsvaret og ved civilt arbejde: a.
De Forenede Nationers embedsmænd  

 af visse af organisationens generalsekretær nærmere fastsatte klasser, b. sagkyndige, der er udsendt i  

 særligt hverv for De Forenede Nationer, så længe hvervet varer, heri indbefattet det tidsrum, de pågældende anvender til rejser i forbindelse med deres hverv, c. de til  

 særlige institutioner knyttede embedsmænd, såfremt disse embedsmænds navne på grund af deres hverv er blevet opført på en af den særlige institutions administrative chef udarbejdet og af den danske stat godkendt liste. § 2. I overensstemmelse med den mellem Danmark  

 og Verdenssundhedsorganisationen den 29. juni-7. juli 1955 afsluttede overenskomst skal der på begæring tilstås udsættelse med indkaldelse til aftjening af værnepligten til de ved Verdenssundhedsorganisationen tjenstgørende embedsmænd, som måtte være i besiddelse af dansk indfødsret, og som ikke efter bestemmelserne i § 1 er fritaget for værnepligt. § 3. Den i § 1 omhandlede  

 fritagelse for værnepligt omfatter enhver af værnepligtsforholdet flydende forpligtelse, herunder også pligten til at foretage anmeldelser til udskrivningsmyndighederne, til at møde på session m.m. § 4. Denne anordning træder i kraft straks.  

 Samtidig ophæves anordning nr. 406 af 7. oktober 1950.
 GIVET PÅ AMALIENBORG, DEN 19. DECEMBER  

 1957.
 Under Vor Kongelige Hånd og Segl.
 FREDERIK R.
 /Søren Olesen.
