 Modregningsadgang gav ikke mulighed for  

 nulvægtning af stillede garantier.
 K (finansieringsinstitut) har i skrivelse af 14. april  

 1997 klaget over, at Finanstilsynet ved skrivelser af 28. februar og 19.  

 marts 1997 (j.nr. 62725-0002, F10001) har bestemt, at  modregningsadgang ikke  

 efter § 12, nr. 1, litra h, i bekendtgørelse om  

 kapitaldækningsregler for pengeinstitutter og visse kreditinstitutter  

 giver mulighed for nulvægtning af nogle stillede garantier.
 Sagens omstændigheder:
K's 100% ejede datterselskab ÿ i det følgende benævnt FDII, har optaget  

 lån i form af bank- og  obligationslån hos 3. mand.
Lånet  

 er herefter videreudlånt til K.
K har i forbindelse hermed over for 3.  

 mand stillet garanti for FDII's tilbagebetaling af lånet.
Herudover har  

 FDII indgået swaps til afdækning af valuta-renterisici.
K  

 garanterer ligeledes for FDII's forpligtelser over for swap-modparten.
Med skrivelse af 18. februar 1997 modtog Finanstilsynet et  

 notat fra K dateret 10. februar 1997 om den solvensmæssige behandling  

 af garantierne stillet på vegne af FDII.
Det fremgår af notatet,  

 at garantiernes modpartsvægt af K er fastsat til 0 i henhold til § 12,  

 nr. 1, litra h, i bekendtgørelse om kapitaldækningsregler for  

 pengeinstitutter og visse kreditinstitutter med henvisning til, at adgang til  

 modregning, evt. efter forudgående aftale, over for FDII for det  

 tilfælde at de stillede garantier over for 3. mand skulle blive  

 aktuelle kan sidestilles med, at K har fået pant i FDII's udlån  

 til K.
 Ved skrivelse af 28. februar og 19. marts 1997  

 pålagde Finanstilsynet K at ændre garantiernes modpartsvægt  

 til 1,0 med henvisning til, at en mulig modregningsadgang efter tilsynets  

 opfattelse ikke hjemler adgang til at reducere modpartsvægten, idet §  

 12, nr. 1, litra h, i kapitaldækningbekendtgørelsen alene giver  

 mulighed for 0-vægt i tilfælde, hvor der er sket en  

 pantsætning af indlånet.
 K har anført følgende over for  

 Erhvervsankenævnet:
 1) "-  en modregningsadgang må sidestilles med den i  

 bekendtgørelsens § 12, stk. 1, litra h anførte situation, idet  

 en fast etableret modregningsadgang sikkerhedsmæssigt svarer til pant i  

 indlån i instituttet eller ved indlånsbeviser m.v. udstedt af  

 instituttet.
 I øvrigt anvendes ordet "sikkerhedsstillelse" og  

 ikke pant i den tilsvarende bestemmelse i Direktiv af 1. december 1989 om  

 solvensnøgletal for kreditinstitutter (89/647/EøF) artikel 6,  

 nr. 1, litra a), nr. 7.
2)   at der er tale om modregning, der er etableret mellem  

 et dansk moderselskab og dets 100% ejede datterselskab 3)   modregningsadgangen er underlagt dansk ret og er  

 gyldig også i tilfælde af konkurs 4)   der er til enhver tid sikkerhed for, at der er en  

 tilstrækkelig modregningsadgang, således at saldoen mellem de to  

 selskaber sikrer effektiv udligning 5) -   hvis garantierne skulle medtages to gange, ville  

 opgørelsen i koncernbalancen vise et ikke retvisende billede -     i øvrigt henvises til K s notat af 10.  

 februar 1997 vedrørende ovennævnte problemstilling samt K s brev  

 af 5. marts 1997 til Finanstilsynet, som for god ordens skyld vedlægges  

 i kopi." I en redegørelse for sagen af 27. maj 1997 har  

 Finanstilsynet fastholdt afgørelsen og imødegået klagen  

 således:
 "K fremfører i sin klageskrivelse 5 argumenter for  

 at der skal kunne ske nulvægtning af garantien udover en henvisning til  

 notat af 10. februar 1997 ....
 ad 1) ...
 Ved ordet "sikret" forstås en egentlig  

 sikkerhedsstillelse (pantsætning), der giver sikkerhed mod krav fra 3.  

 mand f.eks. i form af udlæg i tilgodehavendet.
 En modregningsadgang sikrer ikke en sådan  

 beskyttelse, hvorfor kravet i bekendtgørelsens ? 12, nr. 1, litra h, ikke er opfyldt.
ad 2) ÿ Dette forhold ændrer ikke ved, at der for at opfylde  

 § 12, nr. 1, litra h, efter Finanstilsynets opfattelse skal ske en egentlig  

 pantsætning, således at tilgodehavendet er beskyttet mod 3. mands  

 krav.
ad 3) ÿ Samme forhold gør sig gældende som under  

 2) ad 4) ÿ Som under 2) ad 5) ÿ Dette spørgsmål er uden betydning for den  

 nærværende sag.
Spørgsmålet er afgjort af  

 Finanstilsynet i skrivelse af 4. november 1996, hvori tilsynet har godkendt  

 at garantierne elimineres i koncernregnskabet ...
 Sidstnævnte sag vedrører den  

 solvensmæssige behandling af den af K afgivne garanti overfor 3. mand,  

 der ikke indgår i K-koncernen.
...." I en supplerende skrivelse af 23. juni 1997 har klager  

 yderligere anført:
 "Modregning er en ophørsgrund for fordringer.  

 Modregning har samtidig karakter af betaling og privat tvangsfuldbyrdelse, og  

 er således en særlig sikret adgang til fyldestgørelse.
 En forventning om eller en adgang til at opnå  

 fyldestgørelse ved modregning, nyder en vis retsbeskyttelse.
 Idet der her er tale om simple fordringer, nyder  

 nærværende modregningsadgang større beskyttelse end ved  

 negotiable fordringer.
 Der henvises i denne forbindelse til  

 gældsbrevslovens § 28, som ligeledes finder analog anvendelse, hvor en  

 af hovedmandens kreditorer har gjort udlæg i hovedfordringen.
 I tilfælde af hovedmandens konkurs kan fordringer  

 på konkursboet i almindelighed modregnes med deres pålydende i  

 modregnerens gæld (hovedfordringen) til boet, jfr. konkurslovens §  

 42.
 Adgang til modregning giver, ligesom sikkerhedsrettigheder  

 såsom pant, modregneren et fortrin fremfor de almindelige  

 kreditorer.
 Adgang til modregning overfor en insolvens skyldner  

 fører ligesom den særlige adgang til fyldestgørelse, som  

 tilkommer f.eks. en panthaver, til at modregneren får fuld  

 fyldestgørelse, så langt hans gæld (hovedfordring)  

 rækker.
Ligheden i virkningen mellem adgangen til modregning og en  

 egentlig sikkerhedsret er stor, hvorfor det er vores opfattelse, at en  

 modregningsadgang sikrer en sådan beskyttelse, at kravet i  

 bekendtgørelsens § 12, nr. 1, litra h, er opfyldt enten direkte eller  

 ud fra en analogislutning." Ankenævnet udtaler:
 Det tiltrædes, at den påberåbte  

 modregningsadgang ikke opfylder kravene til pantsætning og  

 således ikke medfører en sådan sikkerhed særlig  

 overfor 3. mand, at aktivet kan anses for sikret ved pant i indlån i  

 instituttet jfr. bekendtgørelse af 22/12 1995 om  

 kapitaldækningsregler for pengeinstitutter og visse kreditinstitutter  

 jfr. tillige EØF direktiv 89/647 om solvensnøgletal for  

 kreditinstitutter Art. 6, litra 1, a, nr. 7, "aktivposter, som til de  

 kompetente myndigheders tilfredshed er sikrede ved sikkerhedsstillelse. ....  

 ved indlån i kontanter i det långivende institut ....".
