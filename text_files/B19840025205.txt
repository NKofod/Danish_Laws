 I henhold til § 4, stk. 5, § 5, stk. 1, og § 9, stk. 3, i lov om  

 beskatning af fortjeneste ved afståelse af fast ejendom, jfr. lov nr. 247 af  

 9. juni 1982 som ændret ved lov nr. 88 af 14. marts 1984, samt § 35D, stk. 3,  

 og § 35G, stk. 3, i lov om indkomstbeskatning af aktieselskaber m.v., jfr.  

 lovbekendtgørelse nr. 512 af 31. oktober 1983, bestemmes følgende:
 § 1.  Anskaffelses- og afståelsessummer for fast  

 ejendom omregnes til kontantværdi.
 § 2.  Anskaffelsessummen omregnes til kontantværdi,  

 der beregnes ved, at den kontante del af anskaffelsessummen lægges sammen med  

 kursværdien af ejendommens gældsposter på anskaffelsestidspunktet.
Stk. 2.  Afståelsessummen omregnes til kontantværdi, der  

 beregnes ved, at den kontante del af afståelsessummen lægges sammen med en  

 omregnet værdi af ejendommens gældsposter på afståelsestidspunktet.
Ved  

 omregningen ansættes værdien af gældsposterne efter kursen på  

 anskaffelsestidspunktet eller, hvis gælden er stiftet efter anskaffelsen, på  

 gældsstiftelsestidspunktet.
§ 3.  Ved overdragelsestidspunktet  

 (anskaffelsestidspunktet og afståelsestidspunktet) forstås tidspunktet for  

 slutsedlens underskrift i forbindelse med sælgerens anskaffelse henholdsvis  

 afståelse af ejendommen.
Hvis der ikke foreligger slutseddel, er  

 overdragelsestidspunktet det tidspunkt, hvor der er indgået bindende aftale  

 om overdragelse af ejendommen.
Stk. 2.  Når en gæld er stiftet senere end ejendommens  

 anskaffelsestidspunkt, anses gældsstiftelsestidspunktet for realkreditlån,  

 der udbetales kontant at være datoen for salget af de underliggende  

 obligationer.
Hvis realkreditlånet ikke udbetales kontant, er  

 gældsstiftelsestidspunktet den dato, hvor obligationerne overføres til  

 låntagerens konto i værdipapircentralen.
For gæld i henhold til private  

 pantebreve er gældsstiftelsestidspunktet datoen for lånets udbetaling.
 Stk. 3.  Når en gældspost, der er medregnet ved  

 beregningen af anskaffelsessummens kontantværdi, indfries i ejerperioden ved  

 ekstraordinære afdrag, sættes indfrielsestidspunktet til det tidspunkt, hvor  

 sælger er endelig frigjort for yderligere betaling af gælden.
 § 4.  Den ikke kontante del af anskaffelses- og  

 afståelsessummer omregnes til kursværdi efter følgende regler:
 Stk. 2.  Den børskurs, der skal anvendes efter reglen i  

 stk. 1, er den seneste køberkurs, der er noteret på Københavns Fondsbørs på  

 de i § 3, jfr. dog stk. 1, nr. 3, nævnte tidspunkter.
§ 5.  Private pantebreve, der forrentes med en fast  

 procentdel af den til enhver tid gældende restgæld, og hvor restgælden  

 nedbringes over en på forhånd fastsat årrække med lige store eller stigende  

 afdrag, skal kursansættes efter et offentliggjort tabelmateriale.
Dette  

 udarbejdes kvartalsvis af statsskattedirektoratet på grundlag af  

 kursforholdene ved udgangen af kvartalet.
Tabelmaterialet kan rekvireres hos  

 den kommunale ligningsmyndighed.
Stk. 2.  Udlandslån med statslig kurssikring (K-lån) med  

 en fastsat lav rente i en periode, hvorefter restgælden refinansieres ved  

 optagelse af et obligationslån, kursansættes i den første periode efter det i  

 stk. 1 nævnte tabelmateriale.
Ved afståelse af ejendommen efter den fastsatte  

 periode anvendes reglerne i § 4.
 Stk. 3.  Anden gæld, der skal omregnes til kursværdien,  

 ansættes ligeledes efter det i stk. 1 nævnte tabelmateriale, idet der dog  

 skal tages hensyn til eventuelle særlige vilkår.
 § 6.  For gæld, der kan indfries til pari, kan der  

 ikke anvendes en kurs over 100.
 § 7.  Brugs-, rente- og indtægtsnydelser medtages til  

 den kapitaliserede værdi, opgjort efter bekendtgørelse nr. 505 af 20. oktober  

 1983 om arve- og gaveafgift.
 Stk. 2.  Ved videreoverdragelse af en ejendom, hvorpå  

 der hviler en forpligtelse som nævnt i stk. 1, opgøres kapitalværdien efter  

 ydelsens årlige værdi og kapitaliseringsfaktorerne på  

 overdragelsestidspunktet.
 § 8.  Den i lovens § 5 omtalte pristalsregulering  

 foretages for årene 1975 - 1979 på grundlag af følgende reguleringspristal,  

 som Danmarks Statistik har beregnet:
 § 9.  Den i loven omtalte fordeling af ejendomsværdien  

 på ejerboligen (stuehuset) og på den øvrige ejendom foretages af  

 vurderingsrådet i de tilfælde, hvor fordelingen ikke er foretaget i  

 forbindelse med den seneste vurdering forud for afståelsen.
Stk. 2.  Som beregningsgrundlag anvendes den seneste  

 forud for afståelsen ansatte kontantejendomsværdi reguleret efter  

 vurderingslovens § 2 A.
Fordelingen foretages i øvrigt efter samme  

 retningslinier som fordelinger, der foretages i forbindelse med vurderingen i  

 henhold til vurderingslovens § 33, stk. 4 og 5.
Stk. 3.  Den skattepligtige kan anmode om fordeling, når  

 der er indgået en bindende aftale om ejendommens overdragelse.
Fordelingen  

 kan endvidere begæres af de indkomstlignende myndigheder i forbindelse med  

 ligningen.
Stk. 4.  Vurderingsrådets fordeling kan påklages til  

 skyldrådet.
Klagefristen er 4 uger fra den dag, afgørelsen er meddelt den  

 pågældende.
Skyldrådets afgørelse kan indbringes for landsskatteretten efter  

 reglerne i skattestyrelsesloven.
 § 10.  Bekendtgørelsen erstatter ministeriet for  

 skatter og afgifters bekendtgørelse nr. 511 af 22. september 1982. For  

 afståelser, der har fundet sted før den 21. marts 1984 kan den skattepligtige  

 begære, at de hidtil gældende regler skal finde anvendelse.
