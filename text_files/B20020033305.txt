Bekendtgørelse om regler for fordeling  

 af tilskud til oplysning  

 om Danmarks medlemskab af den Europæiske Union I medfør af tekstanmærkning nr. 126 ad finanslov 2002 §  

 20.71.41 oplysning om den Europæiske Union fastsættes:
Kapitel 1 Ansøgerkreds § 1. Inden for den del af bevillingen, der i  

 medfør af tekstanmærkning nr. 126 efter ansøgning til  

 Nævnet vedrørende EU-oplysning (nævnet) er afsat til  

 oplysning om den Europæiske Union, yder nævnet tilskud til  

 initiativer om oplysning om den Europæiske Union.
 § 2. Alle myndige personer, der er  

 folkeregistreret i Danmark, og alle lovlige foreninger og sammenslutninger  

 kan indgive ansøgning om tilskud, jf. dog stk. 2.
 Stk. 2. Folketingets partier og bevægelser, der er  

 indvalgt i Europaparlamentet, kan ikke søge tilskud.
Kapitel 2 Ansøgningsprocedure § 3. Ansøgning indgives til Nævnet  

 vedrørende EU-oplysning, Postboks 2265, 1025 København K, tlf.  

 3312 8089. Ansøgningsskema rekvireres hos nævnet eller udskrives  

 fra nævnets hjemmeside på internet fra www.eu-naevnet.dk.  

 Ansøgning skal sendes pr. post.
Oplysning om ansøgningsrunder  

 og frist for ansøgning er indlagt på hjemmesiden.  

 Ansøgninger, som modtages efter ansøgningsfristens  

 udløb, vil ikke komme i betragtning.
 Stk. 2. Foreninger og sammenslutninger, jf. § 2, skal til  

 ansøgningen vedlægge formålsbeskrivelse eller  

 vedtægter.
 Stk. 3. Underskriveren af en ansøgning er ansvarlig  

 over for nævnet for tilskuddets anvendelse.
§ 4. Ved tilsagn om ydelse af tilskud lægges  

 der vægt på, at initiativer 1)	i indhold og form henvender sig til en bred målgruppe, 2)	har størst mulig gennemslagskraft, 3)	gennemføres i samarbejde med lokale eller landsdækkende  

 medier.
Stk. 2. Initiativerne skal normalt være åbne for  

 alle og annonceret offentligt.
Både lokale og landsdækkende  

 initiativer kan støttes.
Der kan ansøges om fuld finansiering,  

 men ansøgninger, der har en medfinansiering på minimum 50%, vil  

 blive prioriteret højt.
 § 5. Nævnet kan yde tilskud til  

 dækning af faktiske udgifter til:
 1)	Honorar til oplægsholdere, jf. dog stk. 2. Tilskuddet kan  

 normalt ikke overstige 2.500 kr. til enkelt foredrag og 1.500 kr. til  

 paneldeltagelse.
 2)	Rejseudgifter til oplægsholdere m.fl. efter de for statens  

 tjenestemænd gældende regler, jf. dog stk. 3. Der refunderes  

 ikke rejseudgifter til forberedelsesmøder.
 3)	Udarbejdelse af oplysningsmateriale.
 4)	Annoncering af arrangementer.
 5)	Udgifter til revision af regnskabsaflæggelse, jf.  

 § 8.
Stk. 2. Der kan kun i særlige tilfælde ydes  

 tilskud til honorar til ansøgerens egen medvirken.
I sådanne  

 tilfælde ydes honorar på grundlag af tidsregistrering for  

 projektet § 6.. Der ydes ikke tilskud til  

 dækning af udgifter i forbindelse med rejser til  

 forberedelsesmøder.
Der ydes normalt ikke tilskud til studierejser,  

 researchrejser og fortæring.
 § 7. Nævnet meddeler skriftligt tilsagn og  

 afslag til ansøgere.
Stk. 2. Tilskuddet ydes på grundlag af den konkrete  

 ansøgning og de budgetterede udgiftsarter og disses størrelse.  

 Tilskuddet kan kun anvendes til de udgifter, der er anført i  

 budgettet.
Der kan ikke flyttes midler fra en budgetpost til en anden.
 Stk. 3. Ved tilsagn om støtte er det en betingelse, at  

 det samlede initiativ gennemføres som beskrevet i ansøgningen,  

 og at en eventuel budgetteret medfinansiering fra anden side opnås.
 Stk. 4. Ved honorering af oplægsholdere og andre  

 medvirkende påhviler arbejdsgiverforpligtelsen ansøgeren,  

 herunder opfyldelse af krav i henhold til skattelovgivningen.
 Stk. 5. Tilsagnet bortfalder, hvis regnskabskravene, jf.  

 § 8, ikke opfyldes.
Kapitel 3 Regnskabsaflæggelse § 8. Tilsagnsmodtagere skal senest 1 måned  

 efter den slutdato, der er anført i ansøgningen, indsende et  

 samlet regnskab for initiativet til nævnet.
Regnskabet skal være  

 underskrevet af den person, der er ansvarlig for tilskuddet, jf. § 3,  

 stk. 3.
 Stk. 2. Regnskabet skal opstilles på samme måde  

 som budgettet, således at regnskab og budget er direkte  

 sammenlignelige.
 Stk. 3. Ansøgere, der har fået tilsagn om tilskud  

 på 50.000 kr. eller derover, skal indsende et regnskab, der er  

 revideret og påtegnet af en statsautoriseret eller registreret  

 revisor.
 Stk. 4. Ansøgere, der har fået tilsagn om tilskud  

 på under 50.000 kr., skal indsende det som bilag til tilsagnsbrevet,  

 vedlagte regnskabsskema bilagt kvitterede originalbilag og kopi af  

 annoncer.
 Stk. 5. Merindtægter i forhold til budgettet vil blive  

 modregnet i tilskuddet.
Stk. 6. Sammen med regnskabet skal tilsagnsmodtagere indsende  

 en kortfattet rapport til nævnet over forløbet af det  

 gennemførte initiativ med oplysning om deltagerantal.
Et eksemplar af  

 eventuelt fremstillet materiale skal tilsvarende indsendes til  

 nævnet.
§ 9. Nævnet udbetaler tilskuddet til den  

 ansvarlige ansøger, jf. § 3, stk. 3, senest en måned  

 efter modtagelsen af fyldestgørende regnskab.
Tilskud udbetales pr.  

 check.
 Stk. 2. Forskud på tilskud ydes kun i særlige  

 tilfælde og kan kun ydes mod fremsendelse til nævnet af  

 kvittering for afholdte udgifter.
Kapitel 4 Grundtilskud til landsdækkende organisationer § 10. Landsdækkende organisationer, jf.  

 stk. 2, der har Europa- og internationale oplysnings- og debatopgaver  

 som hovedformål, og som ikke er indvalgt i Europaparlamentet, kan en  

 gang om året forud ansøge om et tilskud af den pulje, der er i  

 medfør af tekstanmærkning nr. 126, stk. 2, 4. pkt. er afsat  

 til styrkelse af deres grundaktiviteter.
Bevilgede tilskud udbetales til den  

 ansvarlige ansøger, jf. § 3, stk. 3, senest en måned  

 efter afgivelse af tilsagnet.
Stk. 2. Ved landsdækkende organisationer forstås  

 organisationer, der blandt andet 1)	har mindst 250 kontingentbetalende medlemmer, 2)	er repræsenteret og har aktiviteter flere steder i landet, 3)	gennem deres aktiviteter har stor debatskabende spredningseffekt  

 inklusive de aktiviteter, hvortil der søges tilskud, 4)	evner en egen eller anden ekstern samfinansiering af  

 aktiviteter, 5)	er demokratiske organisationer, hvilket skal fremgå af  

 vedtægterne eller aktivitetsgrundlaget, 6)	anvender nye kommunikations- og debatformer i debatten, herunder  

 anvendelse af informationsteknologi, 7)	kan fremvise et af en statsautoriseret eller registreret revisor  

 revideret regnskab og aktivitetsberetning fra det seneste års  

 aktiviteter.
 Stk. 3. For tilskud, der ydes i henhold til stk. 1,  

 aflægger landsdækkende organisationer regnskab efter reglerne i  

 bekendtgørelse om regnskab og revision af tilskud vedrørende  

 oplysning om den Europæiske Union.
Kapitel 5 Ikrafttræden § 11. Bekendtgørelsen træder i kraft  

 den 5. juni 2002 og har virkning fra og med regnskabsåret 2002.
 Stk. 2.Bekendtgørelse nr. 259 af 4. april 2001 om  

 regler for fordeling af tilskud til oplysning om Danmarks medlemskab af den  

 Europæiske Union ophæves.
