Bekendtgørelse om opfyldelse af  

 boligkravet i  

 udlændingelovens § 9, stk. 6, stk. 10, 2. pkt., og  

 stk. 11, 2. pkt.,  

 og om kommunalbestyrelsens udtalelse efter  

 udlændingelovens § 9, stk. 18 I medfør af udlændingelovens § 9, stk. 18, 3. pkt.,  

 § 9 c, stk. 1, 3. pkt., og § 19, stk. 1, nr. 6, 2. pkt.,  

 og nr. 7, 2. pkt., jf. lovbekendtgørelse nr. 711 af 1. august 2001 som  

 ændret ved § 1 i lov nr. 365 af 6. juni 2002,  

 fastsættes:
Kapitel 1 Definitioner § 1. Ved en ansøger forstås i denne  

 bekendtgørelse en udlænding, der har indgivet ansøgning  

 om opholdstilladelse eller forlængelse af opholdstilladelse i  

 medfør af udlændingelovens § 9, stk. 1, nr. 1-3, eller  

 § 9 c, stk. 1, jf. udlændingelovens § 11, stk. 2,  

 eller en udlænding, hvis opholdstilladelse kan inddrages i  

 medfør af udlændingelovens § 19, stk. 1, nr. 6 eller  

 7.
 Stk. 2. Ved en reference forstås i denne  

 bekendtgørelse en herboende person, som efter  

 Udlændingestyrelsens bestemmelse herom skal godtgøre at  

 råde over sin egen bolig af rimelig størrelse, jf.  

 udlændingelovens § 9, stk. 6, stk. 10, 2. pkt., og  

 stk. 11, 2. pkt., og § 9 c, stk. 1, 2. pkt., jf. § 9,  

 stk. 6.
§ 2. Ved gennemførelse af  

 familiesammenføring forstås i denne bekendtgørelse, at  

 ansøgeren 1)	meddeles opholdstilladelse efter udlændingelovens § 9,  

 stk. 1, nr. 1-3, og registreres i Det Centrale Personregister (CPR)  

 på referencens bopæl, eller 2)	meddeles opholdstilladelse efter udlændingelovens § 9 c,  

 stk. 1, og registreres i Det Centrale Personregister (CPR) på  

 referencens bopæl eller på en selvstændig  

 bopæl.
Kapitel 2 Opfyldelse af boligkravet i udlændingelovens  

 § 9, stk. 6, stk. 10, 2. pkt., og stk. 11, 2. pkt., og  

 § 9 c, stk. 1, 2. pkt., jf. § 9, stk. 6.
 § 3. Ved afgørelse om den første  

 meddelelse af opholdstilladelse til ansøgeren anses boligkravet i  

 udlændingelovens § 9, stk. 6, stk. 10, 2. pkt., og  

 stk. 11, 2. pkt., og § 9 c, stk. 1, 2. pkt., jf. § 9,  

 stk. 6, for opfyldt, når referencen godtgør, at vedkommende  

 senest 3 måneder efter tidspunktet for ansøgerens indgivelse af  

 ansøgning om opholdstilladelse vil råde over sin egen bolig af  

 rimelig størrelse, jf. §§ 4 og 5, jf. § 6, i mindst 3  

 år fra tidspunktet for ansøgerens indgivelse af ansøgning  

 om opholdstilladelse.
 Stk. 2. Den i stk. 1 nævnte 3 måneders frist  

 for referencens råden over sin egen bolig af rimelig størrelse,  

 jf. §§ 4 og 5, jf. § 6, kan undtagelsesvis forlænges, hvis  

 ganske særlige grunde taler derfor.
 Stk. 3. Har referencen en tidsbegrænset råden over  

 en bolig af rimelig størrelse, jf. §§ 4 og 5, jf. § 6, der  

 ophører inden 3 år efter tidspunktet for ansøgerens  

 indgivelse af ansøgning om opholdstilladelse, skal referencen  

 godtgøre, at vedkommende vil råde over en eller flere andre  

 boliger af rimelig størrelse, jf. §§ 4 og 5, jf. § 6, efter  

 ophøret af den tidsbegrænsede råden og frem til det  

 tidspunkt, hvor der er forløbet 3 år fra tidspunktet for  

 ansøgerens indgivelse af ansøgning om opholdstilladelse.
Stk. 4. Ved ansøgninger om opholdstilladelse i  

 medfør af udlændingelovens § 9, stk. 1, nr. 2, hvor  

 ansøgerens opholdstilladelse forventes meddelt tidsubegrænset  

 på et tidligere tidspunkt end 3 år efter tidspunktet for  

 ansøgerens indgivelse af ansøgning om opholdstilladelse, anses  

 boligkravet i udlændingelovens § 9, stk. 10, 2. pkt., for  

 opfyldt, når referencen godtgør, at vedkommende senest 3  

 måneder efter tidspunktet for ansøgerens indgivelse af  

 ansøgning om opholdstilladelse vil råde over sin egen bolig af  

 rimelig størrelse, jf. §§ 4 og 5, jf. § 6, indtil det  

 tidspunkt, hvor ansøgeren fylder 18 år.
Stk. 2 og 3 finder  

 tilsvarende anvendelse.
Stk. 5. Ved afgørelse om forlængelse eller  

 nægtelse af forlængelse af en meddelt opholdstilladelse, jf.  

 udlændingelovens § 19, stk. 1, nr. 6, 1. pkt., og nr. 7, 1.  

 pkt., jf. § 11, stk. 2, anses boligkravet i udlændingelovens  

 § 9, stk. 6, stk. 10, 2. pkt., og stk. 11, 2. pkt., og  

 § 9 c, stk. 1, 2. pkt., jf. § 9, stk. 6, for opfyldt,  

 når referencen godtgør, at vedkommende vil råde over sin  

 egen bolig af rimelig størrelse, jf. §§ 4 og 5, jf. § 6, i  

 mindst 3 år fra tidspunktet for ansøgerens indgivelse af  

 ansøgning om forlængelse af opholdstilladelsen eller frem til  

 det tidspunkt, hvor ansøgerens opholdstilladelse tidligst kan  

 forventes meddelt tidsubegrænset, såfremt dette tidspunkt ligger  

 mindre end 3 år efter tidspunktet for ansøgerens indgivelse af  

 ansøgning om forlængelse af opholdstilladelsen.
Stk. 3 og 4  

 finder tilsvarende anvendelse.
Stk. 6. Ved afgørelse om inddragelse af en meddelt  

 opholdstilladelse, jf. udlændingelovens § 19, stk. 1, nr. 6,  

 1. pkt., og nr. 7, 1. pkt., anses boligkravet i udlændingelovens  

 § 9, stk. 6, stk. 10, 2. pkt., og stk. 11, 2. pkt., og  

 § 9 c, stk. 1, 2. pkt., jf. § 9, stk. 6, for opfyldt,  

 når referencen godtgør, at vedkommende vil råde over sin  

 egen bolig af rimelig størrelse, jf. §§ 4 og 5, jf. § 6, i  

 mindst 3 år fra tidspunktet for ansøgerens indgivelse af  

 ansøgning om opholdstilladelse eller fra tidspunktet for  

 ansøgerens seneste indgivelse af ansøgning om forlængelse  

 af opholdstilladelsen eller frem til det tidspunkt, hvor ansøgerens  

 opholdstilladelse tidligst kan forventes meddelt tidsubegrænset,  

 såfremt dette tidspunkt ligger mindre end 3 år efter tidspunktet  

 for ansøgerens indgivelse af ansøgning om opholdstilladelse  

 eller efter tidspunktet for ansøgerens seneste indgivelse af  

 ansøgning om forlængelse af opholdstilladelsen.
Stk. 3 og 4  

 finder tilsvarende anvendelse.
 Stk. 7. Ved afgørelse om meddelelse af  

 tidsubegrænset opholdstilladelse til ansøgeren anses boligkravet  

 i udlændingelovens § 9, stk. 6, stk. 10, 2. pkt., og  

 stk. 11, 2. pkt., og § 9 c, stk. 1, 2. pkt., jf. § 9,  

 stk. 6, for opfyldt, når referencen godtgør, at vedkommende  

 råder over sin egen bolig af rimelig størrelse, jf. §§ 4 og  

 5, jf. § 6, på det tidspunkt, hvor ansøgerens  

 opholdstilladelse meddeles tidsubegrænset.
§ 4. Referencen anses for at råde over sin  

 egen bolig, når referencen som ejer, andels- eller anpartshaver, lejer  

 eller på anden lignende måde råder over brugsretten til en  

 bolig eller en del af en bolig.
Det er ikke en betingelse efter 1. pkt., at  

 boligen eller den del af boligen, som referencen råder over, har eget  

 køkken eller toilet.
 Stk. 2. Betingelsen i stk. 1, 1. pkt., anses ikke for  

 opfyldt, hvis referencen råder over en lejebolig eller en del af en  

 lejebolig ved en fremleje- eller låneaftale.
 Stk. 3. Det er ikke til hinder for at anse referencen for at  

 råde over sin egen bolig, at referencen råder over en bolig eller  

 en del af en bolig, jf. stk. 1, sammen med en eller flere andre  

 personer, herunder ansøgeren.
§ 5. Den bolig eller den del af en bolig, som  

 referencen råder over, jf. § 4, anses for at være af rimelig  

 størrelse, når 1)	der efter gennemførelsen af familiesammenføringen vil  

 bo højst to personer pr. beboelsesrum i boligen, jf. stk. 2,  

 eller 2)	boligens areal efter gennemførelsen af  

 familiesammenføringen vil være på mindst 20 m2  

 pr. person, der bor i boligen, jf. stk. 3.
 Stk. 2. Ved opgørelsen af boligens beboelsesrum  

 lægges de oplysninger til grund, der fremgår af Bygnings- og  

 Boligregistret (BBR) vedrørende boligenhedens beboelsesrum.  

 Køkken, toilet, entré og lignende rum medregnes ikke ved  

 opgørelsen af boligenhedens beboelsesrum.
 Stk. 3. Ved opgørelsen af boligens areal lægges  

 de oplysninger til grund, der fremgår af Bygnings- og Boligregistret  

 (BBR) vedrørende boligenhedens areal til beboelse.
 Stk. 4. Det er en betingelse efter stk. 1, at anden  

 lovgivning ikke er til hinder for, at boligen bebos af det antal personer,  

 der vil bo i boligen efter gennemførelsen af  

 familiesammenføringen.
Stk. 5. Råder referencen alene over en del af en bolig,  

 jf. § 4, skal betingelserne i stk. 1, nr. 1 eller 2, jf.  

 stk. 2-4, være opfyldt for den del af boligen, som referencen  

 råder over.
Ved opgørelsen af størrelsen på den del  

 af boligen, som referencen råder over, jf. stk. 1, nr. 1 eller 2,  

 lægges endvidere de oplysninger til grund, der fremgår af  

 referencens dokumentation for sin råden over en del af boligen.
 § 6. Bor referencen i en bolig af rimelig  

 størrelse, jf. § 5, er det ikke til hinder for meddelelse af  

 opholdstilladelse til ansøgeren, at referencen ikke råder over  

 den pågældende bolig, jf. § 4, såfremt referencen bor  

 sammen med og passer sin ægtefælle eller faste samlever, sine  

 forældre eller den ene af forældrene, sine børn eller et  

 af sine børn eller et eller flere andre nære familiemedlemmer,  

 der på grund af alvorlig sygdom, alvorligt handicap eller andre  

 særlige grunde ikke kan klare sig selv, i den pågældende  

 bolig.
 § 7. Ved Udlændingestyrelsens  

 afgørelse om meddelelse af opholdstilladelse efter  

 udlændingelovens § 9 c, stk. 1, anses boligkravet i  

 udlændingelovens § 9 c, stk. 1, 2. pkt., jf. § 9,  

 stk. 6, endvidere for opfyldt, hvis ansøgeren skal registreres i  

 Det Centrale Personregister (CPR) på en selvstændig bopæl  

 her i landet, og det godtgøres, at ansøgeren råder over  

 sin egen bolig af rimelig størrelse. §§ 3-6 finder tilsvarende  

 anvendelse.
 § 8. Ved Udlændingestyrelsens  

 afgørelse om, hvorvidt ansøgerens opholdstilladelse skal  

 forlænges, nægtes forlænget eller inddrages, jf.  

 udlændingelovens § 19, stk. 1, nr. 6, 1. pkt., eller nr. 7,  

 1. pkt., jf. § 11, stk. 2, kan boligkravet i udlændingelovens  

 § 9, stk. 6, stk. 10, 2. pkt., og stk. 11, 2. pkt., og  

 § 9 c, stk. 1, 2. pkt., jf. § 9, stk. 6, endvidere anses  

 for opfyldt, hvis ansøgeren godtgør at råde over sin egen  

 bolig af rimelig størrelse. §§ 3-7 finder tilsvarende  

 anvendelse.
Kapitel 3 Kommunalbestyrelsens udtalelse efter  

 udlændingelovens § 9, stk. 18 § 9. Kommunalbestyrelsen afgiver efter anmodning  

 fra Udlændingestyrelsen inden for en af Udlændingestyrelsen  

 fastsat frist herfor en udtalelse vedrørende referencens boligforhold  

 til brug for 1)	Udlændingestyrelsens afgørelse om meddelelse af  

 opholdstilladelse efter udlændingelovens § 9, stk. 1, nr.  

 1-3, eller § 9 c, stk. 1, 2)	Udlændingestyrelsens afgørelse om forlængelse,  

 nægtelse af forlængelse eller inddragelse i medfør af  

 udlændingelovens § 19, stk. 1, nr. 6, 1. pkt., jf. § 11,  

 stk. 2, af opholdstilladelse efter udlændingelovens § 9,  

 stk. 1, nr. 1-3, eller § 9 c, stk. 1, når  

 opholdstilladelsen er betinget af, at boligkravet i udlændingelovens  

 § 9, stk. 6, stk. 10, 2. pkt., eller stk. 11, 2. pkt.,  

 eller § 9 c, stk. 1, 2. pkt., jf. § 9, stk. 6, kan anses  

 for opfyldt, eller 3)	Udlændingestyrelsens afgørelse om forlængelse,  

 nægtelse af forlængelse eller inddragelse i medfør af  

 udlændingelovens § 19, stk. 1, nr. 7, 1. pkt., jf. § 11,  

 stk. 2, af opholdstilladelse efter udlændingelovens § 9,  

 stk. 1, nr. 1-3, eller § 9 c, stk. 1, når  

 opholdstilladelsen ikke er betinget af, at boligkravet i  

 udlændingelovens § 9, stk. 6, stk. 10, 2. pkt., eller  

 stk. 11, 2. pkt., eller § 9 c, stk. 1, 2. pkt., jf. § 9,  

 stk. 6, kan anses for opfyldt, fordi særlige grunde taler derimod,  

 og disse særlige grunde ikke længere foreligger.
 Stk. 2. Den i stk. 1 nævnte udtalelse  

 vedrører i de i §§ 7 og 8 nævnte tilfælde  

 ansøgerens boligforhold.
 § 10. Udlændingestyrelsen anmoder  

 kommunalbestyrelsen om den i § 9, stk. 1 eller 2, nævnte  

 udtalelse, såfremt Udlændingestyrelsen har truffet bestemmelse  

 om, at meddelelse af opholdstilladelse til ansøgeren skal betinges af,  

 at boligkravet i udlændingelovens § 9, stk. 6, stk. 10,  

 2. pkt., eller stk. 11, 2. pkt., eller § 9 c, stk. 1, 2. pkt.,  

 jf. § 9, stk. 6, anses for opfyldt, eller såfremt  

 Udlændingestyrelsen har truffet bestemmelse om, at ansøgerens  

 opholdstilladelse skal nægtes forlænget eller inddrages efter  

 udlændingelovens § 19, stk. 1, nr. 6, 1. pkt., eller nr. 7,  

 1. pkt., jf. § 11, stk. 2, hvis boligkravet i  

 udlændingelovens § 9, stk. 6, stk. 10, 2. pkt., eller  

 stk. 11, 2. pkt., eller § 9 c, stk. 1, 2. pkt., jf. § 9,  

 stk. 6, ikke kan anses for opfyldt.
 Stk. 2. Udlændingestyrelsen undlader at anmode  

 kommunalbestyrelsen om udtalelsen, hvis det er åbenbart, at boligkravet  

 i udlændingelovens § 9, stk. 6, stk. 10, 2. pkt., eller  

 stk. 11, 2. pkt., eller § 9 c, stk. 1, 2. pkt., jf. § 9,  

 stk. 6, må anses for opfyldt, eller hvis det er åbenbart, at  

 boligkravet i udlændingelovens § 9, stk. 6, stk. 10, 2.  

 pkt., eller stk. 11, 2. pkt., eller § 9 c, stk. 1, 2. pkt.,  

 jf. § 9, stk. 6, ikke kan anses for opfyldt.
 Stk. 3. Udlændingestyrelsen kan anmode  

 kommunalbestyrelsen om en ny udtalelse efter § 9, stk. 1 eller 2,  

 såfremt dette anses for påkrævet.
§ 11. Den i § 9, stk. 1, nævnte  

 udtalelse afgives af kommunalbestyrelsen i den kommune, hvor den bolig, som  

 referencen råder over, er beliggende.
Har referencen oplyst  

 først at råde over sin egen bolig af rimelig størrelse  

 efter tidspunktet for ansøgerens indgivelse af ansøgning om  

 opholdstilladelse, jf. § 3, stk. 1 og 2, afgives udtalelsen efter  

 § 9, stk. 1, af kommunalbestyrelsen i den kommune, hvor den bolig,  

 som referencen vil råde over, er beliggende.
 Stk. 2. Oplyser referencen i de i § 3, stk. 3,  

 nævnte tilfælde efter ophøret af den tidsbegrænsede  

 råden at råde over en eller flere andre boliger af rimelig  

 størrelse, jf. §§ 4 og 5, jf. § 6, afgiver  

 kommunalbestyrelsen i den eller de kommuner, hvor den eller de boliger, som  

 referencen vil råde over, er beliggende, en udtalelse efter § 9,  

 stk. 1, vedrørende referencens kommende boligforhold i den eller  

 de pågældende kommuner.
Stk. 3. Den i § 9, stk. 2, nævnte udtalelse  

 afgives af kommunalbestyrelsen i den kommune, hvor den bolig, som  

 ansøgeren råder over, er beliggende.
Stk. 1, 2. pkt., og  

 stk. 2 finder tilsvarende anvendelse.
§ 12. Kommunalbestyrelsens udtalelse efter  

 § 9, stk. 1, skal indeholde oplysninger om, 1)	hvorvidt referencen råder over brugsretten til en bolig eller  

 en del af en bolig, jf. § 4, og i givet fald hvor længe dette er  

 tilfældet, 2)	hvor mange beboelsesrum der er i boligen, jf. § 5, 3)	hvor stort boligens areal er, jf. § 5, 4)	hvor mange beboere der er registreret i Det Centrale Personregister  

 (CPR) på bopælen, og 5)	hvorvidt anden lovgivning er til hinder for, at der bor mere end et  

 bestemt antal personer i boligen, og i givet fald hvor stort et antal  

 personer der efter anden lovgivning må bo i boligen.
 Stk. 2. Kommunalbestyrelsens udtalelse efter § 9,  

 stk. 1, skal ikke indeholde en indstilling om, hvorvidt boligkravet i  

 udlændingelovens § 9, stk. 6, stk. 10, 2. pkt., eller  

 stk. 11, 2. pkt., eller § 9 c, stk. 1, 2. pkt., jf. § 9,  

 stk. 6, er opfyldt.
 Stk. 3. Kommunalbestyrelsen kan uden samtykke fra den  

 herboende person til brug for sin udtalelse efter § 9, stk. 1,  

 samkøre Det Fælleskommunale Persondatasystem med Bygnings- og  

 Boligregistret (BBR) med det formål at tilvejebringe oplysning om  

 antallet af beboelsesrum i boligenheden og antallet af beboere, der er  

 registreret i Det Centrale Personregister (CPR) på bopælen, jf.  

 udlændingelovens § 9, stk. 18, 2. pkt.
Stk. 4. Kommunalbestyrelsen kan, såfremt  

 kommunalbestyrelsen finder anledning hertil, foranstalte, at der rettes  

 henvendelse på referencens bopæl med henblik på at  

 påse, om referencens faktiske boligforhold er i overensstemmelse med de  

 oplysninger, der fremgår af Det Fælleskommunale Persondatasystem  

 og Bygnings- og Boligregistret (BBR). Råder referencen over brugsretten  

 til en del af en bolig, jf. § 4, finder 1. pkt. tilsvarende anvendelse  

 for så vidt angår de oplysninger, der fremgår af  

 referencens dokumentation for sin råden over en del af en bolig, og  

 referencens oplysninger om antallet af beboere i den del af boligen, som  

 referencen råder over.
De oplysninger, som kommunalbestyrelsen  

 får oplyst i medfør af 1. og 2. pkt., anføres i  

 kommunalbestyrelsens udtalelse efter § 9, stk. 1. Har  

 kommunalbestyrelsen ikke opnået referencens samtykke til at påse,  

 om referencens faktiske boligforhold er i overensstemmelse med de i 1. og 2.  

 pkt. nævnte oplysninger, anføres dette i kommunalbestyrelsens  

 udtalelse.
 Stk. 5. Stk. 1-4 finder tilsvarende anvendelse ved  

 kommunalbestyrelsens udtalelser efter § 9, stk. 2,  

 vedrørende ansøgerens boligforhold.
 § 13. Udlændingestyrelsen træffer  

 afgørelse om, hvorvidt boligkravet i udlændingelovens § 9,  

 stk. 6, stk. 10, 2. pkt., eller stk. 11, 2. pkt., eller  

 § 9 c, stk. 1, 2. pkt., jf. § 9, stk. 6, kan anses for  

 opfyldt, på grundlag af kommunalbestyrelsens udtalelse efter § 9,  

 stk. 1 eller 2. Udlændingestyrelsen kan undlade at lægge  

 kommunalbestyrelsens udtalelse til grund ved afgørelsen af, om  

 boligkravet i udlændingelovens § 9, stk. 6, stk. 10, 2.  

 pkt., eller stk. 11, 2. pkt., eller § 9 c, stk. 1, 2. pkt.,  

 jf. § 9, stk. 6, kan anses for opfyldt, hvis grundlaget for  

 udtalelsen er eller senere viser sig at være urigtigt, eller hvis  

 udtalelsen ikke er afgivet i overensstemmelse med § 12, jf. dog herved  

 § 10, stk. 3.
 § 14. Kommunalbestyrelsens udtalelse, jf.  

 § 9, kan ikke indbringes for anden administrativ myndighed.
Kapitel 4 Ikrafttrædelses- og overgangsbestemmelser § 15. Bekendtgørelsen træder i kraft  

 den 15. juli 2002.
 Stk. 2. Bekendtgørelsen finder ikke anvendelse i sager,  

 hvor ansøgeren har indgivet ansøgning om eller er meddelt  

 opholdstilladelse inden den 1. juli 2002. § 3, stk. 5 og 6, finder  

 dog tilsvarende anvendelse ved afgørelsen af, om boligkravet i  

 udlændingelovens § 9, stk. 11, jf. lovbekendtgørelse  

 nr. 711 af 1. august 2001, anses for opfyldt, i sager, hvor ansøgeren  

 har indgivet ansøgning om opholdstilladelse fra og med den 28. februar  

 2002.
 Stk. 3. Bekendtgørelse nr. 575 af 22. juni 2000 om  

 opfyldelse af boligkravet i udlændingelovens § 9, stk. 11, og  

 om kommunalbestyrelsens udtalelse efter udlændingelovens § 9,  

 stk. 13, ophæves, jf. dog stk. 4.
 Stk. 4. Bekendtgørelse nr. 575 af 22. juni 2000 om  

 opfyldelse af boligkravet i udlændingelovens § 9, stk. 11, og  

 om kommunalbestyrelsens udtalelse efter udlændingelovens § 9,  

 stk. 13, finder fortsat anvendelse i sager, hvor ansøgeren har  

 indgivet ansøgning om eller er meddelt opholdstilladelse inden den 1.  

 juli 2002, jf. dog stk. 2, 2. pkt.
