Skriftlig fremsættelse (24. marts 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af tonnageskatteloven (Lejeindtægt  

 m.v. af lokaler om bord) (Lovforslag nr.
L 197).
Tonnageskatteloven har virkning fra og med indkomståret  

 2001. Med loven indførtes en  

    

  

 særlig  

 beskatningsordning for rederivirksomhed, en tonnageskatteordning.
Indkomst  

 ved  

 erhvervsmæssig transport af personer eller gods samt indkomst ved visse nært  

 tilknyttede former for virksomhed kan omfattes af tonnageskatteordningen.  

 Selskabets øvrige indkomst opgøres efter skattelovgivningens almindelige  

 regler.
 Det foreslås at udvide listen over de former for virksomhed,  

 der kan beskattes under tonnageskatteordningen, når virksomheden foregår i  

 nær  

 tilknytning til levering af transportydelser,  

    

  

 til at omfatte en beregnet markedsleje ved rederiets egen anvendelse af  

 lokaler om bord, og lejeindtægt ved tredjemands leje af lokaler om bord.
Med forslaget kommer den danske tonnageskatteordning i  

 (bedre) overensstemmelse med intentionerne bag ordningen.
Samtidig kommer den  

 danske tonnageskatteordning til i vidt omfang at svare til UKs og  

 Norges  

 tonnageskatteordninger.
 Den gældende tonnageskatteordning er notificeret over for  

 Europa-Kommissionen som statsstøtte.
 Lovforslaget er samtidig med fremsættelsen forelagt  

 Europa-Kommissionen med henblik på afgørelse af, hvorvidt den foreslåede  

 ændring er i overensstemmelse med EF-traktatens regler om statsstøtte.
 I det jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets velvillige  

 behandling.
