I efteråret 1986 blev der konstateret IBR- virus i  

 malkekvægbesætningen, som på daværende tidspunkt bestod af 2/3 SDM og 1/3  

 jerseykøer.
I oktober 1987 blev der indsat en ny besætning udelukkende af  

 køer af stor race, hvor mælken har en lavere fedtprocent.
Der blev søgt om en  

 opregulering af basisandelen svarende til reduktionen i fedtprocenten.  

 Basisfedtprocenten fastsættes til det gennemsnitlige, procentuelle  

 fedtindhold i den leverede mælk, som producenten har leveret til opkøber.  

 Såfremt leverancen er påbegyndt 9. april 1984, begynder perioden enten 9.
april 1984 eller 8. april 1985, idet den periode, der medfører den  

 højeste fedtprocent, vil blive anvendt.
Der er ikke dispensationsmuligheder.
 I skrivelse af 30. maj 1989 har landbrugscentret  

 for Ib Pedersen, Moesgårdvej 1, Sørvad, rettet henvendelse til  

 landbrugsministeren om fedtreguleringen under mælkekvoteordningen.
Det fremgår af sagen, at der i efteråret 1986 blev konstateret IBR- virus  

 i malkekvægsbesætningen, som på daværende tidspunkt bestod af 2/3 SDM og 1/3  

 jerseykøer.
Der blev i oktober 1987 indsat en ny besætning udelukkende af  

 køer af stor race.
 Da basisfedtprocenten fastsættes til det gennemsnitlige, procentuelle  

 fedtindhold i den leverede mælk i perioden 1984/85 eller 1985/86, har det  

 medført, at bedriftens basisfedtprocent er væsentligt højere (4,61) end den,  

 der nu er resultat af raceskiftet (4,16). Der er derfor søgt om en  

 nedsættelse af basisfedtprocenten samt en opregulering af basisandelen  

 svarende til reduktionen i fedtprocent.
 Landbrugsministeriet skal bemærke følgende.
I henhold til §4, stk.6, i landbrugsministeriets bekendtgørelse nr. 567 af  

 22. september 1988 om tillægsafgift for mælk og mejeriprodukter fastsættes  

 basisfedtprocenten til det gennemsnitlige, procentuelle fedtindhold i den  

 leverede mælk, som producenten har leveret til opkøber.
Hvis leveringen af  

 mælk er påbegyndt senest 9. april 1984, begynder perioden enten 9. april 1984  

 eller 8. april 1985, idet den periode, der medfører den højeste fedtprocent,  

 vil blive anvendt.
Der er i henhold til EFs retsregler ingen mulighed for at  

 foretage en ændring af den basisfedtprocent, der er knyttet til bedriften.
 P.M.V.
 E.B.
