Nr LSF 149 Forslag til Lov om ændring af lov om offentlig sygesikring (Forhøjelse af  

 begravelseshjælp) Fremsat af Kirsten Jacobsen (FP) Køpke Christensen (FP) Pia Kjærsgaard  

 (FP) den 20. februar 1991 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved § 18 i lov nr. 386 af 13. juni 1990, foretages  

 følgende ændringer:
1. I § 16, stk. 1, ændres »2.050 kr.« til:  

 »6.000 kr.« 2. I § 28, stk. 1, indsættes efter 1. pkt. som nyt punktum:
»Beløbet reguleres første gang den 1. januar 1992.« § 2 Loven træder i kraft ved bekendtgørelsen i Lovtidende.
Bemærkninger til lovforslaget Lovforslaget går ud på at forhøje det nuværende beløb til dækning af  

 begravelsesudgifter fra kr. 2.050 (opreguleret til kr. 3.195,14) til kr.  

 6.000.
Det er helt urimeligt, at det offentlige ikke betaler for det, der kaldes  

 en simpel begravelse.
Den billigste form for begravelse koster i dag mindst  

 kr. 6.000.
 Fremskridtspartiet mener ikke, at efterladte, der ikke selv kan betale  

 differencen mellem det offentlige tilskud og kostprisen på en  

 begravelse/bisættelse, skal henvises til at søge om særlige tilskud via de  

 kommunale socialforvaltninger.
 Fremskridtspartiet synes, det er en offentlig pligt at sørge for, at  

 afdøde personer sikres en rimelig begravelse/bisættelse uanset efterladtes  

 økonomiske evne eller vilje til at betale.
