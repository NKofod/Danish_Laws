Kendelse fra Pressenævnet i sag nr.  

 27/2002 En kvinde [K] har klaget til Pressenævnet over en  

 artikel bragt i Fyens Stiftstidende den 6. februar 2002, idet hun mener, at  

 god presseskik er tilsidesat.
 Af artiklen med overskriften "Barsk broderfejde i  

 BK 99" fremgik følgende af en underrubrik:
"STRID: [B] fyret som træner af sin bror  

 efter dramatik ved JM." I artiklen hed det:
 "BOKSNING: BK 99 s formand har fyret sin træner  

 og bror [B] under stor ståhej efter de jyske mesterskaber.
 Faktisk udviklede det sig til en regulær  

 familie-fejde, da familien [efternavn udeladt] nåede tilbage til Odense  

 efter mesterskaberne i Århus.
 - Klubbens sekretær [K] og formand [A] blev så  

 fortørnede over, at min kæreste snakkede med medlemmerne af  

 Olympia i Århus, at de ved ankomsten til Odense først overfaldt  

 hende verbalt og herefter fyrede mig, da jeg bad dem om at stoppe.
Da [B] afleverede sine klubnøgler flåede [K]  

 døren op på hans kæreste  Anitas bil og begyndte af  

 slå og sparke svogeren, så hans bukser og overtøj blev  

 flænset.
Ifølge [B] var klubbens sekretær også meget  

 voldsom i omgangen med et par bildøre, hvorfra der også  

 røg noget lak.
- Det er da rigtigt, at vi var sure over, at de drak  

 sammen med Olympia-folkene.
Men det er noget frygteligt ævl, at det  

 skulle være årsagen til, at [B] blev fyret.  Anita har intet at  

 gøre med det.
 - Jeg har ikke været tilfreds med ham længe,  

 og bokserne har det på samme måde, siger formand og bror[A].
Hentet til Vollsmose Da [A] blev alvorligt syg, hentede han [B] til  

 Vollsmose-klubben som træner.
- Men det kunne ikke blive ved at gå.
Det  

 første kvarter satte han bokserne i gang med at sjippe, og så  

 gik han ellers ud bagved for at tænde sig en cecil.
Der skete  

 ingenting.
Bokserne har været utilfredse. [B] har ikke levet op til  

 boksernes og mine forventninger, siger formanden.
Penge til gode [B]mener at have et tilgodehavende i BK 99 på 2250  

 kroner.
 - Jeg har i min tid i bokseverdenen ikke oplevet et  

 sådant had til en anden klub som [A] og [K] nærer til Olympia.  

 Det grænser næsten til sygelighed. [A] mener, at det er for ringe  

 af mig, at jeg gør krav på min løn, fordi han ikke mener,  

 at min kæreste kan være bekendt at tale med Olympia.
Hvorfor sagde du ja til at hjælpe din bror og  

 komme til klubben? - Blod er tykkere end vand, og [A] havde været syg.  

 Men der må være noget galt i toppen, når alle  

 trænerne flygter fra klubben.
Det er jo heller ikke let for bokserne,  

 at de altid skal møde nye ansigter og aldrig ved, hvem der  

 træner dem næste gang.
Men det er aldrig [A], for han er så  

 lidt i klubben, at de næsten ikke ved hvem han er, siger[B].
 Han har skrevet til DABU-bladet og forventer at få  

 sit tilgodehavende.
[B] følte sig som bekendt også snydt, da han  

 forlod Olympia.
Jeg havde forventet mig mere af en DABU 2-træner.  

 Klubben lønnede [B] med 15.000 kroner, tre træningsdragter,  

 klubjakke, t-shirts, sort indtægt fra polterabend, fri  

 sodavand/chokolade samt benzinpenge, siger[A].
 - [B] er nu overbevist om, at [K] er i gang med "at  

 ringe land og rige rundt" for at finde noget på sin svoger.
 - Men jeg er en meget lovlydig borger, bedyrer[B].
 [As] kommentar:
- Frustrerede og panikslagne mennesker findes også i  

 denne verden." Artiklen var ledsaget af et billede af [B], hvortil var  

 knyttet følgende tekst:
"[B] mener, at broderen [A] skylder ham 2.250  

 kroner." Klageren har anført, at artiklen i den grad virker  

 krænkende og agtelsesforringende for hende og hendes  

 ægtefælle.
Klageren har videre anført, at journalisten bag  

 artiklen på ingen måde informerede klager om, at han var ved at  

 skrive om [Bs] mange og uhyrlige beskyldninger.
Klager bliver fremstillet som  

 en voldsperson m.m.
Klager er nævnt så mange gange, at man skulle  

 tro, at det er helt bevidst fra journalistens side, at han ikke har kontaktet  

 klager med henblik på at få "historien"  

 kommenteret/dementeret.
Det er korrekt, at klager er blevet tilbudt at komme  

 til orde med et læserbrev, hvilket bladet meddelte klager den 7.  

 februar 2002, efter at bladet havde fået mindre flatterende oplysninger  

 om [B].
Dette har klager dog ikke lyst til, og det er i øvrigt klagers  

 sag uvedkommende, at der har været to læserbreve i bladet den 8.  

 februar 2002.
Klageren har oplyst, at klagers ægtefælle blev  

 kontaktet af journalisten den 5. februar 2002 om aftenen pr. telefon, da hans  

 bror [B] havde henvendt sig til avisen, fordi han var "blevet fyret og  

 havde et tilgodehavende". Det er alt, hvad klagers ægtefælle  

 fik at vide.
Det fremgår også tydeligt af artiklen, at han er  

 helt uden viden om artiklens oprigtige indhold.
Klageren har i den forbindelse anført, at artiklen  

 ikke er efterprøvet i tilstrækkelig grad, idet journalisten ikke  

 har forhørt sig hos de naboer, der skulle have fået  

 ødelagt deres biler eller hos de andre personer, der kørte hjem  

 fra Århus til Odense i minibussen.
Journalisten har heller ikke  

 undersøgt [Bs] motiver for en sådan udtalelse.
Dertil kommer, at  

 journalisten burde have informeret klager om beskyldningerne.
Journalisten  

 burde endvidere have kontaktet bokserne med henblik på en udtalelse, da  

 de også er nævnt.
Klageren har oplyst, at hun er i bestyrelsen for BK 99,  

 ligesom hun er kasserer i bestyrelsen på sit arbejde.
Klager mener, at  

 artiklen har skadet hende så meget, at hun bliver nødt til at  

 trække sig begge steder.
 Bladet har oplyst, at man ved brev af 12. februar 2002 har  

 beklaget, at uoverensstemmelsen mellem de to brødre var blevet  

 slået for stort op, selv om det er et journalistisk faktum, at selv  

 mindre begivenheder fylder meget, når det drejer sig om sportens  

 verden.
Bladet har anført, at der i den indklagede artikel  

 alene er frembragt udtalelser med kildeangivelse, og der er ingen  

 holdningsmæssig stillingtagen fra journalistens side.
Bladet har i et  

 brev til klager tilbudt hende at komme med sine bemærkninger.
Det sker  

 i form af to læserbreve, som begge er bragt på samme placering i  

 bladet den 8. februar 2002.
 Bladet har yderligere gjort gældende, at det ikke er  

 korrekt, at journalisten ikke har forsøgt at kontakte begge parter.  

 Han har viderebragt de oplysninger, som blev givet af blandt andet[B], og det  

 var   da artiklen blev skrevet   ikke muligt at få yderligere  

 oplysninger.
Bladet har endelig anført, at [Bs] psykiske  

 tilstand ikke var et spørgsmål, som journalisten i situationen  

 skulle forholde sig til. [B] var   indtil artiklen blev skrevet   fuldt  

 engageret i klubben, og der var ingen indikationer af, at der var tale om en  

 uligevægtig person.
Bladet anser det som udtryk for god presseskik ikke  

 at foretage sig videre i relation til [Bs] psykiske tilstand, idet bladet  

 ikke efterfølgende kan bringe en beklagelse over en persons  

 sygdom.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
Pressenævnet finder, at oplysningerne om klagers  

 påståede voldelige adfærd er krænkende for klager.  

 Oplysningerne burde derfor have været forelagt klager forud for  

 offentliggørelsen.
Nævnet lægger til grund, at bladet ikke  

 har forsøgt at indhente klagers bemærkninger til disse  

 oplysninger.
Bladet har ved den manglende forelæggelse handlet i strid  

 med god presseskik, og nævnet udtaler sin kritik.
 Nævnet finder ikke i øvrigt, at bladet har  

 handlet i strid med god presseskik i forhold til klager.
 I medfør af medieansvarslovens § 49  

 pålægges det herefter den ansvarshavende redaktør af Fyens  

 Stiftstidende at offentliggøre følgende:
 "Kendelse fra Pressenævnet.
 Den 6. februar 2002 bragte Fyens Stiftstidende en omtale  

 af en strid mellem to brødre i bokseklubben BK 99. Det fremgik af  

 omtalen, at den ene broders ægtefælle [K] havde optrådt  

 voldeligt over for den anden broder og havde udøvet  

 hærværk på en bil.
Pressenævnet finder, at oplysningerne om klagers  

 påståede voldelige adfærd er krænkende for klager.  

 Oplysningerne burde derfor have været forelagt klager forud for  

 offentliggørelsen.
Nævnet lægger til grund, at bladet ikke  

 har forsøgt at indhente klagers bemærkninger til disse  

 oplysninger.
Bladet har ved den manglende forelæggelse handlet i strid  

 med god presseskik, og nævnet udtaler sin kritik.
 København, den 1. maj 2002.
Niels Grubbe, Finn Rowold, Kaare R.
Skou og Kirsten  

 Dyregaard." Afsagt den 1. maj 2002.
