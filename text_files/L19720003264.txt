 I henhold til kgl. resolution af 24. juni 1971 har Danmark, efter at  

 folketinget den 19. maj 1971 havde meddelt sit samtykke dertil, ratificeret  

 den i Helsingfors den 15. marts 1971 undertegnede aftale mellem Danmark,  

 Finland, Island, Norge og Sverige om kulturelt samarbejde.
 Aftalens ordlyd er som følger:
AFTALE mellem Danmark, Finland, Island, Norge og Sverige om kulturelt  

 samarbejde Danmarks, Finlands, Islands, Norges og Sveriges regeringer, som udgår fra  

 det nære kulturfællesskab i Norden, som lægger stor vægt på det vidt forgrenede og omfattende samarbejde, der  

 finder sted under medvirken af Nordisk Råd og andre samarbejdsorganer, og som henviser til Samarbejdsoverenskomsten mellem Danmark, Finland, Island,  

 Norge og Sverige af 1962, er enedes om følgende:
Aftalens formål Artikel 1 Denne aftale har til formål at styrke og intensivere kulturelt samarbejde i vid forstand  

 mellem aftaleparterne med henblik på at videreudvikle det nordiske  

 kulturfællesskab og at øge den samlede effekt af landenes investeringer i  

 undervisning, forskning og anden kulturel virksomhed gennem en fælles  

 planlægning, samordning, samvirke og arbejdsfordeling samt at skabe praktiske forudsætninger for et vel fungerende  

 samarbejde.
 Artikel 2.
 Det er tillige aftalens formål at skabe grundlag for en samordnet indsats  

 i internationalt kulturelt samarbejde.
Virkeområde Artikel 3 Samarbejdet på undervisningsområdet skal tage sigte på a. undervisningens mål, indhold og midler, b. undervisningssystemets struktur, c. pædagogisk udviklingsarbejde.
Herunder skal aftaleparterne d. fremme undervisningen i de andre nordiske landes sprog, kultur og  

 samfundsforhold, e. øge mulighederne for, at suderende og andre hjemmehørende i et nordisk  

 land kan uddanne sig og aflægge eksaminer ved de øvrige nordiske landes  

 uddannelsesinstitutioner, f. indrette fælles uddannelser eller fælles uddannelsesinstitutioner,  

 særligt inden for de mest avancerede og specialiserede uddannelsesretninger, g. etablere gensidig anerkendelse af eksaminer, deleksaminer og andre  

 præstationsbeskrivelser, h. søge at samordne den offentligt anordnede uddannelse, som tager sigte  

 på at give kompetence til udøvelse af bestemte erhverv, således at den giver  

 samme kompetence i alle aftalesluttende stater, i. søge at tilgodese ønsker fra borgere fra et nordisk land, som bor i et  

 andet nordisk land, om undervisning på vedkommendes modersmål.
Artikel 4 Samarbejdet på forskningsområdet skal tage sigte på a. information om forskningsvirksomhed og forskningsresultater, b. fælles forskningsprojekter, c. fælles forskningsinstitutioner, d. metoder og midler i forskningspolitikken, e. forskningens organisatoriske struktur, f. samordning mellem nationale forskningsprogrammer.
Herunder skal aftaleparterne g. fremme afholdelse af symposier, konferencer og møder mellem forskere  

 fra de nordiske lande samt fælles videnskabelig publikationsvirksomhed, h. søge at opmuntre forskere og forskningsinstitutioner fra to eller flere  

 af de nordiske lande til iværksættelse af mere aktive samarbejdsformer og til  

 fælles udnyttelse af særligt dyrt eller meget specielt apparatur.
Artikel 5 Samarbejdet skal omfatte anden kulturel virksomhed i vid forstand og tage  

 sigte på a. målene for den almene kulturpolitik, dens indhold og metoder, b. kulturlivets institutionelle, organisatoriske og finansielle forhold.
Herunder skal aftalepartene samarbejde om c. kunstneriske og andre kulturelle udvekslinger mellem to eller flere af  

 de nordiske lande, d. virksomheden inden for arkiver, biblioteker, museer, radio, fjernsyn og  

 film samt anden kulturel formidlingsvirksomhed, e. fremme af virksomheden inden for foreninger og organisationer med  

 almenkulturelle formål, herunder også inden for ungdoms- og idrætsarbejde, f. tilrettelæggelse af vilkårene for skabende og udøvende virksomhed inden  

 for alle kunstarter, g. fremme af kunstnernes og kulturarbejdernes muligheder for virksomhed i  

 de nordiske lande.
Artikel 6 Aftaleparterne skal arbejde for fælles optræden i international sammenhæng  

 inden for de områder, denne aftale omfatter, samt samarbejde om a. at sprede information om de nordiske landes kulturliv og b. at opnå fælles eller samordnet stillingtagen i internationalt kulturelt  

 samarbejde.
 Der kan træffes beslutning om fælles repræsentation i forbindelse med  

 deltagelse i international kulturelt samarbejde.
Artikel 7 Samarbejdet skal omfatte informations- og dokumentationsvirksomhed inden  

 for de felter, som er omfattet af aftalens artikler 3, 4, 5 og 6.
Samarbejdsorganer og samarbejdsformer Artikel 8 Samarbejdet sker gennem Nordisk Ministerråd, som er etableret ved  

 Samarbejdsoverenskomsten mellem Danmark, Finland, Island, Norge og Sverige af  

 1962 med senere ændringer, gennem nordiske ministermøder, gennem de organer,  

 som etableres i henhold til nærværende aftale, samt direkte gennem  

 vedkommende myndigheder i de nordiske lande.
 Samarbejdet i medfør af denne aftale finder sted under medvirken af  

 Nordisk Råd.
Artikel 9 Ministerrådet træffer de beslutninger, som er nødvendige for at  

 virkeliggøre aftalens formål.
Artikel 10 Som led i gennemførelsen af denne aftale oprettes en embedsmandskomite og  

 et sekretariat for nordisk kulturelt samarbejde.
 Ministerrådet udpeger komiteer og arbejdsgrupper med særlige opgaver.
Artikel 11 Embedsmandskomiteen har eet medlem fra hvert land, udnævnt af regeringen.
 Embedsmandskomiteen forbereder Ministerrådets arbejde og udfører de  

 opgaver, som Ministerrådet pålægger Komiteen, eller som den får fuldmagt af  

 Ministerrådet til at afgøre.
 Ministerrådet fastsætter Embedsmandskomiteens forretningsorden.
Artikel 12 Sekretariatet bistår Ministerrådet og Embedsmandskomiteen.
Det kan efter  

 beslutning af Ministerrådet bestå andre nordiske samarbejdsorganer.
 Ministerrådet udnævner for en nærmere fastsat periode en direktør, som  

 leder Sekretariatets arbejde.
 Ministerrådet fastsætter Sekretariatets forretningsorden samt bestemmelser  

 om direktørens og personalets tjenesteforhold og ansættelsesvilkår.
 Aftaleparterne træffer overenskomst om Sekretariatets placering.
 Ministerrådet træffer overenskomst med værtslandet om direktørens og de  

 ansattes stilling i relation til værtslandet.
 Aftaleparterne stiller til disposition for Sekretariatet de ressourcer,  

 som er nødvendige for, at det skal kunne gennemføre sine opgaver.
Artikel 13 For at opnå et tilfredsstillende samvirke mellem samarbejdsorganerne og  

 vedkommende myndigheder i de enkelte lande forpligter aftaleparterne sig til  

 nationalt at sørge for en effektiv organisering af arbejdet med de  

 samarbejdsspørgsmål, som falder ind under denne aftale.
Artikel 14 Hver aftalepart bør i Ministerrådet, ved andre ministermøder eller i  

 Embedsmandskomiteen søge samråd med de øvrige aftaleparter, inden den træffer  

 beslutninger af væsentlig betydning på områder, som denne aftale omfatter.
Samarbejdets finansiering Artikel 15 Ministerrådet lader udarbejde og træffer beslutning om budgetforslag for  

 de fælles institutioner, programmer og øvrige virksomhedsområder, omfattende  

 både bestående samarbejdstiltag, som af Ministerrådet føres ind under denne  

 aftale, og nye tiltag, som iværksættes med hjemmel i aftalen.
 Forinden Ministerrådet lader udarbejde budgetforslag, skal der gives  

 vedkommende organ inden for Nordisk Råd lejlighed til drøftelser.
Artikel 16 Ministerrådet lader udarbejde og træffer beslutning om budgetforslag for  

 Sekretariatets og andre samarbejdsorganers virksomhed.
Artikel 17 Ministerrådet afgiver på grundlag af de i medfør af artiklerne 15 og 16  

 udarbejdede budgetforslag forslag til regeringerne i de nordiske lande om  

 bevillinger til nordisk kulturelt samarbejde.
 Når midler er bevilget, fastsætter Ministerrådet den endelige af disse på  

 de formål, hvorom der er afgivet forslag.
Artikel 18 Ministerrådet træffer bestemmelse om fordelingen mellem aftaleparterne af  

 udgifterne ved samarbejdet.
 Udgifterne ved det samarbejde, som er iværksat ved denne aftales  

 ikrafttræden, og som af Ministerrådet føres ind under aftalen, fordeles  

 indtil videre i henhold til trufne aftaler, dersom ikke andet besluttes.
Artikel 19 Ministerrådet udfærdiger retningslinjer for økonomiforvaltningen for  

 områderne, som er nævnt i artiklerne 15 og 16.
Slutbestemmelser Artikel 20 Denne aftale skal ratificeres og ratifikationsinstrumenterne snarest  

 muligt deponeres i det finske udenrigsministerium.
 Denne aftale skal deponeres i det finske udenrigsministerium, og  

 bekræftede afskrifter skal tilstilles hver af aftaleparterne af det finske  

 udenrigsministerium.
 Aftalen træder i kraft første dag i den måned, som følger efter den dag,  

 da samtlige aftaleparters ratifikationsinstrumenter er blevet deponeret.
Artikel 21 Ønsker nogen af de aftalesluttende parter at opsige aftalen, skal  

 skriftlig meddelelse herom tilstilles den finske regering, som ufortøvet  

 aftalesluttende parter herom og om datoen for meddelelsens modtagelse.
 Aftalen ophører at gælde ved udgangen af det kalenderår, i hvilket den er  

 opsagt af nogen af de aftalesluttende parter, såfremt opsigelsen er modtaget  

 af den finske regering senest den 30. juni i et kalenderår, og ellers ved  

 udgangen af det næstfølgende kalenderår.
Artikel 22 Efter modtagelsen af meddelelse om opsigelse skal der finde samråd sted  

 mellem samtlige aftaleparter om afvikling af de rettigheder og forpligtelser,  

 som aftaleparterne havde ifølge aftalen.
----------------- Til bekræftelse heraf har undertegnede befuldmægtigede repræsentanter  

 undertegnet denne aftale.
 Udfærdiget i eet eksemplar på dansk, finsk, islandsk, norsk og svensk,  

 hvilke tekster alle skal have samme gyldighed, i Helsingfors, den 15. marts  

 1971.
Helge Larsen Danmarks ratifikationsinstrument deponeredes den 30. juni 1971 i det  

 finske udenrigsministerium, og aftalen er i medfør af artikel 20 trådt i  

 kraft den 1. januar 1972.
 Udenrigsministeriet, den 22. marts 1972.
K.B.
Andersen.
