 Forrentning af et udlån med såvel en grundrente som en regulering på  

 grundlag af kursbevægelsen af D-mark i forhold til D-kr. behandles  

 skattemæssigt hver for sig som henholdsvis renter og kursgevinst/tab på  

 fordringer eller gæld i danske kroner.
 Ligningsrådet blev anmodet om forhåndsbesked om følgende:
Hvorledes er den skattemæssige behandling af positivt/negativt afkast af  

 den nedenfor beskrevne udlånsprodukt? Sagens omstændigheder:
 Et pengeinstitut påtænker at markedsføre et nyt udlånsprodukt på  

 nedenstående vilkår, i hvilken anledning der anmodes om bindende  

 forhåndsbesked om, at kunderne skattemæssigt kan opnå rentefradrag for den  

 renteudgift respektive ifalder skattepligt af den renteindtægt, som kan  

 beregnes i henhold til den nedenstående skitserede renteberegningsmetode.
Der tænkes etableret en låneaftale med en fleksibel løbetid, hvor  

 indfrielse kan ske på et hvilket som helst tidspunkt.
Renten beregnes og  

 forfalder hver 3. eller 6. måned efter kundens valg.
Den samlede forrentning  

 af lånet beregnes således:
Alt efter udviklingen i kursforholdet mellem D-mark og D.kr. kan de  

 samlede renter på lånet variere og endda i ekstreme situationer udgøre  

 »negative« beløb, nemlig hvis kronen stiger med mere end 7 1/2 %  

 p.a. overfor Dmark.
I sidstnævnte tilfælde opnår kunden således et positivt  

 afkast, idet reguleringen som følge af valutakursudviklingen mere end  

 udligner grundrenten på 7 1/2 % p.a.
 Lånebeløbet udtrykt i D.kr. forrentes efter følgende retningslinier:
 Lånet forrentes med en bruttorente, som består af følgende renteelementer:
A.
Grundrente B.
Tillægsrente Grundrenten er sammensat af den rente. pengeinstituttet er blevet tilbudt  

 for lånevalutaen i lånets løbetid på Interbankvalutamarkedet (f.eks. 5% p.a.) og pengeinstituttets marginal (1,5% p.a.) og i øvrigt fastlagt udfra følgende beregningsformel A + B (IK - UK) A + B + -------------------- = xx,xx % p.a.
UK Tillægsrenten - til dækning af eventuelle kursudsving mellem D.kr. og  

 lånevalutaen ifølge gældsbrevet - beregnes efter følgende beregningsformel:
 Summen af grundrenten og tillægsrenten udgør bruttoforrentningen af D.kr.  

 lånehovedstolen.
 Bruttorenten af det udestående lånebeløb i D.kr. vil på basis af 360 dages  

 år blive beregnet for det antal dage, der faktisk er forløbet og skal betales  

 bagud ved lånets endelige forfald sammen med lånehovedstolen.
 Anvendte forkortelser:
A - Interbankrenten for lånevalutaen ifølge gældsbrevet B - Pengeinstituttets rentemarginal IK - Indfrielsesdagens valutakurs mod D.kr.
UK - Udbetalingsdagens  

 valutakurs mod D.kr.
 AD - Antal aktuelt forløbne rentedage.
 Ligningsrådet finder, at det som grundrente betegnede beløb skattemæssigt  

 skal behandles som rente.
Tillægsrenten svarende til ændringen i kursforholdet mellem D-mark og  

 D.kr. kan efter Ligningsrådets opfattelse ikke betegnes som en rente i  

 skattemæssig forstand.
Tillægsrenten skal beskattes efter kursgevinstloven og  

 således behandles som kursgevinst/-tab på fordringer henholdsvis gæld i  

 danske kroner.
