I medfør af § 9, stk. 2, og § 72, stk. 2, i lov nr. 279 af 6. juni 1984 om apoteksvirksomhed, samt §§ 25, 35 og 36 i lov nr. 814 af 21.
 december 1988 om husdyrsygdomme fastsættes følgende:
 § 1.  I denne bekendtgørelse forstås ved  

 »husdyr«: kvæg, svin, får, geder, hovdyr, hjortedyr, kaniner til  

 konsum, fjerkræ og ferskvandsfisk.
§ 2.  Dyrlæger skal indkøbe apoteksforbeholdte  

 lægemidler på danske apoteker.
Herfra undtages dog sera og vacciner, der  

 leveres af Statens Veterinære Serumlaboratorium, Statens Veterinære Institut  

 for Virusforskning og Statens Seruminstitut.
 § 3.  Dyrlæger skal opbevare lægemidler utilgængeligt  

 for uvedkommende under rene og ordentlige forhold.
 Stk. 2.  Lægemidler skal opbevares i de pakninger eller  

 delpakninger, i hvilke de er modtaget og må ikke omhældes eller ompakkes.
 § 4.  Dyrlæger skal opbevare kopi af de af dem  

 udstedte recepter samt optegnelser over anvendte og udleverede lægemidler til  

 husdyr med angivelse af præparat, mængde, modtagerens navn og dato for  

 udleveringen.
 Stk. 2.  Dyrlæger skal føre optegnelser over alle  

 praksisbesøg, som danner grundlag for ordinering eller udlevering af  

 lægemidler til husdyr.
 Stk. 3.  De i stk. 1 og 2 nævnte kopier og optegnelser  

 skal opbevares i mindst 1 år fra udstedelsen.
§ 5.  Betaling for udleverede og anvendte lægemidler  

 må ikke indbefattes i betalingen for ydet dyrlægehjælp.
På udstedte regninger  

 skal beløbet for hvert enkelt udleveret lægemiddel opføres særskilt med  

 angivelse af navn og mængde.
 § 6.  Dyrlæger, som i Veterinærdirektoratet er  

 registrerede som praktiserende dyrlæger, har ret til at udlevere lægemidler  

 til brug for dyr, de har under behandling.
 § 7.  Ved udlevering af lægemidler skal den  

 distribuerende dyrlæge forsyne hver pakning, herunder delpakning, af de fra  

 apotek modtagne lægemidler med følgende oplysninger:
 § 8.  Veterinærdirektoratet fører tilsyn med dyrlægers  

 indkøb, opbevaring, anvendelse, ordinering og distribuering af lægemidler til  

 dyr.
 Stk. 2.  Dyrlæger skal på forlangende forevise tilsynet  

 deres beholdning af lægemidler og give alle for tilsynet fornødne  

 oplysninger, herunder udlevere de i § 4 omhandlede kopier og optegnelser.
 Stk. 3.  Veterinærdirektoratet bestemmer, hvorledes der  

 skal forholdes med kassable eller eventuelt ulovligt indkøbte lægemidler.
 § 9.  Overtrædelse af bestemmelserne i §§ 2, 3, 4, 5,  

 7 og 8 straffes med bøde.
 § 10.  Bekendtgørelsen træder i kraft den 1. august  

 1990.
 Stk. 2.  Bekendtgørelse nr. 430 af 13. juli 1988 om  

 dyrlægers indkøb, opbevaring og distribuering af lægemidler til dyr ophæves.
