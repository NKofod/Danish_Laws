Fremsat den 30. marts 2000 af  

 undervisningsministeren (Margrethe Vestager) Forslag til Lov om ændring af lov om åben  

 uddannelse (erhvervsrettet voksenuddannelse) m.v.
(Videreuddannelsessystemet for voksne m.v.) § 1 I lov nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998 og lov nr. 1122 af 29. december 1999, foretages følgende  

 ændringer:
 1. I § 1, stk. 2, nr. 1, ændres  

 »voksenuddannelsesstøtte« til: »statens voksenuddannelsesstøtte  

 (SVU) eller godtgørelse ved deltagelse i erhvervsrettet voksen- og  

 efteruddannelse«.
 2. I § 1, stk. 2, nr. 2, ændres  

 »voksenuddannelsesstøtte eller er omfattet af arbejdsmarkedets  

 orlovsordninger« til: »statens voksenuddannelsesstøtte (SVU) eller  

 godtgørelse ved deltagelse i erhvervsrettet voksen- og  

 efteruddannelse«.
 3. I overskriften til § 2 indsættes efter  

 »Område«: »og tilrettelæggelse«.
 4. I § 2 indsættes efter stk. 1 som  

 nyt stykke:
 »Stk. 2. Supplerende uddannelsesaktiviteter med henblik  

 på at opfylde adgangskrav på uddannelser, hvor der er fastsat  

 adgangskrav, kan udbydes efter reglerne om åben uddannelse.  

 Undervisningsministeren fastsætter nærmere regler herom.«.
 Stk. 2-10 bliver herefter stk. 3-11.
 5. I § 2, stk. 2, 1. pkt., der bliver stk. 3,  

 1. pkt., ændres »jf. dog stk. 6.« til : »jf. dog  

 stk. 7.«.
 6. I § 2, stk. 3, 2. pkt., der bliver stk. 4,  

 2. pkt., ændres »stk. 2, jf. dog stk. 6.« til : »stk. 3,  

 jf. dog stk. 7.«.
 7. I § 2, stk. 5, 1. pkt., der bliver stk. 6,  

 1. pkt., ændres »jf. stk. 8.« til: »jf. stk. 9.«.
 8. I § 2, stk. 8, der bliver stk. 9,  

 ændres »jf. § 3, stk. 3.« til: »jf. § 3,  

 stk. 4.«.
 9. I § 2 indsættes som stk. 12:
 »Stk. 12. Undervisningsministeren fastsætter regler om,  

 hvordan uddannelsesaktiviteter efter stk. 1, nr. 1-3, måles i  

 overensstemmelse med et meritoverførselssystem.«.
 10. I § 3 indsættes efter stk. 1 som  

 nyt stykke:
 »Stk. 2. Undervisningsministeren godkender, hvilke  

 uddannelsesinstitutioner inden for Undervisningsministeriets og  

 Forskningsministeriets områder der kan udbyde deltidsuddannelser og  

 enkeltfag herfra.«.
 Stk. 2-8 bliver herefter stk. 3-9.
 11. § 3, stk. 4, der bliver stk. 5, affattes  

 således:
»Stk. 5. Undervisningsministeren kan bestemme, at den enkelte  

 uddannelsesinstitution ikke kan udbyde en uddannelsesaktivitet efter denne  

 lov, hvis der ikke er behov for, at uddannelsesaktiviteten gennemføres  

 af institutionen, eller hvis institutionen ikke overholder regler om  

 uddannelsesaktiviteten eller påbud om at gennemføre konkrete  

 foranstaltninger til oprettelse af forsvarlige uddannelses- eller  

 undervisningsmæssige forhold.
Godkendelser efter stk. 2, kan  

 tilbagekaldes i de samme tilfælde.«.
 12. I § 3, stk. 5, 2. pkt., der bliver  

 stk. 6, 2. pkt., ændres »jf. § 2, stk. 5, 2. pkt.« til:  

 »jf. § 2, stk. 6, 2. pkt.«.
 13. I § 3, stk. 6, der bliver stk. 7,  

 ændres »jf. dog stk. 8« til: »jf. dog stk. 9«.
 14. I § 3, stk. 6, der bliver stk. 7,  

 indsættes som 2. pkt.: »Undervisningsministeren kan  

 fastsætte optagelsestal for en eller flere deltidsuddannelser efter  

 § 2, stk. 1, nr. 1.«.
 15. § 6, stk. 1, affattes således:
 »Staten yder tilskud til delvis dækning af  

 undervisningsudgifter inkl. prøver og anden bedømmelse og  

 udgifter til administration, ledelse og bygningsdrift ved åben  

 uddannelse og ved supplerende uddannelsesaktiviteter efter § 2,  

 stk. 2, jf. dog stk. 4, stk. 6 og § 4 om  

 indtægtsdækket virksomhed.«.
 16. I § 6, stk. 4, 1. pkt., indsættes efter  

 »årsstuderende«: », herunder kriterierne for opgørelsen«.
 17. I § 6 indsættes som stk. 5 og  

6:
»Stk. 5. Undervisningsministeren fastsætter regler om  

 tilskud til delvis dækning af udgifter til 1)	kompetencevurdering, eventuelt kompetenceafklarende forløb,  

 vejledning, udarbejdelse af uddannelsesplaner, svendeprøver m.v. i  

 forbindelse med grunduddannelse for voksne, jf. §§ 7, 8 og 23, i lov om  

 erhvervsrettet grunduddannelse og videregående uddannelse  

 (videreuddannelsessystemet) for voksne og 2)	afgangsprojekter ved fleksible forløb, samt vejledning og  

 udarbejdelse af uddannelsesplaner efter § 17, jf. § 25,  

 stk. 2, i lov om erhvervsrettet grunduddannelse og videregående  

 uddannelse (videreuddannelsessystemet) for voksne.
 Stk. 6. For uddannelsesaktiviteter, der også er omfattet  

 af § 3, stk. 1, nr. 3, 5 og 9, jf. stk. 4, nr. 1 og 2, i lov om  

 bestyrelse for Arbejdsmarkedets UddannelsesFinansiering og om  

 Efteruddannelsesudvalg, ydes tilskud til dækning af udgifter omfattet  

 af stk. 1 og stk. 5, nr. 1. For uddannelsesaktiviteter, der  

 også er omfattet af § 3, stk. 1, nr. 4, 6, 7 og 8, jf. stk.  

 4, nr. 1 og 2, i lov om bestyrelse for Arbejdsmarkedets  

 UddannelsesFinansiering og om Efteruddannelsesudvalg, kan  

 undervisningsministeren bestemme, at der ydes tilskud til dækning af  

 udgifter omfattet af stk. 1 og stk. 5, nr. 1.«.
 18. I § 8, 1. pkt., der bliver stk. 1, 1. pkt.,  

 indsættes efter »bedømmelse«: »jf. dog stk. 3«.
 19. I § 8, 2. pkt., der bliver stk. 1, 2. pkt.,  

 ændres »et forsøg« til: »to forsøg«.
 20. I § 8 indsættes som stk. 2 og  

3:
»Stk. 2. Uddannelsesinstitutionen skal udarbejde et  

 beregningsgrundlag til brug ved fastsættelse af deltagerbetalingen.  

 Undervisningsministeren kan fastsætte regler for udarbejdelse af  

 beregningsgrundlag.
Undervisningsministeren kan indhente oplysninger om  

 beregningsgrundlag.
Stk. 3. For uddannelsesaktiviteter, der også er omfattet  

 af § 3, stk. 1, nr. 3, 5 og 9, jf. stk. 4, nr. 1 og 2, i lov om  

 bestyrelse for Arbejdsmarkedets UddannelsesFinansiering og om  

 Efteruddannelsesudvalg, opkræves der ikke deltagerbetaling.
For  

 uddannelsesaktiviteter, der også er omfattet af § 3, stk. 1,  

 nr. 4, 6, 7 og 8, jf. stk. 4, nr. 1 og 2, i lov om bestyrelse for  

 Arbejdsmarkedets UddannelsesFinansiering og om Efteruddannelsesudvalg, kan  

 undervisningsministeren bestemme, at der ikke opkræves  

 deltagerbetaling.«.
 21. I § 17 indsættes efter »private«: «,  

 kommunale, amtskommunale«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget er et led i opfølgningen på  

 aftalen om Finansloven for 2000 om en voksen- og efteruddannelsesreform  

 indgået i november 1999 mellem regeringen, Socialistisk Folkeparti og  

 Centrum Demokraterne, samt med tilslutning fra Enhedslisten, og på  

 regeringens oplæg om en reform af voksen- og efteruddannelsesindsatsen,  

 jf. rapporten Mål og midler i offentligt finansieret voksen- og  

 efteruddannelse, august 1999, der er udarbejdet af Arbejdsministeriet,  

 Finansministeriet og Undervisningsministeriet.
Hoveddelen af lovforslaget er følgelovgivning i  

 forhold til de samtidigt fremsatte lovforslag 1) om erhvervsrettet  

 grunduddannelse og videregående uddannelse (videreuddannelsessystemet)  

 for voksne og 2) om bestyrelse for Arbejdsmarkedets UddannelsesFinansiering  

 og om Efteruddannelsesudvalg.
Sidstnævnte lovforslag fremsættes  

 af arbejdsministeren.
Lov om åben uddannelse skal med de foreslåede  

 ændringer som hovedregel være tilskudslov og udbudslov mv. for de  

 uddannelser og uddannelseselementer, der er omfattet af lovforslaget om  

 videreuddannelsessystemet for voksne.
Deltidsuddannelser under lov om  

 åben uddannelse, der ikke umiddelbart vil kunne give en kompetence  

 svarende til et niveau i videreuddannelsessystemet (henholdsvis en GVU, VVU-,  

 diplom- eller masterkompetence), tænkes at fortsætte som  

 selvstændige deltidsuddannelser uden for videreuddannelsessystemet  

 udelukkende med hjemmel i lov om åben uddannelse.
Uddannelser og uddannelseselementer på  

 erhvervsuddannelsesniveau, der reguleres af lov om åben uddannelse og  

 af lovforslaget om erhvervsrettet grunduddannelse og videregående  

 uddannelse (videreuddannelsessystemet) for voksne skal finansieres inden for  

 rammerne i lovforslaget om bestyrelse for Arbejdsmarkedets  

 UddannelsesFinansiering og om Efteruddannelsesudvalg.
Andre uddannelser og  

 uddannelseselementer, der er reguleret af de to nævnte love,  

 finansieres inden for Undervisningsministeriets rammer.
Der stilles derudover forslag om tilpasning,  

 præcisering og revision af enkelte bestemmelser bl.a. også  

 på baggrund af de administrative erfaringer med loven.
Særligt  

 skal nævnes en adgang for undervisningsministeren til at bestemme, at  

 andre kriterier end antal betalende deltagere kan indgå ved  

 opgørelsen af det tilskudsudløsende årselevtal  

 (lovforslagets § 1, nr. 16). Denne adgang er også en  

 nødvendig opfølgning på Lov om bestyrelse for  

 Arbejdsmarkedets Uddannelsesfinansiering og om Efteruddannelsesudvalg.
Vedrørende forarbejderne til den gældende lov  

 om åben uddannelse henvises til bemærkningerne til lov nr. 508 af  

 30. juni 1993 om åben uddannelse (erhvervsrettet voksenuddannelse)  

 m.v., jf.
Folketingstidende 1992-93, spalte 4574, 5486, 11042, 12001,  

 Tillæg A, spalte 6283, Tillæg B, spalte 1857 og 2211, og  

 Tillæg C, spalte 1749, bemærkningerne til lov nr. 1050 af 23.  

 december 1998 om ændring af lov om åben uddannelse  

 (erhvervsrettet voksenuddannelse) m.v. (Varighed, fjernundervisning,  

 tilskudsrammer m.v.), jf.
Folketingstidende 1998-99, spalte 1908, 2451 og  

 2663, Tillæg A, spalte 2940 og 2947, Tillæg B, spalte 269 og  

 Tillæg C, spalte 292l, og bemærkningerne til lov nr. 1122 af 29.  

 december 1999 om ændring af lov om åben uddannelse  

 (erhvervsrettet voksenuddannelse) m.v. (Økonomisk prioritering af  

 uddannelsesindsatsen under åben uddannelse), jf.
Folketingstidende  

 1999-2000, spalte 2105, 2556 og 2791, Tillæg A, spalte 3439,  

 Tillæg B, spalte 263 og Tillæg C, spalte 310.
 2. Formål og sammenhæng med andre uddannelsesreformer  

 m.v.
Lovforslaget om erhvervsrettet grunduddannelse og  

 videregående uddannelse (videreuddannelsessystemet) for voksne  

 hænger tæt sammen med regeringens målsætning om, at  

 de voksne skal have adgang til at lære og udvikle kompetencer gennem  

 hele livet.
Formålet med at etablere et videreuddannelsesysstem for  

 voksne er at skabe rammer for fleksibel tilrettelæggelse af voksnes  

 mulighed for fortsat at lære og for at udvikle kompetencer tilrettelagt  

 med udgangspunkt i voksnes erhvervs- og livserfaring.
Det skal dermed sikres,  

 at den enkelte voksne opnår en bedre udnyttelse af sine  

 erhvervsmæssige kvalifikationer og sin tidligere uddannelse.
 Sammenhængen mellem de tre ovenfor nævnte  

 lovforslag er:
 Lov om erhvervsrettet grunduddannelse og  

 videregående uddannelse (videreuddannelsessystemet) for voksne skal  

 være 1) rammelov om tilrettelæggelse af grunduddannelse for  

 voksne og 2) den primære uddannelseslov for uddannelser på  

 videregående niveau (regulerede og fleksible forløb), som  

 indgår i videreuddannelsessystemet.
Lov om åben uddannelse skal være 1) lov om  

 udbud, tilskud m.v. for regulerede forløb på videregående  

 niveau i videreuddannelsessystemet samt for de elementer i grunduddannelse  

 for voksne og i fleksible forløb på videregående niveau,  

 der udbydes under åben uddannelse.
Lov om åben uddannelse skal i  

 øvrigt være 2) lov om tilskud m.v. til uddannelseselementer i  

 grunduddannelse for voksne og i fleksible forløb, der ikke udbydes som  

 enkeltfag under lov om åben uddannelse (kompetencevurdering,  

 uddannelsesplan m.v. i grunduddannelse for voksne og uddannelsesplan,  

 afgangsprojekt m.v. i fleksible forløb). Endelig er lov om åben  

 uddannelse 3) uddannelseslov og lov om udbud, tilskud m.v. for  

 bekendtgørelsesregulerede deltidsuddannelser, der ikke kan indgå  

 som regulerede forløb i videreuddannelsessystemet, og for enkeltfag,  

 fagspecifikke og korte kurser mv., jf. lovens § 2, stk. 1.
Tilskud til alle de ovennævnte uddannelser og  

 uddannelseselementer under Undervisningsministeriet hjemles i lov om  

 åben uddannelse og udbetales som nu til institutionerne fra  

 Undervisningsministeriet.
For uddannelser omfattet af Lov om bestyrelse for  

 Arbejdsmarkedets UddannelsesFinansiering og om Efteruddannelsesudvalg optages  

 udgifterne til den faktiske aktivitet på lov om tillægsbevilling,  

 og udgiften hertil finansieres inden for rammerne om Lov om bestyrelse for  

 Arbejdsmarkedets UddannelsesFinansiering og om Efteruddannelsesudvalg.
Lovforslaget skal også ses i lyset af  

 undervisningsministerens redegørelse om merit og fleksibilitet i de  

 videregående uddannelser, der blev fremlagt i Folketinget i februar  

 1999. I meritredegørelsen ses videreuddannelsessystemet for voksne som  

 en hovedvej for, at dimittender med en kort videregående uddannelse  

 (KVU) eller en mellemlang videregående uddannelse (MVU) kan forny deres  

 kompetencer og erhverve sig nye uddannelser af praksis- og/eller  

 professionsorienteret art, der tilrettelægges for voksne med  

 fuldtidsarbejde.
Det fremgår af redegørelsen, at  

 Undervisningsministeriet med henblik på at skabe smidige  

 overgangsmuligheder mellem uddannelser og uddannelsesniveauer - fx overgang  

 fra en MVU-uddannelse til en kandidatuddannelse   vil udstikke nærmere  

 rammer for suppleringsforløb.
 Målsætningen for videreuddannelsesindsatsen  

 skal endelig ses i sammenhæng med det kvalitetsløft, de korte  

 videregående uddannelser (KVU) skal have i forbindelse med  

 KVU-reformen, og den opkvalificering af de mellemlange videregående  

 uddannelser, som er tilsigtet med de fremsatte lovforslag om mellemlange  

 videregående uddannelser og om Centre for Videregående  

 Uddannelser (L 186 og L 187, fremsat 2. februar 2000).
 Det er en afgørende forudsætning for, at  

 målsætningerne med disse initiativer kan nås, herunder at  

 en større del af de unge søger ind på KVU og  

 MVU-uddannelser, at der skabes attraktive muligheder for videreuddannelse.  

 Der tænkes her særligt på videreuddannelse, der baserer sig  

 på den praksiserfaring, der opnås efter endt uddannelse, så  

 praksis- eller professionsorienteret videreuddannelse i højere grad  

 bliver en mulighed.
Særligt i relation til det fremsatte lovforslag om  

 Centre for Videregående Uddannelser (CVU er) skal nævnes, at  

 centrene som følge af større og fagligt bredere  

 uddannelsesmiljøer vil kunne udgøre et bæredygtigt  

 grundlag for regionalisering af efter- og videreuddannelsesopgaverne.
Dette  

 kan sikre en sammenhængende faglig udvikling af grund-, efter- og  

 videreuddannelse og dermed bedre kvalitet for disse uddannelser.
De nye CVU  

 er skal udbyde efter- og videreuddannelse til og med diplomniveau og vil  

 bidrage til et større udbud af diplomuddannelser.
De efter- og  

 videreuddannelsesudvalg, der skal etableres ved CVU´erne med deltagelse af  

 eksterne repræsentanter for bl.a. aftagerne, vil give mulighed for en  

 tæt dialog mellem institutionen og de regionale aftagere.
 På KVU-niveau er en lignende rolle også  

 tiltænkt såkaldte »erhvervsakademier« (dvs. centre der  

 udelukkende eller overvejende udbyder korte videregående uddannelser).  

 Tankerne herom planlægger undervisningsministeriet at udfolde  

 nærmere i redegørelsen om erhvervsskolernes institutionelle  

 struktur, som forventes udarbejdet i løbet af foråret 2000.
 Samlet vil de nævnte reformer bidrage til, at  

 regeringens uddannelsespolitiske målsætning om, at 50 pct. af en  

 ungdomsårgang skal gennemføre en videregående uddannelse,  

 kan opfyldes på en hensigtsmæssig og kvalificeret måde.  

 Målsætningen skal først og fremmest nås ved en  

 forøgelse af antallet af færdiguddannede med korte og  

 mellemlange videregående uddannelser.
 3. Lovforslagets indhold i hovedtræk.
a.
Tilskud til og finansiering af uddannelsesaktiviteter der indgår  

 i videreuddannelsessystemet for voksne Videreuddannelsessystemets struktur Lovforslaget om erhvervsrettet grunduddannelse og  

 videregående uddannelse (videreuddannelsessystemet) for voksne  

 indeholder en kompetencestruktur med fire niveauer.
Det grundlæggende  

 niveau er grunduddannelse for voksne (GVU), hvis niveau svarer til  

 erhvervsuddannelsesniveauet (dvs. faglært niveau, herunder social- og  

 sundhedsuddannelser og landbrugsuddannelser), og evt. delkompetence i  

 erhvervsuddannelserne.
 Derudover er der tre videregående  

 uddannelsesniveauer:
 Videregående Voksenuddannelse (VVU), der svarer til kort  

 videregående uddannelsesniveau.
 Diplomuddannelse, der svarer til mellemlang videregående  

 uddannelsesniveau eller bachelorniveau.
 Masteruddannelse, der svarer til kandidatniveau.
Grunduddannelse for voksne (GVU) Formålet med GVU er at skabe rammen om et  

 uddannelsesmæssigt løft for kortuddannede voksne, som  

 ønsker en faglært uddannelse, og som ikke har mulighed for,  

 eller som foretrækker ikke at indgå en uddannelseskontrakt med en  

 arbejdsgiver.
Forud for en GVU foretages en individuel  

 kompetencevurdering med henblik på at fastlægge ansøgerens  

 realkompetence (indgangskompetence) i relation til et konkret  

 påtænkt uddannelsesforløb.
Som led i kompetencevurdering  

 kan der evt. gennemføres et egentligt kompetenceafklarende  

 forløb, som over en periode på mellem en halv dag og to uger kan  

 omfatte værkstedsbaserede øvelser, screenings, test,  

 vejledningssamtaler mv.
På grundlag af målene for den  

 pågældende uddannelse og med udgangspunkt i den foretagne  

 kompetencevurdering udarbejder skolen i samarbejde med deltageren en  

 personlig uddannelsesplan, der beskriver deltagerens samlede  

 uddannelsesforløb, herunder eventuelle praktisk-faglige forløb.  

 Denne uddannelsesplan skal gælde for deltagernes samlede  

 uddannelsesforløb, uanset hvilken institution der optager deltageren  

 under forløbet.
Når uddannelsesplanen er gennemført,  

 afsluttes uddannelsen efter de almindelige regler for den tilsvarende  

 ungsdomsuddannelse.
Der kan i uddannelsesplanen bl.a. indgå enkeltfag  

 fra erhvervsuddannelser, der udbydes under lov om åben uddannelse, og  

 de elementer af AMU-uddannelser under Arbejdsministeriet, der giver merit i  

 erhvervsuddannelserne.
Disse kan i en GVU bidrage til en samlet formel  

 erhvervskompetence.
Systematikken i lovforslaget om videreuddannelsessystemet  

 for voksne er, at der ydes tilskud til de enkelte uddannelseselementer efter  

 reglerne i den lovgivning, som uddannelseselementet gennemføres efter.  

 Dette betyder, at der ydes tilskud efter lov om åben uddannelse til  

 uddannelseselementer, der allerede reguleres af denne lov.
Herudover skal  

 loven være tilskudslov for udgifter til individuel kompetencevurdering,  

 vejledning, uddannelsesplaner, evt. værkstedsundervisning og  

 svendeprøver, i forhold til de GVU-forløb, som sker ved  

 erhvervsskoler, landbrugsskoler og social- og sundhedsskoler.
 Omlægning af uddannelser på erhvervsuddannelsesniveau til  

 finansiering gennem Lov om bestyrelse for Arbejdsmarkedets  

 UddannelsesFinansiering og om Efteruddannelsesudvalg.
 Erhvervsrettet voksen- og efteruddannelse til og med  

 erhvervsuddannelsesniveau for beskæftigede voksne, d.v.s.  

 beskæftigede lønmodtagere og selvstændige  

 erhvervsdrivende, ledige med ret til 6 ugers selvvalgt uddannelse og  

 personer, der ikke er dagpengeberettigede eller oppebærer  

 kontanthjælp eller er i aktivering efter lov om aktiv socialpolitik,  

 vil skulle finansieres inden for rammerne af lovforslaget om bestyrelse for  

 Arbejdsmarkedets UddannelsesFinansiering og om Efteruddannelsesudvalg.
 Følgende uddannelser og uddannelseselementer  

 på erhvervsuddannelsesniveau, som er reguleret under lov om åben  

 uddannelse og lovforslaget om videreuddannelsessystemet for voksne, skal  

 finansieres gennem ArbejdsmarkedetsUddannelsesFinansiering:
 1. 	Enkeltfag på erhvervsuddannelserne (EUD) og  

 landbrugsuddannelserne.
 2. 	TF-kurser, kurser for ledere af håndværksvirksomheder,  

 arbejdsstudieassistent, blomsterbinder, tilsynsassistent, opskoling for  

 fodplejere, faglært landmand og IT-administratoruddannelse.
 3. 	Enkeltfag på Social- og Sundhedsuddannelserne.
 4. 	Social hjælper, opskoling sygeplejer, opskoling  

 plejehjemsassistent, opskoling plejere, social assistent, opskoling  

 hjemmehjælp og opskoling hjemmehjælp merit under lov om  

 åben uddannelse.
 5. 	Den grundlæggende pædagogiske uddannelse til dagplejer,  

 omsorgshjælper m.v. (PGU-merit).
 6.	Enkeltfag på fodterapeutuddannelsen efter lov om åben  

 uddannelse.
 7. 	Kompetenceafklarende forløb på  

 Undervisningsministeriets område som led i en kompetencevurdering samt  

 vejledning, uddannelsesplan, evt. værkstedsundervisning og evt.  

 svendeprøver i forbindelse med grunduddannelse for voksne.
 Uddannelser, der giver formel kompetence, vil som  

 udgangspunkt få fuldt statstilskud til driften, idet der dog fortsat  

 opretholdes deltagerbetaling på åben uddannelse omfattende  

 uddannelser under social- og sundhedsområdet (nr. 3 og 4), ved  

 deltidsuddannelser efter lov om åben uddannelse på niveau med  

 erhvervsuddannelser (EUD) og enkeltfag herfra (nr. 2), ved PGU-merit (nr. 5),  

 samt ved enkeltfag på fodterapeutuddannelsen efter lov om åben  

 uddannelse (nr. 6). Undervisningsministeren kan efter indstilling fra  

 bestyrelsen for Arbejdsmarkedets UddannelsesFinansiering bestemme, at der  

 ydes tilskud og ikke opkræves deltagerbetaling ved uddannelser under  

 social- og sundhedsområdet (nr. 3 og 4), ved deltidsuddannelser efter  

 lov om åben uddannelse på niveau med erhvervsuddannelser (EUD) og  

 enkeltfag herfra (nr. 2), ved PGU-merit (nr. 5) og ved enkeltfag på  

 fodterapeutuddannelsen (nr. 6). Ved de øvrige uddannelser reguleret  

 efter lov om åben uddannelse og finansieret af Arbejdsmarkedets  

 UddannelsesFinansiering ydes fuldt tilskud uden deltagerbetaling.
 Som konsekvens heraf foreslås hjemmel til at give  

 tilskud og undlade at kræve deltagerbetaling ved de ovennævnte  

 uddannelsesaktiviteter, jf. lovforslagets § 1, nr. 16 og 19.
For uddannelser, der er reguleret efter lov om åben  

 uddannelse og finansieret gennem Arbejdsmarkedets UddannelsesFinansiering,  

 budgetteres udgifterne særskilt på de årlige finanslove, og  

 der kan afholdes udgifter til den faktiske gennemførte aktivitet i  

 finansåret.
Merudgifter udover det statslige tilskud finansieres i det  

 efterfølgende finansår ved bidrag til Arbejdsmarkedets  

 UddannelsesFinansiering ved særskilt lov herom.
Det er således  

 forudsat, at staten midlertidig dækker eventuelle merudgifter udover  

 det statslige indskud og et evt. arbejdsgiverbidrag i et givet finansår  

 mod en efterfølgende finansiering i et kommende finansår.
De videregående uddannelsesniveauer For så vidt angår de tre videregående  

 niveauer, der indgår i lovforslaget om videreuddannelsessystemet for  

 voksne, foreslås det i det nævnte lovforslag, at regulerede  

 forløb efter denne lov finansieres efter lov om åben uddannelse  

 både med hensyn til tilskud og deltagerbetaling.
Det samme gælder  

 uddannelseselementer i fleksible forløb, der udbydes efter lov om  

 åben uddannelse.
Uddannelseselementer i fleksible forløb, der  

 gennemføres i henhold til anden lovgivning, foreslås finansieret  

 efter reglerne i den pågældende lovgivning.
Godkendte  

 uddannelseselementer i fleksible forløb, der henhører under og  

 finansieres af amtskommuner, kommuner, udenlandske uddannelsesinstitutioner,  

 private kursusudbydere m.fl. foreslås finansieret efter de  

 vilkår, som gælder for den enkelte uddannelse, herunder evt.  

 vilkår om deltagerbetaling.
Denne finansieringsmodel foreslås suppleret af en ny  

 bestemmelse i § 6, stk. 5, nr. 2, jf. forslagets § 1, nr. 17,  

 om elementer for hvilke, der ikke i forvejen findes særskilte  

 finansieringsbestemmelser.
Det drejer sig om afgangsprojekter ved fleksible  

 forløb efter lovforslaget om videreuddannelsessystemet for voksne samt  

 til vejledning og udarbejdelse af uddannelsesplaner efter denne lovs  

 § 17.
b.
Suppleringsforløb På baggrund af meritredegørelsen, som  

 nævnes ovenfor, indeholder lovforslaget en ny adgang til som åben  

 uddannelse at udbyde supplerende uddannelsesaktiviteter med henblik på  

 at opfylde adgangskrav på uddannelser, hvor der er fastsat adgangskrav.  

 Bestemmelsen skal medvirke til at sikre sammenhæng i  

 uddannelsessystemet.
Der skal således som åben uddannelse udbydes  

 supplerende forløb, der får forskellige uddannelser og  

 uddannelsesniveauer til at hænge sammen.
Der kan både være  

 tale om suppleringsforløb i forhold til det ordinære  

 uddannelsessystem - fx overgang fra en mellemlang videregående  

 uddannelse til en overbygning på kandidatniveau - og i forhold til  

 uddannelser omfattet af lovforslaget om videreuddannelsessystemet for voksne.  

 Det bemærkes, at lovforslaget ikke berører eksisterende  

 ordninger med suppleringsforløb.
Der vil kun undtagelsesvist være behov for  

 supplering, idet suppleringsforløb alene er relevante for personer,  

 der har en »skæv« kompetence i forhold til de givne uddannelser og  

 uddannelsesniveauer.
Spørgsmålet om behovet for  

 suppleringsforløb skal ses i lyset af, at der i lovforslaget om  

 videreuddannelsessystemet for voksne indgår særlige fleksible  

 uddannelsesforløb, der giver mulighed for tilpasning i forhold til  

 ændrede kompetencebehov og -ønsker.
Endvidere kan enkeltfag fra  

 eksisterende uddannelser i mange tilfælde fungere som supplering.
Kun i  

 de tilfælde, hvor de nævnte muligheder ikke er relevante, kan der  

 være behov for egentlige suppleringsforløb.
Den almindelige videreuddannelsesvej for personer med en  

 kort eller en mellemlang videregående uddannelse vil være  

 videreuddannelsessystemet for voksne.
Videreuddannelsessystemet for voksne  

 karakteriseres ved at tilbyde særligt tilrettelagte deltidsuddannelser  

 for voksne i erhverv, og et vist antal års erhvervserfaring er en  

 forudsætning for at blive optaget på uddannelserne.
Denne  

 praksiserfaring skaber det nødvendige afsæt for og samspil med  

 undervisningen.
I det ordinære videregående uddannelsessystem  

 vil kandidatoverbygninger inden for de lange forskningsbaserede uddannelser  

 også spille en vis rolle som videreuddannelsesmulighed for de  

 mellemlange videregående uddannelser.
Adgang til universiteternes  

 ordinære kandidatoverbygningsuddannelser skal især være en  

 mulighed for personer, der ønsker at ændre deres faglige profil.  

 Samspillet med universitetssektoren om videreuddannelse vil derfor  

 primært skulle koncentreres om at udvikle relevante diplom- og  

 masteruddannelser.
I enkelte tilfælde vil der kunne udvikles  

 særligt tilrettelagte tværfaglige kandidatuddannelser, som kan  

 give en samlet overbygning for et helt uddannelsesområde på samme  

 måde, som det fx er sket med de nye tværfaglige  

 kandidatuddannelser inden for det sundhedsfaglige område.
 Med hensyn til behovet for suppleringsforløb i  

 forhold til videreuddannelsessystemet for voksne vil en række af de  

 eksisterende videreuddannelser, der udbydes med hjemmel i lov om åben  

 uddannelse, kunne give en kompetence inden for videreuddannelsessystemet for  

 voksne, fordi de har et niveau i overensstemmelse med et niveau i  

 videreuddannelsessystemet.
Visse eksisterende videreuddannelser (deltidsuddannelser  

 under lov om åben uddannelse) vil ikke kunne give henholdsvis en VVU-,  

 diplom- eller masterkompetence.
De tænkes at fortsætte som  

 selvstændige deltidsuddannelser uden for videreuddannelsessystemet.
For nogle af disse uddannelser, hvis niveau gør det  

 meningsfuldt at gennemføre supplering op til et niveau i  

 videreuddannelsessystemet for voksne, vil der kunne fastsættes regler  

 enten om supplerende uddannelsesaktiviteter med henblik på at opfylde  

 adgangsbetingelserne til det højere niveau i videreuddannelsessystemet  

 - eller som påbygningsforløb oven på den erhvervede  

 uddannelse (fx merkonomuddannelsen) med henblik på at erhverve  

 kvalifikationer, der tilsammen giver en fuld uddannelse, inkl.  

 afgangsprojekt, inden for videreuddannelsessystemet.
Muligheden for  

 påbygningsforløb vil medvirke til at nedsætte behovet for  

 egentlige suppleringsforløb.
Udbyderen af suppleringsforløb kan være den  

 uddannelsesinstitution, der udbyder det »afgivende« niveau, eller den  

 modtagende institution, afhængigt af hvor det er hensigtsmæssigt  

 også set ud fra en faglig synsvinkel.
Den foreslåede bestemmelse,  

 hvorefter undervisningsministeren fastsætter nærmere regler om  

 supplerende uddannelsesaktiviteter (lovforslagets § 1, nr. 4), kan  

 både udnyttes til at bestemme, hvilke uddannelser der kan udbydes  

 suppleringsforløb i forhold til, og på hvilke institutioner  

 sådanne suppleringsforløb kan udbydes.
Udbyderen af påbygningsforløb vil være  

 den uddannelsesinstitution, der udbyder den erhvervede uddannelse, hvortil  

 påbygningsforløbet knyttes.
Hvad angår  

 påbygningsforløbene indeholder det samtidig fremsatte lovforslag  

 om videreuddannelsessystemet for voksne hjemmel til at fastsætte regler  

 om indholdet, og forløbene vil kunne udbydes under lov om åben  

 uddannelse.
 Hvis der ikke er fastsat regler om supplerende  

 uddannelsesaktiviteter med henblik på at opfylde adgangskravene, er  

 suppleringskrav op til den modtagende institutions vurdering.
c.
Regeltilpasning Uddannelserne på de videregående  

 uddannelsesniveauer i videreuddannelsessystemet for voksne skal  

 pointsættes i forhold til et meritoverførselssystem.
Det  

 forudsættes, at European Credit Transfer System (ECTS-systemet), som nu  

 bruges i de videregående uddannelser i grunduddannelsessystemet,  

 også anvendes på uddannelserne i videreuddannelsessystemet for  

 voksne.
Det betyder, at videreuddannelserne normeres ud fra anerkendte  

 standarder.
Et årsværk sættes i ECTS til 60 point.
Da disse  

 uddannelser udbydes under åben uddannelse og for i øvrigt at  

 tilstræbe sammenhæng med resten af uddannelsessystemet, stilles  

 forslag om, at heltidsuddannelser, deltidsuddannelser og enkeltfag fra disse  

 skal pointsættes i forhold til et meritoverførselssystem,  

 når de udbydes som åben uddannelse (lovforslagets § 1, nr.  

 9). Det forudsættes, at ECTS-systemet anvendes.
Anvendelse  

 ECTS-systemet må suppleres med en niveaumæssig vurdering af  

 uddannelserne.
En tilsvarende bestemmelse indgår i det fremsatte  

 lovforslag om mellemlange videregående uddannelser.
For at skabe ensartede regler i på den ene side lov  

 om åben uddannelse og lovforslaget om videreuddannelsessystemet for  

 voksne og på den anden side retsgrundlaget for de videregående  

 uddannelser i grunduddannelsessystemet - herunder de fremsatte lovforslag om  

 mellemlange videregående uddannelser og om Danmarks Pædagogiske  

 Universitet (L 186 og L 188, fremsat 2. februar 2000) - stilles der tre  

 yderligere forslag om ændringer af lov om åben uddannelse.
Det  

 drejer sig om en udtrykkelig bestemmelse i lovforslagets § 1, nr. 10,  

 hvorefter ministeren godkender, hvilke uddannelsesinstitutioner der kan  

 udbyde de enkelte deltidsuddannelser under åben uddannelse.
Dette  

 gælder allerede, hvorfor der alene er tale om en præcisering.  

 Betingelserne for tilbagekaldelse af sådanne godkendelser fremgår  

 af en i § 1, nr. 11, foreslået ny affattelse af den gældende  

 bestemmelse i lovens § 3, stk. 4. Det fremgår heraf, at  

 undervisningsministeren bl.a. kan tilbagekalde godkendelser, hvis der ikke er  

 behov for, at uddannelsesaktiviteten gennemføres af institutionen,  

 eller hvis institutionen ikke overholder regler om uddannelsesaktiviteten  

 eller påbud om at gennemføre konkrete foranstaltninger til  

 oprettelse af forsvarlige uddannelses- eller undervisningsmæssige  

 forhold.
Affattelsen af bestemmelsen tager bl.a. højde for en  

 situation, hvor det ud fra uddannelsespolitiske overvejelser, herunder  

 hensynet til kvalitet og en rimelig regional spredning af  

 uddannelsesudbuddet, findes nødvendigt at ændre  

 udbudsgodkendelser.
Det kan fx være, hvis kapaciteten på det  

 pågældende område væsentligt overstiger  

 efterspørgslen efter uddannelsen.
Bestemmelsen kan benyttes i  

 forbindelse med en revurdering af det eksisterende udbud af uddannelser,  

 herunder forsøgsuddannelser, set i lyset af lovforslaget om  

 videreuddannelsessystemet for voksne og de institutionsstrukturelle  

 overvejelser, der bl.a. udtrykkes i det fremsatte lovforslag om Centre for  

 Videregående Uddannelse (L 187, fremsat den 2. februar 2000) og i  

 tankerne om »erhvervsakademier« (dvs. centre der udelukkende eller  

 overvejende udbyder korte videregående uddannelser). Tankerne herom  

 planlægger undervisningsministeriet at udfolde nærmere i  

 redegørelsen om erhvervsskolernes institutionelle struktur, som  

 forventes udarbejdet i løbet af foråret 2000.
Der stilles desuden forslag om en adgang for  

 undervisningsministeren til at begrænse optagelse på uddannelser,  

 hvis det af samfundsmæssige grunde er ønskeligt (lovforslagets  

 § 1, nr. 14). Bestemmelsen er primært medtaget for at få  

 hjemmel til af fastsætte optagelsestal ved uddannelser finansieret  

 under Arbejdsmarkedets UddannelsesFinansiering, og hvor der er betydelig  

 usikkerhed om aktivitetsomfanget.
Det grundlæggende princip for udbud  

 af åben uddannelse vil fortsat være, at  

 uddannelsesinstitutionerne selv fastsætter antallet af  

 uddannelsespladser ved åben uddannelse.
Ved uddannelser, hvor der  

 iøvrigt vurderes betydelig usikkerhed om aktivitetsomfanget, vil den  

 hidtidige adgang til at benytte tilskudslofter fastsat på de  

 årlige finanslove fortsat blive anvendt.
 d. Ændringer som følge af administrative erfaringer med  

 loven m.v.
Et væsentligt element i finansieringen af  

 uddannelsesinstitutionernes udbud af åben uddannelse er den betaling,  

 uddannelsesinstitutionen opkræver for deltagelse i undervisningen inkl.  

 prøver og anden bedømmelse. jf. § 8 i lov om åben  

 uddannelse.
Loven indeholder ingen konkrete regler om grundlaget for  

 institutionernes prisfastsættelse, og ministeren har ingen hjemmel til  

 at fastsætte nærmere regler herfor.
I praksis har institutionerne  

 vide rammer for at fastsætte deltagerbetalingen.
Uddannelsesinstitutionernes relativt vide rammer for  

 fastsættelse af deltagerbetaling skal medvirke til, at institutionerne  

 kan imødekomme forskellige målgruppers differentierede behov.  

 Deltagerbetalingens størrelse og dækningsgrad af de samlede  

 udgifter vil derfor variere mellem uddannelser og fra institution til  

 institution.
Det giver blandt andet institutionerne den fornødne  

 dispositionsfrihed til træffe beslutning om udbud, »standarden« for  

 udbuddet, fx holdstørrelse, antal undervisningstimer og serviceniveau,  

 og til at udvikle nye udbud i lyset af den konkrete efterspørgsel.
For at tydeliggøre det grundlag, som  

 uddannelsesinstitutionerne fastsætter deltagerbetalingen på,  

 stilles der forslag om, at uddannelsesinstitutionen skal udarbejde et  

 beregningsgrundlag (forkalkulation) til brug ved fastsættelse af  

 deltagerbetalingen.
Et beregningsgrundlag udføres for at have et  

 grundlag for at fastsætte prisen på uddannelsesudbuddet og  

 grunder sig på de budgetforudsætninger, som institutionen har for  

 udbuddet (fx holdstørrelse, undervisningstimer, lokaleudgifter mv.).  

 For at få en så ensartet opgørelsesmetode for  

 uddannelsesinstitutionerne, at sammenligning af beregningsgrundlag er mulig,  

 stilles der forslag om, at undervisningsministeren kan fastsætte regler  

 for udarbejdelse af beregningsgrundlag.
Der stilles endvidere forslag om, at  

 undervisningsministeren kan indhente oplysninger om beregningsgrundlag.  

 Hensigten er ikke, at forkalkulationer løbende skal indsendes, men at  

 ministeren fx kan indhente oplysninger om forkalkulation stikprøvevis  

 eller eventuelt som en fast årlig rutine.
Bestemmelsen om, at uddannelsesinstitutionen skal  

 udarbejde et beregningsgrundlag regulerer alene forholdet mellem ministeriet  

 og uddannelsesinstitutionerne.
Klager over misforhold mellem en udbudt  

 uddannelsesaktivitet og deltagerbetalingen herfor må - som hidtil -  

 indbringes for de i lovens § 12 omtalte nævn af de  

 klageberettigede efter lovens § 13, stk. 1, da sådanne  

 hører under nævnets kompetence efter §11, stk. 1. Hvis en  

 klager får medhold, vil institutionen fremover også skulle  

 indrette sin prisfastsættelse i overensstemmelse med  

 afgørelsen.
Også for at sikre ensartede deltagervilkår  

 på forskellige uddannelsesaktiviteter foreslås det, at der  

 fremover skal være inkluderet adgang til mindst 2 eksamensforsøg  

 i deltagerbetalingen for et uddannelsesudbud.
Efter den gældende  

 bestemmelse er der mindst 1 eksamensforsøg.
For at åbne mulighed for at sikre en tættere  

 sammenhæng mellem statstilskud og belastningen af institutionerne  

 stilles der desuden forslag om præcisering af undervisningsministerens  

 hjemmel til at fastsætte nærmere regler om opgørelse af  

 antallet af årselever eller årsstuderende.
Det foreslås, at  

 det kommer til at fremgå klart af bestemmelsen, at ministeren kan  

 fastsætte regler om kriterierne for opgørelse af antallet af  

 årselever eller årsstuderende, og at der kan være tale om  

 flere kriterier.
Efter de hidtidige regler opgøres tilskuddet ved  

 åben uddannelse på basis af antallet af årselever eller  

 årsstuderende, og det er i bekendtgørelse nr. 586 af 9. juli  

 1999 om åben uddannelse fastsat, at antallet af årselever  

 opgøres som et omregnet antal betalende deltagere i  

 uddannelsesaktiviteterne.
Som følge af, at der ved flere uddannelser  

 under lov om åben uddannelse, der finansieres under Arbejdsmarkedets  

 UddannelsesFinansiering, ydes tilskud uden deltagerbetaling, er det  

 nødvendigt med hjemmel til at fastsætte andre kriterier end  

 antal betalende deltagere som grundlag for opgørelse af  

 årselever.
Der kan fx blive tale om at anvende opgørelse af  

 deltagere på basis af tilstedeværelse på et givet tidspunkt  

 i uddannelsesforløbet eller lignende.
Undervisningsministeren  

 fastsætter nærmere regler herfor.
I rapporten Mål og midler  

 i offentligt finansieret voksen- og efteruddannelse, august 1999, der er  

 udarbejdet af Arbejdsministeriet, Finansministeriet og  

 Undervisningsministeriet, understreges et behov for øget formel  

 kompetence i voksen- og efteruddannelsessystemet.
Bl.a. på baggrund  

 heraf overvejes den oven for nævnte hjemmel eventuelt også
udnyttet til at fastsætte kriterier for opgørelse af  

 antallet af årselever og årsstuderende (og dermed beregning af  

 tilskud), der indregner antallet af beståede eksaminer, sådan at  

 aktiviteten målt i årselever eller årsstuderende ud fra  

 erlagt deltagerbetaling og aktivitet målt ud fra beståede  

 eksaminer indgår med hver sin vægt ved beregning af tilskuddet.  

 Før en eventuel beslutning om at anvende hjemlen til at lade  

 beståede eksaminer indgå i tilskudsgrundlaget vil der blive  

 foretaget en grundig vurdering af konsekvenserne, hvor institutionerne vil  

 blive inddraget.
Hjemlen kan udnyttes enten generelt eller på  

 udvalgte uddannelsesområder, hvor beståelsesprocenten er lav.  

 Formålet med en sådan eventuel udnyttelse af hjemlen er at  

 øge institutionens tilskyndelse til at føre deltagerne til  

 eksamen og derved øge den formelle kompetence samt styrke  

 sammenhængen mellem statstilskud og uddannelsesaktiviteter, der  

 fører til formel kompetence.
 For at sikre institutionerne en rimelig  

 planlægningshorisont og den fornødne tid til forberedelse af de  

 administrative systemer m.v., vil hjemlen til at lade andre kriterier  

 indgå ved beregningen af tilskud for så vidt angår  

 indregning af beståede eksaminer tidligst blive udnyttet pr. 1. januar  

 2002. Der vil ved en eventuel omlægning blive taget hensyn til, at  

 institutionernes likviditet ikke bliver påvirket unødigt  

 heraf.
Der stilles desuden forslag om at præcisere  

 undervisningsministerens hjemmel i lovens § 17 til at indhente  

 revisorattesterede regnskabsmæssige oplysninger fra institutionerne,  

 så det klart fremgår, at der også er hjemmel til at  

 kræve oplysninger fra kommunale og amtskommunale institutioner, der  

 udbyder åben uddannelse.
Det drejer sig nærmere om social- og  

 sundhedsskolerne, der fx udbyder opskolingsuddannelserne under de  

 grundlæggende social- og sundhedsuddannelser og den pædagogiske  

 grunduddannelse under åben uddannelse, og sygeplejeskolerne, der fx  

 udbyder enkeltfag fra sygeplejerskeuddannelsen under åben uddannelse.  

 Ændringsforslaget fremsættes bl.a. efter anmodning fra  

 Rigsrevisionen.
4. Hørte myndigheder Udkastet til lovforslaget har været til  

 høring ved berørte myndigheder, organisationer m.fl.
5. Økonomiske konsekvenser Supplerende forløb Lovforslaget giver hjemmel til, at supplerende  

 uddannelsesaktiviteter i forhold til uddannelser, hvor der er fastsat  

 adgangskrav, kan udbydes under lov om åben uddannelse.
De supplerende  

 uddannelsesaktiviteter forventes fortrinsvis at bestå af enkeltfag, der  

 hidtil har været udbudt som enkeltfag under åben uddannelse og  

 medfører således ikke meraktivitet.
Deltagerbetaling Ifølge finanslovsaftalen for 2000 om en voksen- og  

 efteruddannelsesreform skal driftsudgifter i forbindelse med erhvervsrettet  

 bekendtgørelsesbelagt åben uddannelse til og med  

 erhvervsuddannelsesniveauet, der udbydes som åben uddannelse fremover  

 finansieres under Arbejdsmarkedets UddannelsesFinansiering, jf. de  

 økonomiske bemærkninger til lovforslaget om bestyrelse for  

 Arbejdsmarkedets UddannelsesFinansiering og om Efteruddannelssudvalg, der  

 fremsættes af arbejdsministeren samtidig med dette lovforslag.
 Lovforslaget betyder, at uddannelsesforløb udbudt  

 som enkeltfag på erhvervsuddannelserne (EUD) og landbrugsuddannelserne,  

 der finansieres af Arbejdsmarkedets UddannelsesFinansiering, fremover ikke  

 vil være omfattet af deltagerbetaling.
 Fjernelsen af deltagerbetaling forventes at medføre  

 en skønnet årlig merudgift for staten på 8 mio. kr.
Eksamenstaxameter Forslaget om adgang for undervisningsministeren til at  

 bestemme, at andre kriterier end antal betalende deltagere kan indgå  

 ved opgørelsen af det tilskudsudløsende årselevtal  

 (hvilket f.eks. gør det muligt at etablere et eksamenstaxameter)  

 forventes ikke at medføre merudgifter.
6. Administrative konsekvenser Forslaget forventes ikke at have væsentlige  

 administrative konsekvenser.
7. Administrative og økonomiske konsekvenser for  

 erhvervslivet Lovforslaget har ingen administrative og økonomiske  

 konsekvenser for erhvervslivet.
8. Miljømæssige konsekvenser Lovforslaget medfører ingen  

 miljømæssige konsekvenser.
9. Administrative konsekvenser for borgerne Lovforslaget har ingen administrative konsekvenser for  

 borgerne.
10. Forholdet til EU-retten Lovforslaget indeholder ikke EU-retlige aspekter.
Vurdering  

 af konsekvenser af lovforslag Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Fjernelsen af deltagerbetaling ved uddannelsesforløb  

 udbudt som enkeltfag på erhvervsuddannelserne (EUD) og  

 landbrugsuddannelserne, der finansieres af Arbejdsmarkedets  

 UddannelsesFinansiering, forventes at medføre en årlig merudgift  

 for staten på 8 mio. kr.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 og 2 Ændringerne er en konsekvens af de nye ordninger om  

 statens voksenuddannelsesstøtte (SVU) og godtgørelse ved  

 deltagelse i erhvervsrettet voksen- og efteruddannelse, der foreslås  

 indført i forbindelse med reformen af voksen- og  

 efteruddannelsesindsatsen.
Til nr. 3 Ændringen skal tydeliggøre, at der i lov om  

 åben uddannelse § 2 foruden bestemmelser om lovens område  

 findes bestemmelser om tilrettelæggelse af uddannelsesaktiviteter under  

 åben uddannelse.
Til nr. 4 Bestemmelsen skal medvirke til at sikre sammenhæng i  

 uddannelsessystemet, så der som åben uddannelse kan udbydes  

 supplerende forløb, der får forskellige uddannelser og  

 uddannelsesniveauer til at hænge sammen.
Der kan både være  

 tale om suppleringsforløb i forhold til det ordinære  

 uddannelsessystem - fx overgang fra en mellemlang videregående  

 uddannelse til en overbygning på kandidatniveau - og i forhold til  

 lovforslaget om erhvervsrettet grunduddannelse og videregående  

 uddannelse (videreuddannelsessystemet) for voksne.
Bestemmelsen kan i de  

 sidstnævnte tilfælde anvendes fx ved udbud af  

 suppleringsforløb ved overgang fra en grunduddannelse for voksne til  

 en videregående voksenuddannelse.
Der vil dog kun undtagelsesvist  

 være behov for supplering, idet suppleringsforløb alene er  

 relevante for personer, der har en »skæv« kompetence i forhold til de  

 givne uddannelser og uddannelsesniveauer.
Supplerende uddannelsesforløb kan som udgangspunkt  

 ikke betegnes som erhvervsrettede, hvilket ellers er et krav for  

 uddannelsesaktiviteter under åben uddannelse.
Forløbene er i  

 deres natur studieforberedende, men de knytter sig til erhvervsrettede  

 uddannelsesaktiviteter.
Det er bl.a. af denne grund vurderet  

 hensigtsmæssigt at indsætte muligheden for at udbyde disse  

 forløb i lov om åben uddannelse - dog på den måde,  

 at bestemmelsen herom foreslås placeret som et selvstændigt  

 stykke i lovens § 2. Hermed signaleres, at der er tale en  

 uddannelsesaktivitet, der ikke passer ind i definitionen af åben  

 uddannelse i lovens § 2, stk. 1, som følge af aktivitetens  

 ikke umiddelbart erhvervsrettede karakter.
Til nr. 5 De foreslåede ændringer er en konsekvens af  

 forslagets § 1, nr. 4.
Til nr. 6 Den foreslåede ændring er en konsekvens af  

 forslagets § 1, nr. 4.
Til nr. 7 Den foreslåede ændring er en konsekvens af  

 forslagets § 1, nr. 4.
Til nr. 8 Den foreslåede ændring er en konsekvens af  

 forslagets § 1, nr. 10.
Til nr. 9 Samfundets interesse i et fleksibelt og  

 sammenhængende uddannelsessystem forudsætter øget  

 institutionelt samarbejde om merit og fleksibilitet samt øget  

 gennemskuelighed, og det er derfor hensigten at indføre det  

 fælleseuropæiske pointsystem European Credit Transfer System  

 (ECTS-systemet) på alle videregående uddannelser - såvel  

 ordinære uddannelser som videregående voksenuddannelser og  

 diplom- og masteruddannelser.
En pointsætning efter samme princip vil  

 være et væsentligt redskab til at lette sammenligningerne mellem  

 uddannelserne og dermed lette meritvurderinger, nationalt og internationalt.  

 ECTS-point er en værdi, der tillægges kursusenheder med henblik  

 på at beskrive den arbejdsindsats fra den studerendes side, som  

 kræves for at gennemføre dem.
ECTS-systemet er allerede  

 indført på en række ordinære uddannelser.
Et  

 årsværk sættes i ECTS til 60 point.
Til nr. 10 Ifølge denne foreslåede nye bestemmelse  

 træffer ministeren afgørelse om, hvilke uddannelsesinstitutioner  

 der kan udbyde de enkelte deltidsuddannelser under åben uddannelse.  

 Dette gælder allerede, hvorfor der alene er tale om en  

 præcisering af, at en deltidsuddannelse først kan udbydes efter  

 en konkret godkendelse.
Allerede meddelte godkendelser opretholdes som  

 udgangspunkt, med mindre der er tale om forsøgsuddannelser, hvor der  

 efter forsøgsperioden må tages stilling til, om og hvor  

 uddannelsen fortsat skal udbydes, eller hvor betingelserne for  

 tilbagekaldelse indtræffer, jf. den foreslåede bestemmelse  

 i lovforslagets § 1, nr. 11.
Til nr. 11 Den foreslåede nye affattelse af bestemmelsen tager  

 bl. a. højde for en situation, hvor det ud fra uddannelsespolitiske  

 overvejelser, herunder hensynet til kvalitet og en rimelig regional spredning  

 af uddannelsesudbuddet, findes nødvendigt at ændre  

 udbudsgodkendelser.
Det kan fx være, hvis kapaciteten på det  

 pågældende område væsentligt overstiger  

 efterspørgslen efter uddannelsen, eller hvis institutionen ikke  

 overholder uddannelsesregler eller påbud om at gennemføre  

 forsvarlige undervisningsmæssige forhold.
Spørgsmål om en  

 institutions fastsættelse af deltagerbetaling, der står i  

 åbenbart misforhold til udgiftsniveauet, vil kunne indgå som et  

 element i en vurdering af, om en udbudsgodkendelse skal tilbagekaldes.
Om  

 bestemmelsens anvendelse i forbindelse med en revurdering af det eksisterende  

 udbud af uddannelser, herunder forsøgsuddannelser, henvises til de  

 almindelige bemærkninger.
Efter den hidtidige affattelse af bestemmelsen kan  

 undervisningsministeren efter en faglig vurdering af kvaliteten fratage  

 retten til udbud af en uddannelsesaktivitet.
Dette vil også være  

 muligt med den foreslåede nye formulering af bestemmelsen.
Til nr. 12 Den foreslåede ændring er en konsekvens af  

 forslagets § 1, nr. 4.
Til nr. 13 Ændringen er en konsekvens af forslagets § 1,  

 nr. 10.
Til nr. 14 Den foreslåede adgang for undervisningsministeren  

 til at fastsætte optagelsestal for en eller flere deltidsuddannelser  

 efter § 2, stk. 1, nr. 1, gør det bl.a. muligt at  

 begrænse optagelse på uddannelser, hvis det fx af  

 økonomiske grunde er nødvendigt at begrænse optaget.  

 Formuleringen af bestemmelsen er parallel med § 5, stk. 4, i det  

 fremsatte lovforslag om mellemlange videregående uddannelser.
Til nr. 15 Med bestemmelsen præciseres, at  

 staten yder tilskud til såvel direkte undervisningsudgifter inkl.  

 prøver og anden bedømmelse som til udgifter til administration,  

 ledelse, bygningsdrift mv. ved åben uddannelse.
Herudover ydes tilskud  

 til kapitaludgifter ved selvejende institutioner.
Den hidtidige formulering  

 har været, at staten yder tilskud til undervisningsudgifter inkl.  

 prøver og anden bedømmelse.
Denne formulering har inkluderet  

 direkte undervisningsudgifter, administration, ledelse, bygningsdrift mv. ved  

 åben uddannelse.
Der er således tale om en præcisering, der  

 er begrundet i, at der i forbindelse med uddannelser finansieret under  

 Arbejdsmarkedets UddannelsesFinansiering vil være uddannelser, til  

 hvilke der ydes tilskud uden deltagerbetaling.
Sådanne tilskud er  

 normalt under Undervisningsministeriet delt op i tilskud til undervisning,  

 fællesudgifter og kapitaludgifter.
Til nr. 16 Efter de hidtidige regler opgøres tilskuddet ved  

 åben uddannelse på basis af antallet af årselever eller  

 årsstuderende, hvor antallet af årselever opgøres som et  

 omregnet antal betalende deltagere i uddannelsesaktiviteterne.
Med forslaget  

 præciseres undervisningsministerens hjemmel i lov om åben  

 uddannelse § 6, stk. 4, til at fastsætte nærmere regler  

 om tilskuddet og om opgørelse af antallet af årselever eller  

 årsstuderende, så det kommer til at fremgå klart af  

 bestemmelsen, at ministeren kan fastsætte regler om kriterierne for  

 opgørelse af antallet af årselever eller årsstuderende, og  

 at der kan være tale om flere kriterier.
Som følge af, at der  

 ved flere uddannelser under lov om åben uddannelse, der finansieres  

 under Arbejdsmarkedets UddannelsesFinansiering, ydes tilskud uden  

 deltagerbetaling, er det nødvendigt med hjemmel til at fastsætte  

 andre kriterier end antal betalende deltagere som grundlag for  

 opgørelse af årselever.
Der kan fx blive tale om at anvende  

 opgørelse af deltagere på basis af tilstedeværelse  

 på et givet tidspunkt i uddannelsesforløbet eller lignende.
En sådan hjemmel overvejes eventuelt også  

 udnyttet til at fastsætte kriterier for opgørelse af antallet af  

 årselever og årsstuderende (og dermed beregning af tilskud), der  

 indregner antallet af beståede eksaminer, sådan at aktiviteten  

 målt i årselever eller årsstuderende ud fra erlagt  

 deltagerbetaling og aktivitet målt ud fra beståede eksaminer  

 indgår med hver sin vægt ved beregning af tilskuddet.
Hjemlen kan  

 udnyttes enten generelt eller på udvalgte uddannelsesområder,  

 hvor beståelsesprocenten er lav.
 For at sikre institutionerne en rimelig  

 planlægningshorisont og den fornødne tid til forberedelse af de  

 administrative systemer m.v., vil hjemlen til at lade andre kriterier  

 indgå ved beregningen af tilskud for så vidt angår  

 indregning af beståede eksaminer tidligst blive udnyttet pr. 1. januar  

 2002. Der vil ved en eventuel omlægning blive taget hensyn til, at  

 institutionernes likviditet ikke bliver påvirket unødigt  

 heraf.
Til nr. 17 Den foreslåede nye bestemmelse i § 6,  

 stk. 5, nr. 1, omfatter tilskud til kompetencevurdering, eventuelt  

 kompetenceafklarende forløb, vejledning, udarbejdelse af  

 uddannelsesplaner, svendeprøver m.v. i forbindelse med grunduddannelse  

 for voksne, jf. §§ 7, 8 og 23, i lovforslaget om erhvervsrettet  

 grunduddannelse og videregående uddannelse (videreuddannelsessystemet)  

 for voksne.
Da lov om åben uddannelse er den primære tilskudslov  

 i forhold til videreuddannelsessystemet for voksne, foreslås det, at  

 institutionerne modtager tilskud for de nævnte uddannelseselementer i  

 henhold til bestemmelserne i lov om åben uddannelse.
Det  

 foreslås, at undervisningsministeren fastsætter regler herom.
For så vidt angår de tre videregående  

 niveauer, der indgår i lovforslaget om videreuddannelsessystemet for  

 voksne (VVU-, diplom- og masterniveau), foreslås det i det nævnte  

 lovforslag, at regulerede forløb efter denne lov finansieres efter lov  

 om åben uddannelse både mht. tilskud og deltagerbetaling.
Det  

 samme gælder uddannelseselementer i fleksible forløb, der  

 udbydes efter lov om åben uddannelse.
Uddannelseselementer i fleksible  

 forløb, der gennemføres i henhold til anden lovgivning,  

 foreslås finansieret efter reglerne i den pågældende  

 lovgivning.
Godkendte uddannelseselementer i fleksible forløb, der  

 henhører under og finansieres af amtskommuner, kommuner, udenlandske  

 uddannelsesinstitutioner, private kursusudbydere mfl. foreslås  

 finansieret efter de vilkår, som gælder for den enkelte  

 uddannelse, herunder evt. vilkår om deltagerbetaling.
Denne finansieringsmodel foreslås suppleret af en ny  

 bestemmelse i § 6, stk. 5, nr. 2, om elementer, som der ikke i  

 forvejen findes finansieringsbestemmelser for.
Det drejer sig om  

 afgangsprojekter ved fleksible forløb efter lovforslaget om  

 videreuddannelsessystemet for voksne samt til vejledning og udarbejdelse af  

 uddannelsesplaner efter dette lovforslags § 17.
 Den foreslåede nye bestemmelse i § 6,  

 stk. 6, har direkte sammenhæng med den i lovslagets § 1, nr.  

 20, foreslåede nye bestemmelse i § 8, stk. 3. Denne  

 bestemmelse fastslår, at der i visse nærmere opregnede  

 tilfælde ikke opkræves deltagerbetaling, hvilket er en konsekvens  

 af, at de af denne bestemmelse omfattede uddannelsesaktiviteter skal  

 finansieres inden for rammerne af lovforslaget om bestyrelse for  

 Arbejdsmarkedets UddannelsesFinansiering og om Efteruddannelsesudvalg.  

 Når der ikke kræves deltagerbetaling skal tilskuddet efter lovens  

 § 6, stk. 1, ikke ydes til »delvis dækning« af de af denne  

 bestemmelse omfattede udgifter men til »dækning« af disse udgifter.
Til nr. 18 Ændringen angiver, at den i forslagets § 1, nr.  

 20, foreslåede nye bestemmelse i § 8, stk. 3, hvorefter der  

 ikke opkræves deltagerbetaling ved nogle nærmere opregnede  

 uddannelsesaktiviteter, er en undtagelse til hovedreglen om, at der  

 opkræves deltagerbetaling ved uddannelsesaktiviteter efter lov om  

 åben uddannelse.
Til nr. 19 For at skabe ensartede vilkår for deltagerbetaling  

 på forskellige uddannelsesinstitutioner foreslås det, at der  

 fremover skal være inkluderet adgang til mindst 2 eksamensforsøg  

 i deltagerbetalingen for et uddannelsesudbud.
Til nr. 20 I den foreslåede nye bestemmelse i § 8,  

 stk. 2, fastsættes, at uddannelsesinstitutionen skal udarbejde et  

 beregningsgrundlag, samt at undervisningsministeren kan fastsætte  

 regler for udarbejdelse af beregningsgrundlag.
Undervisningsministeren  

 får adgang til at indhente oplysninger om beregningsgrundlag.
Der  

 henvises iøvrigt til de almindelige bemærkninger.
Den foreslåede nye bestemmelse i § 8,  

 stk. 3, er en konsekvens af, at de af bestemmelsen omfattede  

 uddannelsesaktiviteter skal finansieres inden for rammerne af lovforslaget om  

 bestyrelse for Arbejdsmarkedets UddannelsesFinansiering og om  

 Efteruddannelsesudvalg.
I overensstemmelse med dette lovforslag  

 foreslås det, at for uddannelsesaktiviteter, der også er omfattet  

 af dette lovforslags § 3, stk. 1, nr. 3, 5 og 9, jf. stk. 4, nr. 1  

 og 2, opkræves der ikke deltagerbetaling.
For uddannelsesaktiviteter,  

 der også er omfattet af lovforslagets § 3, stk. 1, nr. 4, 6,  

 7 og 8, foreslås en adgang for undervisningsministeren til - efter  

 indstilling fra bestyrelsen for Arbejdsmarkedets UddannelsesFinansiering - at  

 bestemme, at der ikke opkræves deltagerbetaling.
Angående  

 Arbejdsmarkedets UddannelsesFinansiering henvises iøvrigt til de  

 almindelige bemærkninger og til lovforslaget om bestyrelse for  

 Arbejdsmarkedets UddannelsesFinansiering og om Efteruddannelsesudvalg.
Til nr. 21 Forslaget præciserer, at ministeren kan indhente  

 revisorattesterede regnskabsmæssige oplysninger fra kommunale og  

 amtskommunale institutioner, der udbyder åben uddannelse.
Minsteren vil  

 herefter have klar hjemmel til at pålægge revisorerne af  

 kommunale institutioner at kontrollere institutionens oplysninger om antal  

 årselever, der skal lægges til grund ved tilskudsberegningen.  

 Forslaget om ændring af bestemmelsen i lovens § 17  

 fremsættes bl.a. efter anmodning fra Rigsrevisionen.
Til § 2 Det foreslås, at loven træder i kraft den 1.  

 januar 2001. Datoen er den samme som den foreslåede  

 ikrafttrædelse for lovforslaget om videreuddannelsessystemet for  

 voksne.
Bilag Lovforslaget sammenholdt med gældende lov Gældende formulering Lovforslaget § 1. Lovens formål er at fremme et bredt udbud af  

 erhvervsrettet uddannelse til den voksne befolkning.
Stk. 2. Der skal ved tilrettelæggelsen tages hensyn til  

 voksnes praktiske muligheder for at kombinere uddannelse og tilknytning til  

 arbejdsmarkedet enten ved 1) 	tilrettelæggelse på deltid for beskæftigede,  

 herunder beskæftigede, der modtager voksenuddannelsesstøtte, og  

 ledige med rådighedsforpligtelse eller ved 1. I § 1, stk. 2, nr. 1, ændres  

 »voksenuddannelsesstøtte« til: »statens voksenuddannelsesstøtte  

 (SVU) eller godtgørelse ved deltagelse i erhvervsrettet voksen- og  

 efteruddannelse«.
 2) 	tilrettelæggelse på heltid for beskæftigede,  

 herunder beskæftigede, der modtager voksenuddannelsesstøtte  

 eller er omfattet af arbejdsmarkedets orlovsordninger, og ledige uden  

 rådighedsforpligtelse under uddannelsen.
 2. I § 1, stk. 2, nr. 2, ændres  

 »voksenuddannelsesstøtte eller er omfattet af arbejdsmarkedets  

 orlovsordninger« til: »statens voksenuddannelsesstøtte (SVU) eller  

 godtgørelse ved deltagelse i erhvervsrettet voksen- og  

 efteruddannelse«.
 Stk. 3. Uddannelsesaktiviteterne skal ligge inden for  

 Undervisningsministeriets område.
Område 3. I overskriften til § 2 indsættes efter  

 »Område«: »og tilrettelæggelse«.
§ 2. Åben uddannelse er erhvervsrettede 1) 	deltidsuddannelser, 2) 	heltidsuddannelser tilrettelagt på deltid, 3) 	enkeltfag, 4) 	fagspecifikke kurser, 5)	korte kurser og 6)	særligt tilrettelagte uddannelsesforløb.
 4. I § 2 indsættes efter stk. 1 som  

 nyt stykke:
 »Stk. 2. Supplerende uddannelsesaktiviteter med henblik  

 på at opfylde adgangskrav på uddannelser, hvor der er fastsat  

 adgangskrav, kan udbydes efter reglerne om åben uddannelse.  

 Undervisningsministeren fastsætter nærmere regler herom.«.
 Stk. 2-10 bliver herefter stk. 3-11.
 5. I § 2, stk. 2, 1. pkt., der bliver stk. 3,  

 1. pkt., ændres »jf. dog stk. 6.« til : »jf. dog  

 stk. 7.«.
Stk. 2. Uddannelserne efter stk. 1, nr. 1 og 2, skal  

 tilrettelægges på deltid sådan, at uddannelserne kan  

 følges af personer med fuldtidsarbejde, jf. dog stk. 6.  

 Deltagerne har krav på at kunne gennemføre uddannelserne som  

 enkeltfag.
Der skal ved tilrettelæggelsen tages hensyn til voksnes  

 forudsætninger.
Hvis der er ledige pladser på en  

 heltidsuddannelse, kan uddannelsesinstitutionen dog indskrive deltagere  

 på afgrænsede dele af uddannelsen efter reglerne om åben  

 uddannelse.
Stk. 3. Et enkeltfag er en fagligt afgrænset del af en  

 uddannelse, hvortil der er knyttet en prøve, eksamen eller  

 selvstændig bedømmelse i øvrigt.
Udbudet af enkeltfag  

 skal tilrettelægges efter reglerne i stk. 2, jf. dog  

 stk. 6.
 6. I § 2, stk. 3, 2. pkt., der bliver stk. 4,  

 2. pkt., ændres »stk. 2, jf. dog stk. 6.« til : »stk. 3,  

 jf. dog stk. 7.«.
 Stk. 4. Fagspecifikke kurser efter stk. 1, nr. 4,  

 er undervisningsforløb af 1-4 ugers varighed omregnet til heltid, som  

 uddannelsesinstitutionen fastlægger på basis af de  

 videregående kompetencegivende heltids- eller deltidsuddannelser, som  

 institutionen er godkendt til at udbyde, og som den modtager tilskud til.  

 Kurserne skal bygge på elementer, som indgår i disse  

 uddannelser.
 Stk. 5. Korte kurser efter stk. 1, nr. 5, er  

 koncentrerede undervisningsforløb af 1-8 ugers varighed omregnet til  

 heltid, som uddannelsesinstitutionen fastlægger frit efter lokalt behov  

 inden for rammer fastlagt af undervisningsministeren, jf. stk. 8. I  

 særlige tilfælde kan undervisningsministeren bestemme, at korte  

 kurser kan have en varighed på 3-5 dage omregnet til heltid.
 7. I § 2, stk. 5, 1. pkt., der bliver stk. 6,  

 1. pkt., ændres »jf. stk. 8.« til: »jf. stk. 9.«.
Stk. 6. Uddannelsesinstitutionerne kan sammensætte  

 uddannelsesaktiviteter efter stk. 1, herunder i kombinationer, der  

 udbydes på heltid eller deltid i særligt tilrettelagte  

 uddannelsesforløb af op til et års varighed omregnet til heltid.  

 Deltidsuddannelserne efter stk. 1, nr. 1, kan ligeledes udbydes på  

 heltid inden for denne tidsramme.
I de særligt tilrettelagte  

 uddannelsesforløb kan korte kurser efter stk. 1, nr. 5, almen  

 voksenuddannelse og anden undervisning indgå med op til 1/3 af det  

 samlede uddannelsesforløb.
Stk. 7. Åben uddannelse kan tilrettelægges som  

 fjernundervisning.
Dette gælder dog ikke korte kurser efter  

 stk. 1, nr. 5, medmindre undervisningsministeren bestemmer andet.
 Stk. 8. Undervisningsministeren fastsætter nærmere  

 regler om de enkelte deltidsuddannelser efter stk. 1, nr. 1, om de  

 fagspecifikke kurser efter stk. 1, nr. 4, og om de korte kurser efter  

 stk. 1, nr. 5, herunder om adgangskrav og udbud, jf. § 3,  

 stk. 3.
 8. I § 2, stk. 8, der bliver stk. 9,  

 ændres »jf. § 3, stk. 3.« til: »jf. § 3,  

 stk. 4.«.
 Stk. 9. Undervisningsministeren kan fastsætte regler om  

 særligt tilrettelagte uddannelsesforløb, herunder om  

 særskilt godkendelse af uddannelsesforløb efter stk. 1, nr.  

 6.
 Stk. 10. Undervisningsministeren kan fravige reglerne for  

 heltidsuddannelserne, herunder reglerne om adgangskrav, når de udbydes  

 som åben uddannelse, jf. stk. 1, nr. 2 og 3.
 9. I § 2 indsættes som stk. 12:
 »Stk. 12. Undervisningsministeren fastsætter regler om,  

 hvordan uddannelsesaktiviteter efter stk. 1, nr. 1-3, måles i  

 overensstemmelse med et meritoverførselssystem.«.
 Udbud m.v.
§ 3. En uddannelsesinstitutions udbud af åben uddannelse  

 kan omfatte alle de uddannelser, som institutionen er godkendt til at udbyde  

 på heltid, og enkeltfag fra disse uddannelser, medmindre  

 undervisningsministeren bestemmer andet.
Undervisningsministeren kan  

 bestemme, at uddannelsesinstitutionerne kan udbyde andre uddannelser eller  

 enkeltfag herfra som åben uddannelse.
Stk. 2. Uddannelsesinstitutioner under  

 Undervisningsministeriet eller Forskningsministeriet, der er godkendt til at  

 udbyde erhvervsrettet videregående uddannelse, kan udbyde fagspecifikke  

 kurser efter § 2, stk. 1, nr. 4, medmindre undervisningsministeren  

 bestemmer andet.
Undervisningsministeren kan bestemme, at andre  

 uddannelsesinstitutioner kan udbyde fagspecifikke kurser.
 10. I § 3 indsættes efter stk. 1 som  

 nyt stykke:
 »Stk. 2. Undervisningsministeren godkender, hvilke  

 uddannelsesinstitutioner inden for Undervisningsministeriets og  

 Forskningsministeriets områder der kan udbyde deltidsuddannelser og  

 enkeltfag herfra.«.
 Stk. 2-8 bliver herefter stk. 3-9.
Stk. 3. Uddannelsesinstitutioner under  

 Undervisningsministeriet eller Forskningsministeriet, der er godkendt til at  

 udbyde erhvervsrettet uddannelse, og arbejdsmarkedsuddannelsescentre kan  

 udbyde korte kurser efter § 2, stk. 1, nr. 5, medmindre  

 undervisningsministeren bestemmer andet.
Undervisningsministeren kan  

 bestemme, at andre uddannelsesinstitutioner kan udbyde korte kurser.
 Stk. 4. Undervisningsministeren kan efter en faglig vurdering  

 af kvaliteten bestemme, at den enkelte uddannelsesinstitution ikke kan udbyde  

 en uddannelsesaktivitet efter denne lov.
 11. § 3, stk. 4, der bliver stk. 5, affattes  

 således:
»Stk. 5. Undervisningsministeren kan bestemme, at den enkelte  

 uddannelsesinstitution ikke kan udbyde en uddannelsesaktivitet efter denne  

 lov, hvis der ikke er behov for, at uddannelsesaktiviteten gennemføres  

 af institutionen, eller hvis institutionen ikke overholder regler om  

 uddannelsesaktiviteten eller påbud om at gennemføre konkrete  

 foranstaltninger til oprettelse af forsvarlige uddannelses- eller  

 undervisningsmæssige forhold.
Godkendelser efter stk. 2, kan  

 tilbagekaldes i de samme tilfælde.«.
Stk. 5. Åben uddannelse kan ikke forbeholdes bestemte  

 virksomheder eller lignende, jf. dog § 4 om indtægtsdækket  

 virksomhed.
I tilfælde, hvor undervisningsministeren har bestemt, at  

 korte kurser kan have en varighed på 3-5 dage, jf. § 2,  

 stk. 5, 2. pkt., kan ministeren bestemme, at korte kurser efter  

 § 2, stk. 1, nr. 5, kan forbeholdes kursusdeltagere fra enkelte  

 institutioner m.v.
 12. I § 3, stk. 5, 2. pkt., der bliver  

 stk. 6, 2. pkt., ændres »jf. § 2, stk. 5, 2. pkt.« til:  

 »jf. § 2, stk. 6, 2. pkt.«.
 Stk. 6. Uddannelsesinstitutionerne fastsætter antallet  

 af uddannelsespladser ved åben uddannelse, jf. dog stk. 8.
Stk. 7. Udbud af åben uddannelse skal annonceres  

 offentligt.
Undervisningsministeren kan pålægge  

 uddannelsesinstitutionerne at anvende et fælles informationssystem ved  

 annoncering af udbud af åben uddannelse.
 13. I § 3, stk. 6, der bliver stk. 7, ændres  

 »jf. dog stk. 8« til: »jf. dog stk. 9«.
 14. I § 3, stk. 6, der bliver stk. 7,  

 indsættes som 2. pkt.: »Undervisningsministeren kan  

 fastsætte optagelsestal for en eller flere deltidsuddannelser efter  

 § 2, stk. 1, nr. 1.«.
Stk. 8. Undervisningsministeren kan pålægge  

 uddannelsesinstitutioner under Undervisningsministeriet eller  

 Forskningsministeriet at udbyde åben uddannelse --- § 6. Staten yder tilskud til delvis dækning af  

 undervisningsudgifter inkl. prøver og anden bedømmelse ved  

 åben uddannelse, jf. dog stk. 3 og § 4 om  

 indtægtsdækket virksomhed.
 15. § 6, stk. 1, affattes således:
 »Staten yder tilskud til delvis dækning af undervisningsudgifter  

 inkl. prøver og anden bedømmelse og udgifter til  

 administration, ledelse og bygningsdrift ved åben uddannelse og ved  

 supplerende uddannelsesaktiviteter efter § 2, stk. 2, jf. dog  

 stk. 4, stk. 6 og § 4 om indtægtsdækket  

 virksomhed.«.
Stk. 2. Tilskuddet bestemmes på grundlag af antallet af  

 årselever eller årsstuderende og af en takst pr. årselev  

 eller årsstuderende, der fastlægges i de årlige finanslove  

 for større grupper af uddannelser og kurser.
Undervisningsministeren  

 træffer beslutning om placering af de enkelte uddannelser og kurser i  

 grupper.
Stk. 3. Det kan i de årlige finanslove bestemmes, at  

 deltidsuddannelser og enkeltfag herfra efter § 2, stk. 1, nr. 1 og  

 3, udbydes uden tilskud efter denne lov eller som indtægtsdækket  

 virksomhed.
Korte kurser efter § 2, stk. 1, nr. 5, udbydes som  

 indtægtsdækket virksomhed med mindre andet bestemmes i de  

 årlige finanslove.
Stk. 4. Undervisningsministeren kan fastsætte  

 nærmere regler om tilskuddet og om opgørelse af antallet af  

 årselever eller årsstuderende.
Ministeren kan i særlige  

 tilfælde bestemme, at der sættes en ramme for, hvor stort et  

 tilskud der kan ydes til konkrete uddannelsesaktiviteter ved de enkelte  

 uddannelsesinstitutioner.
 16. I § 6, stk. 4, 1. pkt., indsættes efter  

 »årsstuderende«: », herunder kriterierne for opgørelsen«.
 17. I § 6 indsættes som stk. 5 og  

6:
»Stk. 5. Undervisningsministeren fastsætter regler om  

 tilskud til delvis dækning af udgifter til 1)	kompetencevurdering, eventuelt kompetenceafklarende forløb,  

 vejledning, udarbejdelse af uddannelsesplaner, svendeprøver m.v. i  

 forbindelse med grunduddannelse for voksne, jf. §§ 7, 8 og 23, i lov om  

 erhvervsrettet grunduddannelse og videregående uddannelse  

 (videreuddannelsessystemet) for voksne og 2)	afgangsprojekter ved fleksible forløb, samt vejledning og  

 udarbejdelse af uddannelsesplaner efter § 17, jf. § 25,  

 stk. 2, i lov om erhvervsrettet grunduddannelse og videregående  

 uddannelse (videreuddannelsessystemet) for voksne.
 Stk. 6. For uddannelsesaktiviteter, der også er omfattet  

 af § 3, stk. 1, nr. 3, 5 og 9, jf. stk. 4, nr. 1 og 2, i lov om  

 bestyrelse for Arbejdsmarkedets UddannelsesFinansiering og om  

 Efteruddannelsesudvalg, ydes tilskud til dækning af udgifter omfattet  

 af stk. 1 og stk. 5, nr. 1. For uddannelsesaktiviteter, der  

 også er omfattet af § 3, stk. 1, nr. 4, 6, 7 og 8, jf. stk.  

 4, nr. 1 og 2, i lov om bestyrelse for Arbejdsmarkedets  

 UddannelsesFinansiering og om Efteruddannelsesudvalg, kan  

 undervisningsministeren bestemme, at der ydes tilskud til dækning af  

 udgifter omfattet af stk. 1 og stk. 5, nr. 1.«.
 18. I § 8, 1. pkt., der bliver stk. 1, 1. pkt.,  

 indsættes efter »bedømmelse«: »jf. dog stk. 3«.
 19. I § 8, 2. pkt., der bliver stk. 1, 2. pkt.,  

 ændres »et forsøg« til: »to forsøg«.
 § 8. Uddannelsesinstitutionen opkræver betaling for  

 deltagelse i undervisningen inkl. prøver og anden bedømmelse.  

 Betalingen omfatter det antal eksamensforsøg, der er mulighed for  

 efter reglerne for den enkelte uddannelse, medmindre institutionen i  

 vilkårene udtrykkeligt har fastsat, at betalingen kun omfatter et  

 lavere antal, dog mindst et forsøg.
 20. I § 8 indsættes som stk. 2 og  

3:
»Stk. 2. Uddannelsesinstitutionen skal udarbejde et  

 beregningsgrundlag til brug ved fastsættelse af deltagerbetalingen.  

 Undervisningsministeren kan fastsætte regler for udarbejdelse af  

 beregningsgrundlag.
Undervisningsministeren kan indhente oplysninger om  

 beregningsgrundlag.
Stk. 3. For uddannelsesaktiviteter, der også er omfattet  

 af § 3, stk. 1, nr. 3, 5 og 9, jf. stk. 4, nr. 1 og 2, i lov om  

 bestyrelse for Arbejdsmarkedets UddannelsesFinansiering og om  

 Efteruddannelsesudvalg, opkræves der ikke deltagerbetaling.
For  

 uddannelsesaktiviteter, der også er omfattet af § 3, stk. 1,  

 nr. 4, 6, 7 og 8, jf. stk. 4, nr. 1 og 2, i lov om bestyrelse for  

 Arbejdsmarkedets UddannelsesFinansiering og om Efteruddannelsesudvalg, kan  

 undervisningsministeren bestemme, at der ikke opkræves  

 deltagerbetaling.«.
 § 17. Undervisningsministeren kan fra private og selvejende  

 uddannelsesinstitutioner, der udbyder åben uddannelse, indhente  

 regnskabsmæssige oplysninger, der er attesteret af institutionens  

 revisor.
 21. I § 17 indsættes efter »private«: «,  

 kommunale, amtskommunale«.
