Nr LSF 153 Forslag til Lov om ændring af lov om beskæftigelsesmuligheder for unge  

 (Sammenlægning af de statslige bevillinger til beskæftigelsesprojekter og  

 løntilskud, anvendelse af det kommunale pligtbeløb m.v.) Fremsat af arbejdsministeren (Henning Dyremose) den 14. januar 1987 § 1 I lov nr. 293 af 21. juni 1985 om beskæftigelsesmuligheder for unge m.v., som ændret ved lov nr. 911 af 23. december 1986, foretages følgende ændringer:
 1. § 7 ophæves.
 2. Overskriften til afsnit II affattes således:
»Tilskud til ansættelse i private virksomheder af ledige under 30 år og særligt udsatte grupper«.
 3. § 21 affattes således:
»§ 21. Arbejdsministeren fastsætter nærmere regler om administrationen, tilskudsordningen samt om indberetning om antallet af tilskud.« 4. § 22 affattes således:
»§ 22. Staten betaler halvdelen af løntilskuddet inden for den afsatte bevilling, jf. § 23 a.« 5. Efter kapitel 8 indsættes:
»Kapitel 8 a Statstilskud § 23 a.
Størrelsen af de statslige bevillinger til beskæftigelsesprojekter og til tilskud til ansættelse i private virksomheder fastsættes hvert år på finansloven.
Stk. 2. Arbejdsministeren fordeler statstilskud til henholdsvis beskæftigelsesprojekter og til ansættelse i private virksomheder til arbejdsmarkedsnævnene.
§ 23 b.
Arbejdsmarkedsnævnet fordeler midlerne til beskæftigelsesprojekter til nævnet, kommunerne og amtskommunerne.
Stk. 2. Arbejdsmarkedsnævnet fordeler midlerne til ansættelse af unge i private virksomheder til kommunerne.
Stk. 3. Fordelingen efter stk. 1 og 2 sker under hensyn til antallet af ledige unge under 30 år og ledige blandt udsatte grupper samt under hensyn til antal oprettede pladser.
Stk. 4. Arbejdsmarkedsnævnet kan give kommunerne tilladelse til at overføre tilskud til ansættelse i private virksomheder til beskæftigelsesprojekter og omvendt inden for den enkelte kommune.
Stk. 5. Arbejdsmarkedsnævnet kan inden for regionen foretage omfordeling af uforbrugte midler inden for hver af ordningerne.
Stk. 6. Arbejdsministeren fastsætter nærmere regler om fordeling og omfordeling af statstilskuddene.« 6. I § 26 indsættes efter stk. 2 som nyt stykke:
»Stk. 3. I udgifterne efter stk. 1 kan indregnes kommunernes udgifter til kontanthjælp efter § 38, stk. 4, i lov om social bistand til personer under 30 år.
Beløbet pr. deltager kan dog maksimalt udgøre halvdelen af den godtgørelse, deltagerne modtager.« Stk. 3, 4 og 5 bliver herefter stk. 4, 5 og 6.
§ 2 Stk. 1. Loven træder i kraft den 1. juli 1987.
Stk. 2. De udgifter, som kommunerne i tiden fra 1. januar 1987 til 30. juni 1987 afholder efter § 4, stk. 3 i lov nr. 938 af 23.
december 1986 om ændring af bistandsloven, kan indregnes i udgifterne efter § 26, stk. 1, i lov om beskæftigelsesmuligheder for unge m.v.
Beløbet pr. deltager kan dog maksimalt udgøre halvdelen af den godtgørelse, deltagerne modtager.
Oprindeligt fremsat lovforslag Blad nr 427 § 1 I lov nr. 293 af 21. juni 1985 om beskæftigelsesmuligheder for unge m.v. som ændret ved lov nr. 911 af 23. december 1986 foretages følgende ændringer:
 1. § 7 ophæves.
 2. Overskriften til afsnit II affattes således:
»Tilskud til ansættelse i private virksomheder af ledige under 30 år og særligt udsatte grupper.«.
 3. § 21 affattes således:
»§ 21. Arbejdsministeren fastsætter nærmere regler om administrationen, tilskudsordningen samt om indberetning om antallet af tilskud.«.
 4. § 22 affattes således:
»§ 22. Staten betaler halvdelen af løntilskuddet inden for den afsatte bevilling, jf. § 23 a.«.
 5. Efter kapital 8 indsættes:
»Kapitel 8 a.
Statstilskud § 23 a.
Størrelsen af de statslige bevillinger til beskæftigelsesprojekter og til tilskud til ansættelse i private virksomheder fastsættes hvert år på finansloven.
Stk. 2. Arbejdsministeren fastsætter regler om fordeling af statstilskuddet til beskæftigelsesprojekter mellem kommuner, amtskommuner og arbejdsmarkedsnævn.
Stk. 3. Arbejdsministeren fastsætter regler om fordeling af statstilskuddet til kommunerne til ansættelse i private virksomheder.
§ 23 b.
Det statslige tilskud til kommunerne til ansættelse i private virksomheder kan anvendes til beskæftigelsesprojekter og omvendt.«.
 6. I § 26 indsættes efter stk. 2 som nyt stykke:
»STK. 3. I udgifterne efter stk. 1 kan indregnes kommunernes udgifter til kontanthjælp efter § 38 stk. 4 i lov om social bistand til personer under 30 år.
Beløbet pr. deltager kan dog maksimalt udgøre halvdelen af den godtgørelse, deltagerne modtager«.
 Stk. 3, 4 og 5 bliver herefter stk. 4, 5 og 6.
§ 2 STK. 1. Loven træder i kraft den 1. juli 1987.
Stk. 2. De udgifter som kommunerne i tiden fra 1/ 1 1987 til 30/ 6 1987 afholder efter § 4 stk. 3 i lov om nr. 938 af 23/ 12 1986 om ændring af bistandsloven kan indregnes i udgifterne efter § 26 stk. 1 i lov om beskæftigelsesmuligheder for unge m.v.
Beløbet pr.
deltager kan dog maksimalt udgøre halvdelen af den godtgørelse, deltagerne modtager.
BEMÆRKNINGER TIL LOVFORSLAGET ALMINDELIGE BEMÆRKNINGER Lov om beskæftigelsesmuligheder for unge m.v. er senest ændret ved lov nr. 911 af 23. december 1986. Det foreliggende lovforslag er en fortsættelse af udviklingen henimod en fleksibilitet i den lokale indsats.
Med forslaget gives der kommunerne større valgfrihed med henblik på tilrettelæggelsen af indsatsen for den enkelte unge.
Samtidig er der til støtte for en målrettet indsats over for de svage grupper af unge kontanthjælpsmodtagere givet mulighed for anvendelse af det kommunale pligtbeløb til delvis finansiering af kontanthjælp til disse, når de deltager i EIFU-kurser, vejledningskurser og på produktionsskoler.
Forslaget vil ikke have økonomiske eller administrative konsekvenser, bortset fra begrænsede merudgifter til støtte til EIFU-kursister mellem 25 og 30 år som følge af konsekvensændringen af aldersgrænsen for optagelse på EIFU-kurser i bekendtgørelse nr.
 462 af 11. juli 1986 om erhvervsforberedende uddannelse, § 1, stk.
2. Merudgifterne vil ligge inden for den usikkerhed, der er forbundet med budgetteringen af denne udgift.
BEMÆRKNINGER TIL FORSLAGETS ENKELTE BESTEMMELSER Til nr. 5 (kapitel 8 a) Af hensyn til sammenlægningen af de statslige bevillinger til kommunerne til beskæftigelsesprojekter og ansættelse i private virksomheder er reglerne om statstilskud samlet i eet særligt kapitel.
TIL § 23 A, STK. 2 (Amts)kommunerne og arbejdsmarkedsnævnene skal fortsat hver have en del af det samlede tilskud til beskæftigelsesprojekter efter arbejdsministerens nærmere bestemmelse.
Fordelingen forhandles med Landsarbejdsnævnet og de kommunale organisationer.
TIL § 23 B Ændringen betyder, at kommunerne frit kan vælge om tilskuddene anvendes som fordelt fra staten, eller om der ønskes overførsel mellem ordningerne.
Ordningerne administreres i øvrigt som hidtil efter loven af (amts)kommunerne og arbejdsmarkedsnævnene for så vidt angår beskæftigelsesprojekterne, og kommunerne og arbejdsformidlingen for så vidt angår ansættelse i private virksomheder.
På beskæftigelsesprojekter udgør det statslige timetilskud i 1987 37 kr.
Til ansættelse i private virksomheder yder staten en refusion på 50 pct. af løntilskuddet, som for 1987 tilsvarende er på 37 kr./ t. for de over 18 årige.
Sker der i årets løb omfordeling af tilskud til beskæftigelsesprojekter kommunerne imellem, mellem amtskommunen og kommunerne, eller mellem arbejdsmarkedsnævnet og kommunerne vil kommunerne frit kunne vælge, om de omfordelte midler skal anvendes til projekter eller løntilskud.
Til nr. 6 Denne ændring er en opfølgning af ændringen af bistandslovens regler om beregning af kontanthjælp, jf. lov nr. 938 af 23. december 1986 om ændring af lov om social bistand. Ændringen skal give de unge kontanthjælpsmodtagere en større økonomisk tilskyndelse til at gå i gang med et uddannelsesprojekt.
Under deltagelse i EIFU-kurser, vejledningskurser og på produktionsskoler udbetales der deltagergodtgørelse.
Efter bistandslovens regel om fradrag i kontanthjælp for indtægter bliver deltagergodtgørelsen imidlertid fratrukket fuldt ud ved beregning af hjælpens størrelse.
Med ændringen i bistandsloven fratrækkes kun det halve af godtgørelsen.
Den derved forøgede udgift til kontanthjælp kan efter det foreliggende forslag finansieres af pligtbeløbet.
Som konsekvens af lovforslaget ændres aldersgrænsen for deltagelse i EIFU-kurser til under 30 år i bekendtgørelse nr. 462 af 11. juli 1986 om erhvervsforberedende uddannelse, § 1, stk. 2 og i bekendtgørelse nr. 455 af 8. juli 1986 om godtgørelse, støtte og tilskud m.m. til deltagere i arbejdsmarkedsuddannelser, kapitel 2.
