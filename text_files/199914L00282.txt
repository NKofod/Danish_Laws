Betænkning afgivet af Skatteudvalget  

 den 10. december 1999 Betænkning over Forslag til lov om ændring af  

 forskellige afgiftslove (Forhøjelse af dieselafgiften og nedsættelse  

 af udligningsafgiften) Udvalget har behandlet lovforslaget i nogle  

 møder.
Endvidere har udvalget modtaget skriftlige og/eller  

 mundtlige henvendelser fra Dansk Transport og Logistik og C.J.
International  

 A/S.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Et mindretal (Venstres, Det Konservative Folkepartis,  

 Dansk Folkepartis, Kristeligt Folkepartis og Frihed 2000 s medlemmer af  

 udvalget) har følgende kommentarer:
Mindretallet hæfter sig ved, at regeringen  

 både i regeringsgrundlaget og i forbindelse med statsministerens  

 seneste åbningstale   har fremhævet betydningen af at have et  

 konkurrencedygtigt og driftigt erhvervsliv.
Forud for udarbejdelsen af  

 regeringsgrundlaget lovede statsministeren sågar, at regeringen ville  

»tilrettelægge en samlet  

 økonomisk politik, så det danske samfunds og dansk erhvervslivs  

 konkurrenceevne samlet set forbedres.«  

 (Pressemeddelelse af 17. marts 1998 fra Statsministeriet).
Alligevel betyder finanslovsaftalen for 2000, at danske  

 virksomheder påføres nye byrder for mellem 3½ og 4 mia. kr.
De  

 nye byrder skal ses i lyset af, at danske virksomheder fortsat taber  

 fodfæste både i Danmark og på eksportmarkederne.
Siden 1993  

 har danske virksomheder tabt 16 pct. af hjemmemarkedet.
På  

 eksportmarkederne er tabt 10 pct. i markedsandele fra 1992 til 1998. Tabet af  

 markedsandele skyldes bl.a., at virksomhederne er blevet pålagt en lang  

 række byrder fra politisk hold.
Det problem har regeringen erkendt  

 både i forbindelse med arbejdet i Industriens Udviklingsgruppe og i  

 teksten til finanslovforslaget.
Alligevel påføres virksomhederne  

 nye byrder, hvor der er brug for lempelser.
Mindretallet hæfter sig ydermere ved, at regeringen  

 har valgt at finansiere nye initiativer ved at udskrive nye skatter og  

 afgifter frem for at finde besparelser.
Mindretallet mener, at man skal se  

 på statens husholdningsbudget som ethvert andet husholdningsbudget og  

 se, om nye udgifter kan klares ved, at der spares andre steder, og ikke ved  

 automatisk at skrive nye skatter ud.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Kristeligt Folkepartis og Frihed 2000 s medlemmer af udvalget) lovforslaget  

 til forkastelse ved 3. behandling.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller lovforslaget til vedtagelse med de af skatteministeren  

 stillede ændringsforslag.
Ændringsforslag Af	skatteministeren, tiltrådt af et mindretal (S,  

 SF, RV og EL):
Til § 6 1) Stk. 1 affattes således:
» 2) I stk. 2 og 3 ændres »tidspunktet for lovens  

 ikrafttræden« til: »den 1. januar 2000«.
 3) I stk. 3 ændres »ikrafttrædelsen« til: »den 1.  

 januar 2000 «.
 4) I stk. 4 ændres »efter lovens ikrafttræden« til: »den 1.  

 januar 2000 eller senere «.
 5) I stk. 5-7, bortset fra skemaerne, ændres »Fra lovens ikrafttræden til den  

 31. december« til: »I perioden fra den 1. januar 2000 til  

 den 31. december«.
 6) I skemaet i stk. 5 ændres (3 steder)  

»Fra lovens ikrafttræden til  

 31. december« til:  »1. januar 2000-31. december«.
 7) I skemaerne i stk. 6 og 7 ændres  

 (i alt 3 steder) »Fra lovens  

 ikrafttræden til den 31. december« til: »1. januar  

 2000-31. december«.
Bemærkninger Til nr. 1 Ifølge ikrafttrædelsesbestemmelsen i det  

 fremsatte lovforslag bemyndiges skatteministeren til at sætte loven i  

 kraft, dog tidligst den 1. januar 2000. Baggrunden for bemyndigelsen er, at  

 den forhøjelse af den tyske dieselafgift, som er en forudsætning  

 for forslaget, på tidspunktet for lovforslagets fremsættelse ikke  

 var endeligt vedtaget.
Da den tyske forhøjelse nu er vedtaget med  

 virkning fra den 1. januar 2000, foreslås det at ændre  

 ikrafttrædelsesbestemmelsen, således at loven træder i  

 kraft den 1. januar 2000.
Til nr. 2-7 Ændringsforslagene er en konsekvens af  

 ændringen under nr. 1.
