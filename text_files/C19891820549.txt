Indledning Bilag Bilag 1 Momspligtig værdi for øl og mineralvand Indledning Bestemmelserne om fastsættelse af den momspligtige værdi er indeholdt i  

 lovens §§ 7-10.
 Ved momspligtig værdi forstås beskatningsgrundlaget eller den værdi, der  

 skal lægges til grund ved beregning af moms af en leverance eller af en anden  

 transaktion, som medfører momspligt, fx udtagelse af varer fra virksomhedens  

 lager til indehaverens private brug.
 De nærmere regler, der knytter sig til disse bestemmelser, er beskrevet i  

 de følgende afsnit, som tillige indeholder en række afgørelser, såvel  

 generelle som mere branchevendte afgørelser.
Inden for visse specielle eller særlig komplicerede områder er der i kap  

 SPEC AFG givet en samlet beskrivelse af de momsmæssige regler, herunder af  

 reglerne om fastsættelse af den momspligtige værdi.
Det gælder følgende  

 områder:
- Byggemoms - Fiskeauktioner m fl - Køreskoler - Marketenderier/kantiner - Motorkøretøjer - Rideklubber og rideskoler - Spilleautomater mv - Stutterivirksomhed mv - Tvangsauktioner - Udlejning af fast ejendom.
 Værdireglerne inden for disse områder er i de følgende afsnit normalt kun  

 beskrevet i hovedtræk og med henvisning til kap SPEC AFG.
 Toldkamrene er bemyndiget til at træffe afgørelser i alle spørgsmål  

 vedrørende fastsættelse af den momspligtige værdi på grundlag af loven,  

 bekendtgørelserne og de bestemmelser, der er optaget i kapitlet.
 Dog skal visse sager om anvendelse af momslovens § 9, stk 1  

 (interessefællesskab), forelægges direktoratet (side 59).
Leverancer mod betaling i penge Ved afsætning af varer/ydelser er den momspligtige værdi  

vederlaget, momsen  ikke indbefattet, jf lovens § 7, stk 1.
 I den momspligtige værdi skal i henhold til lovens § 7, stk 2, medregnes:
- afgifter i henhold til andre afgiftslove, - udgifter til emballage, forsendelse mv, - tilslutnings- og oprettelsesafgifter samt andre beløb, der afkræves  

 modtageren som betingelse for levering af varer/ydelser, - provision o lign samt auktionssalær, - visse betingede rabatter, - afbetalingstillæg, finansieringstillæg o lign samt - serveringsafgift.
 Almindelige  kreditrenter og forsinkelsesrenter kan på visse  

 betingelser holdes uden for den momspligtige værdi, jf lovens § 7, stk 3.
 Udlæg for kunder kan ligeledes på visse betingelser holdes uden for den  

 momspligtige værdi.
 Endvidere kan også visse  tilskud til leverandøren holdes uden for  

 den momspligtige værdi.
Vederlaget Ved afsætning af varer/ydelser er det normalt hele vederlaget, der skal  

 lægges til grund ved beregning af moms.
 Enkelte dele af betalingen kan således ikke holdes uden for den  

 momspligtige værdi, heller ikke selv om der sker særskilt fakturering heraf,  

 jf dog afsnittet »Udlæg«.
 Der må ikke før momsberegningen foretages afrunding af modtagne  

 salgsbeløb.
Det er i øvrigt uden betydning, om vederlaget ydes som et engangsvederlag  

 eller gennem løbende betalinger.
Der skal således også betales moms af  

 licens, royalty o lign samt engangsafgift (franchise-afgift), som en  

 virksomhed afkræver nye forhandlere af virksomhedens varer som betingelse for  

 godkendelse som forhandler.
Fremmed valuta I tilfælde af, at betalingen for momspligtige leverancer modtages i  

 fremmed valuta til en afrundet kurs, og den modtagne valuta senere omveksles  

 i et pengeinstitut til en højere kurs, er den momspligtige værdi det beløb,  

 der indkommer ved omvekslingen i dansk mønt.
 Dette gælder også den kursavance, som hoteller m fl opnår ved tilsvarende  

 omveksling af fremmed valuta.
 Der skal derimod ikke betales moms i de tilfælde, hvor hotellernes  

 omveksling sker som service over for kunderne og ikke vedrører betaling for  

 momspligtige leverancer.
Pantebreve (omsætningspapirer) Virksomheder, der som hel eller delvis betaling for momspligtige  

 leverancer modtager et i forbindelse med handelen udstedt (løsøre-)  

 pantebrev, skal til den momspligtige værdi medregne pantebrevets pålydende  

 værdi.
Der kan således ikke ske nedsættelse af den momspligtige værdi, selv  

 om pantebrevets kursværdi er lavere end den pålydende værdi.
 Den momspligtige værdi for byggeri, hvor byggefirmaer fra bygherren  

 modtager private pantebreve som hel eller delvis betaling for det udførte  

 byggearbejde mv, vil dog kunne fastsættes efter bestemmelsen i lovens § 8,  

 stk 2.
Det betyder, at momsen skal beregnes efter byggefirmaets almindelige pris  

 (fx dets prislistepris) ved afsætning af det pågældende byggeri, eller, hvis  

 en sådan pris ikke findes, en kalkuleret salgspris.
Sidstnævnte pris skal  

 omfatte samtlige de omkostninger og den avance, der i almindelighed indgår i  

 den momspligtige værdi for leverancer af den pågældende art.
 Momsberegningen er herved uafhængig af byggefirmaernes medvirken ved  

 finansieringen, og der vil således ikke blive tale om moms af kurstab.
Sikkerhedsstillelser Sikkerhedsstillelser, fx bank- og forsikringsgarantier eller  

 ejerpantebreve, som leverandører måtte kræve af køber af hensyn til dennes  

 opfyldelse af forpligtelser i henhold til indgåede aftaler om leverancer af  

 varer/ydelser, påvirker ikke den momspligtige værdi, sålænge leverandøren  

 ikke herved opnår indtægter.
Tillæg mv til vederlaget I de følgende afsnit omtales de enkelte punkter i lovens § 7, stk 2,  

 vedrørende forskellige værdielementer, der skal medregnes i den momspligtige  

 værdi.
 Bestemmelserne må anses som en uddybende fortolkning af vederlagsbegrebet,  

 hvorved det som en hovedregel gælder, at det er vederlaget i videste  

 betydning, der skal lægges til grund ved beregning af moms.
a.
Andre afgifter I den momspligtige værdi medregnes:
 De afgifter i henhold til andre afgiftslove, der er opkrævet af tidligere  

 omsætningsled, eller som betales i forbindelse med indførsel fra udlandet,  

 eller som det påhviler virksomheden at betale i forbindelse med den  

 pågældende omsætning.
 Herefter skal alle  punktafgifter, der er betalt i tidligere  

 omsætningsled, eller som sælgervirksomheden skal betale i forbindelse med den  

 pågældende omsætning, medregnes i den momspligtige værdi.
 Registreringsafgift, der berigtiges i forbindelse med salg af  

 motorkøretøjer, skal dog ikke medregnes i den momspligtige værdi, hvilket  

 skal ses på baggrund af, at denne afgift principielt påhviler den, i hvis  

 navn køretøjet indregistreres (køber).
 I den momspligtige værdi medregnes også  afgifter i henhold til andre  

 love.  Det gælder fx forædlerafgifter i henhold til lov om beskyttelse af  

 forædlerrettigheder samt afgift på visse kyllinger, der betales af rugeriet i  

 henhold til bekendtgørelse fra Landbrugsministeriet.
b.
Emballage, forsendelse, forsikring mv I den momspligtige værdi medregnes:
 De udgifter til emballage, forsendelse, forsikring o lign, som indgår i  

 prisen, eller for hvilke leverandøren afkræver modtageren særskilt betaling.
 Herefter skal samtlige omkostninger i forbindelse med en virksomheds  

 levering af varer/ydelser principielt medregnes i den momspligtige værdi,  

 bortset fra de tilfælde, hvor køber afholder omkostningerne, fx ved at stille  

 emballage til rådighed, ved at tegne transportforsikring eller ved at sørge  

 for transporten.
 Som eksempler på omkostninger, der skal medregnes i den momspligtige  

 værdi, kan nævnes:
- Udgifter til  brevporto og pakkeporto, der skal betales af  

 køberen.
Edb-bureauer samt duplikerings-, adresserings- og  

 kuverteringsbureauer kan dog på visse betingelser holde portoudgifterne uden  

 for den momspligtige værdi, jf afsnittet »Udlæg«.
 - Udgifter til  emballage, der skal betales af køberen.
- For  leje- og låneemballage, som er bestemt til returnering til  

 leverandøren efter brugen, gælder følgende regler: Udlejes emballagen til  

 køberen, skal der beregnes moms af lejebeløbet.
Udlånes emballagen til  

 køberen mod, at der fx stilles et depositum (pant), der fortabes, såfremt  

 returnering ikke finder sted, kan sælgeren enten medregne det stillede  

 depositum i den momspligtige værdi og fradrage det i den momspligtige  

 omsætning, når det tilbagebetales, eller holde særskilt regnskab over  

 depositumsbeløbene, således at der kun betales moms af ikke tilbagebetalte  

 beløb.
 - Fragtafviklingsgebyrer, som fx DSB afkræver kunderne for at føre  

 fragtkonti.
 - Kautionsforsikringspræmie, som en eksekutor i et dødsbo skal betale til  

 et forsikringsselskab, men som eksekutor kræver godtgjort hos boet som en del  

 af eksekutorhonoraret.
- Udgifter til  rejse, kost og logi for sælgerens personale.
I  

 visse tilfælde kan disse udgifter dog holdes uden for den momspligtige værdi,  

 jf afsnittet »Udlæg«.
 Opkrævningsporto, der udelukkende vedrører opkrævning af pengebeløb (den  

 porto, som betales til postvæsenet for ekspedition af postopkrævninger) kan  

 holdes uden for momsberegningen under forudsætning af, at beløbet faktureres  

 særskilt som opkrævningsporto eller under en lignende betegnelse, og at der  

 ikke er beregnet avance af portoen.
c.
Tilslutnings- og oprettelsesafgifter mv I den momspligtige værdi medregnes:
 Tilslutnings- og oprettelsesafgifter og andre beløb, som leverandøren  

 afkræver modtageren som betingelse for levering af varer og momspligtige  

 ydelser.
 Bestemmelsen har til formål at sikre en momsmæssig ligestilling mellem  

 virksomheder, der opkræver engangsbeløb ved påbegyndelsen af løbende  

 leverancer, og virksomheder, der ikke opkræver sådanne engangsbeløb, men som  

 til gengæld må opkræve en tilsvarende højere betaling for de løbende  

 leverancer.
 Bestemmelsen har endvidere til formål at sikre, at virksomhedens  

 etableringsomkostninger mv eller dele heraf ikke holdes uden for den  

 momspligtige værdi ved opkrævning af engangsbeløb hos aftagerne til dækning  

 af disse omkostninger, hvorved virksomheden i realiteten ville kunne undgå  

 momsbelastning.
 Opkrævning af engangsbeløb som betingelse for leverancer af varer/ydelser  

 foretages især af virksomheder inden for el-, gas-, vand- og varmeforsyning  

 og af telefonselskaber.
Endvidere opkræves ofte engangsbeløb ved udlejning af bådeplads og ved  

 udlejning eller leasing af driftsmidler.
Med hensyn til engangsbeløb, der  

 opkræves ved udlejning af fast ejendom, henvises til kap SPEC AFG.
Engangsbeløb, der skal medregnes til den momspligtige værdi, omfatter fx  

tilslutnings- og oprettelsesafgifter, indskudsbeløb og depositum.  

 Beløbene medregnes, selv om disse alene er indbetalt (midlertidigt) som  

 sikkerhed for købers forpligtelser.
I det omfang, sådanne momsberigtigede  

 beløb senere tilbagebetales, fx ved ophør af lejemål, kan der dog foretages  

 regulering af virksomhedens momspligtige omsætning.
 Ved gennemførelse af  afdragsordninger for tilslutnings- og  

 oprettelsesafgifter mv medregnes såvel afdrag som renter i den momspligtige  

 værdi.
 Deposita, der indbetales af en virksomheds kunder som sikkerhed for  

 betaling for fremtidige leverancer, skal ikke medregnes til den momspligtige  

 værdi, såfremt beløbet indsættes i et pengeinstitut på en spærret konto i  

 kundens navn, og virksomheden ikke derved opnår indtægter.
 Forbrugernes  indskydelse af kapital i andelsselskaber som  

 erstatning for tilslutningsafgifter, deposita mv, skal ikke medregnes i den  

 momspligtige værdi for leverancer til forbrugerne, når der udstedes  

 andelsbreve, der forrentes og/eller tilbagebetales ved forbrugerens  

 udtrædelse af selskabet, evt efter udløbet af en vis uopsigelighedsperiode.  

 Dette gælder, selv om leverancer fra selskabet er betinget af indskydelse af  

 sådanne kapitalbeløb.
 Såfremt den indskudte kapital derimod ikke tilbagebetales, skal beløbet  

 medregnes i den momspligtige værdi.
 I tilfælde, hvor egentlig indskudskapital, som selskabet betinger sig for  

 at levere varer/ydelser, herefter ikke kan kræves medregnet i den  

 momspligtige værdi, må der foretages en vurdering af, om dette påvirker  

 værdien for de løbende leverancer i en sådan grad, at værdien med hjemmel i  

 lovens § 9 om interessefællesskab bør forhøjes.
d.
Provision mv I den momspligtige værdi medregnes:
 Agentprovision o lign samt auktionssalær.
Herefter skal virksomhedens omkostninger vedrørende salget medregnes i den  

 momspligtige værdi.
Det gælder bl a - provision til agenter mv, som har medvirket ved salget - anvisningsprovision, som hoteller m fl yder til udlejningsbureauer,  

 turistbureauer, rejsebureauer m fl, og som anvendes i tilfælde, hvor gæsten  

 betaler opholdet direkte til hotellet, og hvor hotellet efterfølgende sender  

 provisionen til bureauet.
- commission, som hoteller yder til rejsebureauer m fl, og som anvendes i  

 tilfælde, hvor gæsten køber sit hotelophold gennem rejsebureauet, og bureauet  

 selv tilbageholder provision.
Indtil udgangen af 1984 kan hoteller dog  

 undlade at medregne commission, men fra den 1 januar 1985 vil commission  

 under alle omstændigheder skulle medregnes i den momspligtige værdi - også  

 selv om der allerede på nuværende tidspunkt eller i øvrigt inden den 1 januar  

 1985 måtte være indgået bindende aftaler om værelsesudlejning mv mod  

 commission.
- auktionssalær, såvel køber- som sælgersalær - reklameomkostninger - betaling for udnyttelse af patentrettigheder.
 Provision skal ikke medregnes i den momspligtige værdi, hvis der er tale  

 om mellemhandlerprovision, som hoteller yder til rejsebureauer m fl, og som  

 anvendes i tilfælde, hvor bureauet aftager et bestemt antal værelser til  

 faste (netto)priser, dvs hvor bureauet køber dispositionsretten til  

 værelserne, jf i øvrigt kap AFGIFTPLIGTEN, side 74.
Provision, der i visse tilfælde betegnes som rabatter o lign, skal også  

 medregnes i den momspligtige værdi.
Det gælder bl a - rabat til varelotterier, - rabat til kontoringe og rabatforeninger, samt - rabat (»værtinderabat«), som en virksomhed, der sælger varer  

 ved sammenkomster i private hjem, yder værtinden af det samlede salgsbeløb  

 til gæsterne, og som fradrages i prisen for de varer, som værtinden køber til  

 eget brug.
e.
Rabatter I den momspligtige værdi medregnes:
 Kasserabatter og andre rabatter, der er betinget af vilkår, som ikke er  

 opfyldt ved leveringen (faktureringen).
Herefter skal rabatter, der  ubetinget er ydet ved leveringen  

 (faktureringen),  ikke medregnes i den momspligtige værdi.
Udstedes  

 faktura, kan rabatter kun holdes uden for den momspligtige værdi, hvis de  

 uden betingelser er fradraget i fakturabeløbet inden momsberegningen.
 Kasserabatter, bonus, dividende o lign, der er betinget af vilkår, som  

 ikke er opfyldt ved leveringen (faktureringen), skal medregnes i den  

 momspligtige værdi.
Selv om en betinget rabat senere bliver effektiv, kan der ikke ske  

 tilsvarende reduktion i den momspligtige værdi.
Såfremt rabatten vedrører  

 leverancer til registrerede virksomheder, kan der dog på visse betingelser  

 foretages regulering af den momspligtige omsætning, jf lovens § 13, stk 7, og  

 kap OMSÆTNING.
 Der henvises i øvrigt til følgende retningsgivende eksempler vedrørende  

 den momsmæssige behandling af rabatter mv:
- Rabat på el.
Et el-værk, der yder prisnedsættelse for el-leverancer til  

 brugere, der er aktionærer i el-værket, vil kunne holde prisreduktionen uden  

 for den momspligtige værdi (aktierne, der skal være noteret på navn i  

 el-værkets bogholderi, for at aktieejeren kan opnå prisreduktion, er udbudt  

 med oplysning om, at de giver ret til den omhandlede reduktion i el-prisen).
- Forudbetalingsrabatter.
Til den momspligtige værdi skal ikke medregnes  

 rabatter, der er ydet som følge af kunders forudbetaling gennem forskellige  

 former for opsparingsordninger.
Der er tale om rabatter, hvis vilkår er  

 opfyldt ved leveringen af varerne, og den momspligtige værdi vil således  

 kunne fastsættes til den pris, som kunden rent faktisk betaler for varerne  

 (vederlaget).
- Rabat på lægemidler.
Ifølge Sundhedsstyrelsens medicintakst ydes der  

 kommuner, sygehuse og andre en rabat på 10% af regningsbeløbet på betingelse  

 af, at det årlige medicinkøb i det pågældende apotek andrager mindst 10 000  

 kr, og at betalingen finder sted månedsvis og senest 1 måned efter regningens  

 modtagelse.
Rabatten fratrækkes straks ved levering til kunder, der  

 sædvanligvis køber for mindst 10 000 kr årligt, men kræves tilbagebetalt,  

 hvis indkøbet ikke når op på dette beløb.
Betales regningen ikke senest 1  

 måned efter modtagelsen, bliver et til rabatten svarende beløb  

 efterdebiteret.
Ved leverancer til nye aftagere ydes rabatten først, når  

 vedkommende har købt for 10 000 kr, og rabatten ydes i så fald med  

 tilbagevirkende kraft.
Denne rabat medregnes i den momspligtige værdi.
 - Rabatkuponer, der af virksomheder (fx sæbefabrikker) udsendes som led i  

 reklamekampagner til anvendelse for modtageren som delvis betaling ved indkøb  

 i detailhandelen af nogle på kuponerne nærmere angivne produkter, vil ikke  

 kunne holdes uden for detailhandlernes momspligtige værdi for de pågældende  

 produkter.
- Rabatmærker.
Værdien af rabatmærker, der i forbindelse med varesalg  

 udleveres køberen, og som indklæbes i rabathæfter med senere indløsning for  

 øje, skal medregnes i den momspligtige værdi.
Konverteres værdien af  

 rabatmærkerne til kontant indløsning straks ved salget, vil den kunne holdes  

 uden for den momspligtige værdi.
Det er dog en forudsætning, at virksomheden  

 etablerer en ordning, der muliggør en effektiv kontrol med størrelsen af de  

 rabatter, der er ydet på denne måde.
En sådan ordning skal på forhånd  

 godkendes af toldkamret.
- Personalerabatter, der ikke fratrækkes på salgstidspunktet, men  

 opsummeres for ca en måned ad gangen, hvorefter de udbetales til den ansatte.  

 Rabatten ydes reelt på salgstidspunktet, og opsummeringen sker kun af  

 praktiske grunde.
Rabatterne er derfor ikke betingede og kan ved udbetalingen  

 fradrages i den momspligtige omsætning.
f.
Afbetalingstillæg mv I den momspligtige værdi medregnes:
 Afbetalingstillæg, finansieringstillæg mv.
Bestemmelsen skal ses i sammenhæng med lovens § 7, stk 3, hvorefter  

 almindelige kreditrenter på visse betingelser kan holdes uden for den  

 momspligtige værdi.
Se afsnit »Renter«.
 Med denne undtagelse er det herefter hovedreglen, at de forskellige tillæg  

 i forbindelse med finansiering, som en leverandør afkræver kunden ved salg af  

 varer/ydelser på afbetaling eller ved kreditgivning, skal medregnes i den  

 momspligtige værdi.
 Som eksempler på tillæg, der skal medregnes i værdien, kan nævnes:
 - Gebyr for notering af panthaverdeklarationer på  

 motorkøretøjsforsikringer, der opkræves ved afbetalingshandel med  

 motorkøretøjer.
 Kautionsforsikringspræmie, som en autoforhandler beregner sig over for  

 køberen af et motorkøretøj for at kautionere for dennes lån til finansiering  

 af købet.
 - Kontogebyrer, som fx stormagasiner afkræver kunder med løbende konto.
 - Ratetillæg, som opføres på en købekontrakt som en fast procent af  

 restkøbesummen, og som kun skal betales i det omfang, køberen ikke overholder  

 kontraktens betalingsbetingelser. (Der vil kunne ske momsmæssig regulering i  

 det omfang, beløbet godskrives kunden).
 - Tillægsafgifter mv, som fx forsyningsvirksomheder afkræver forbrugerne  

 ved for sen betaling.
 - »Rentetillæg« vedrørende varer, der har været udlejet, og som  

 senere sælges til lejeren på vilkår, hvorefter salgsprisen fastsættes til den  

 almindelige salgspris for den pågældende vare med fradrag af den betalte  

 leje, dog således at der i den betalte leje fradrages »rentetillæg«  

 vedrørende lejeperioden. (Tillægget kan ikke momsmæssigt anses som  

 almindelige kreditrenter).
- »Stiftelsesprovision«.
Se afsnit »Afgørelser« g.
Serveringsafgift I den momspligtige værdi medregnes:
 Serveringsafgift, der ikke er indbefattet i prisen, med et beløb, der  

 svarer til sædvanlig serveringsafgift.
 Drikkepenge, der ydes til serveringspersonale udover den i den almindelige  

 salgspris indkalkulerede serveringsafgift (det samlede regningsbeløb), skal  

 ikke medregnes i den momspligtige værdi.
 Serveringsafgift vedrørende salg af tobaksvarer i restaurationer mv skal  

 medregnes i den momspligtige værdi.
Renter Efter lovens § 7, stk 3, kan renter, der beregnes af den til enhver tid  

 skyldige del af købesummen, holdes uden for den momspligtige værdi på  

 betingelse af, at det af  købekontrakten eller  bilag vedrørende  

 betalingerne  fremgår, hvor meget renten udgør af de enkelte betalinger.  

 Det er ikke tilstrækkeligt, at det ved hjælp af oplysninger fra fx  

 købekontrakten er muligt at beregne, hvor meget renten udgør af de enkelte  

 betalinger.
Oplysning om rentebeløbets størrelse kan dog undlades, hvis det af en  

 rentetabel, som udleveres til køberen, fremgår, hvor meget renten udgør af de  

 enkelte betalinger.
Ved rentetabeller forstås i denne forbindelse tabeller,  

 hvor renteydelsen er angivet periode for periode, fx i procent af det samlede  

 rentebeløb.
Finansieringstabeller eller »generelle rentetabeller«  

 over forskellige afviklingsformer, som er udarbejdet af visse foreninger,  

 opfylder derimod ikke betingelsen for, at renterne kan holdes uden for den  

 momspligtige værdi.
 Som eksempler på  renteberegningsmetoder, der opfylder  

 betingelserne for at holde rentebeløbet uden for den momspligtige værdi,  

 kan nævnes:
- Afbetalingshandel, hvor den solgte genstand forbliver sælgerens ejendom,  

 indtil den fulde købspris inclusive rentetillæg er betalt.
Rentetillægget  

 opgøres månedligt (og størrelsen kendes således ikke ved handelens indgåelse)  

 og beregnes som en procentandel af den pågældende måneds ultimosaldo.
Af  

 bilagene vedrørende de enkelte indbetalinger fremgår det ikke, hvor stor en  

 del af det indbetalte beløb, der er renter, men virksomheden fremsender hvert  

 kvartal kontoudtog, hvori bl a indbetalinger, renter og afdrag er  

 specificeret.
- Tillæg, som fx fjernvarmeselskaber beregner sig i form af renter og  

 gebyrer ved for sen indbetaling, og som beregnes efter antal dage fra sidste  

 rettidige indbetalingsdag og indtil betalingsdagen på grundlag af en årlig  

 rentesats, eller som en bestemt procent pr påbegyndt måned efter sidste  

 rettidige indbetalingsdag.
Hvis tillægget beregnes med en vis procent pr  

 påbegyndt måned, men således at der opkræves et minimumsgebyr, skal dette  

 minimumsgebyr medregnes i det beløb, hvoraf momsen beregnes, mens den  

 eventuelt overskydende del af tillægget kan holdes uden for momsberegningen.  

 Størrelsen af det tillæg, hvoraf der ikke beregnes moms, skal anføres  

 særskilt på de pågældende regninger mv.
- Ved salg af varer på afbetaling tillægger en virksomhed restkøbesummen  

 et rentebeløb, der er beregnet som 1,3 pct pr måned af den til enhver tid  

 skyldige restgæld.
Restkøbesummen og rentetillægget afdrages herefter med  

 lige store månedlige rater.
I virksomhedens ordrebekræftelse er rentebeløbet  

 anført med et samlet beløb, men det er tillige angivet, hvor meget  

 rentetillægget afdrages med pr måned.
 Som eksempel på en  renteberegningsmetode, der ikke opfylder  

 betingelserne  for, at rentebeløbet kan holdes uden for den momspligtige  

 værdi, kan nævnes:
- Afbetalingshandel, hvor en virksomhed tillægger restkøbesummen et  

 rentebeløb.
Det omhandlede rentebeløb - der beregnes af den til enhver tid  

 skyldige restgæld - opføres i købekontrakten med et samlet beløb, som  

 tillægges restkøbesummen, der herefter sammen med oprettelsesgebyret afvikles  

 med lige store månedlige rater.
Rentebeløbet og den månedlige ydelse beregnes  

 ved opslag i en finansieringstabel.
Rentesatsen og størrelsen af de enkelte  

 rater er anført i købekontrakten, men det fremgår hverken af købekontrakten  

 eller af bilag vedrørende betalingerne, hvor meget renten udgør af de enkelte  

 betalinger.
Udlæg Beløb, som en virksomhed modtager fra kunder som tilbagebetaling af  

 omkostninger (udlæg), der er afholdt i kundens navn og for kundens regning,  

 kan i visse tilfælde holdes uden for den momspligtige værdi for de af  

 virksomheden præsterede ydelser for kunden.
 Det er dog en forudsætning, at det  ikke drejer sig om udlæg, der  

 efter de almindelige regler skal medregnes til den momspligtige værdi som en  

 normal omkostning for virksomheden ved udførelse af momspligtige ydelser for  

 kunden.
Det er endvidere en betingelse for at holde udlæg uden for den  

 momspligtige værdi at der ikke beregnes avance af udlæggene, at der udstedes en særlig udlægsopgørelse til kunden vedrørende udlæggene  

 (kan specificeres særskilt som udlæg i fakturaen vedrørende de momspligtige  

 leverancer),og at de originale udgiftsbilag videresendes til kunden.
 Indtil den 27 juni 1986 var det endvidere en betingelse, at de originale  

 udgiftsbilag var udstedt til kunden eller med kunden som ordregiver (eller  

 for nummerplader være påført køretøjets registreringsnummer).
 Der skal i øvrigt kunne redegøres for udgifter og indtægter vedrørende de  

 omhandlede udlæg.
 Virksomheden har ikke fradragsret vedrørende udgifter til indkøb, der på  

 ovennævnte betingelser kan anses som udlæg for kunden.
Eventuel anvendelse af udlægsreglerne i overensstemmelse med de fastsatte  

 betingelser har således kun reel momsmæssig betydning i de tilfælde - hvor kunden ikke har fuld fradragsret, og - hvor det samtidig drejer sig om udlæg for indkøbte ydelser, hvoraf der  

 ikke er beregnet moms (fx persontransport), eller for hvilke virksomheden  

 efter lovens § 16, stk 3, ikke har fradragsret (fx hotelophold).
 Som eksempler på udlæg, der på ovennævnte betingelser kan holdes uden for  

 den momspligtige værdi, kan nævnes:
- udlæg til syns- og skønsmænd samt honorering af sagkyndige vidner - udlæg til reproduktioner, modeller, fotografier mv - udlæg for afgift til det offentlige for ekspedition af udstykningssager - udlæg for offentlige attester - udlæg for nummerplader i forbindelse med reparation af motorkøretøjer.  

 (Kundens navn kan på originalbilaget eventuelt erstatters med motorkøretøjets  

 registreringsnummer). Betaling for nummerplader ved salg af motorkøretøjer  

 kan derimod ikke holdes uden for den momspligtige værdi - udlæg for stempelafgift for stempling af slutsedler og købekontrakter  

 ved salg af motorkøretøjer. (Der kan ses bort fra det generelle krav om, at  

 der skal foreligge originale udgiftsbilag) - udlæg til synsgebyr i forbindelse med  reparation af  

 motorkøretøjer, når udgiften principielt afholdes i kundens navn. (Der kan  

 ses bort fra den almindeligt gældende regel om, at det originale udgiftsbilag  

 skal vedlægges udlægsopgørelsen). En forhandlers opkrævning af synsgebyr ved  

salg af motorkøretøjer i indregistreret stand kan derimod ikke holdes  

 uden for den momspligtige værdi - udlæg til musik, som hoteller, restaurationer, forsamlingshuse eller  

 lignende skaffer efter anmodning fra en gæst, og som refunderes af gæsten.  

 Vederlag for musik, som hoteller leverer ved ansat personale eller ved  

 personer, der er engageret af hotellerne m fl, kan derimod ikke holdes uden  

 for den momspligtige værdi.
Portoudlæg i edb-bureauer m fl Edb-bureauer, der i tilslutning til udførelse af forskellige edb-opgaver  

 for kunder også sørger for aflevering af edb-udskrevet materiale  

 (meddelelser, girokort, rykkere o lign) til postbesørgelse på kundernes  

 vegne, kan holde sådanne portoudgifter, der typisk udgør en væsentlig del af  

 de samlede omkostninger, uden for den momspligtige værdi på betingelse af at portobeløbene viderefaktureres uden avance, at evt rabat fra postvæsenet, fx i forbindelse med anvendelse af PP-mærke,  

 direkte godskrives kunderne, samt at der sker særskilt sammentælling af portobeløb ved fakturering af de  

 samlede ydelser.
 Duplikerings-, adresserings- og kuverteringsbureauer, hvor tilsvarende  

 forhold med hensyn til omkostningsfordelingen gør sig gældende, og hvor  

 bureauerne ligeledes af såvel tekniske som praktiske grunde foretager  

 udsendelse på kundernes vegne, kan på de samme betingelser som edb-bureauer  

 holde de pågældende portoudgifter uden for den momspligtige værdi.
 I andre tilfælde skal portoudgifter medregnes i den momspligtige værdi.
Rejseudlæg mv Rådgivningsvirksomheder m fl, fx advokater, arkitekter, ingeniører,  

 revisorer og konsulenter, kan holde rejseudlæg, dvs udgifter til rejse,  

 ophold og fortæring mv uden for den momspligtige værdi på betingelse af, at der ikke beregnes avance af disse udlæg, at der udstedes en særlig udlægsopgørelse til kunden vedrørende udlæggene, at de originale bilag videresendes til kunden.
 Der er således ikke mulighed for at holde godtgørelse for benyttelse af  

 eget transportmiddel i klientens tjeneste uden for den momspligtige værdi,  

 selv om godtgørelsen faktureres særskilt, og selv om den af staten anvendte  

 takst for befordringsgodtgørelse anvendes.
De fastsatte regler omfatter ikke sådanne udgifter, som en virksomhed  

 efter kollektive overenskomster skal godtgøre sine medarbejdere i anledning  

 af disses rejser i virksomhedens tjeneste.
Sådanne udgifter (time- og  

 dagpenge, udstationeringsgodtgørelse, udepenge, godtgørelse til medarbejderen  

 for benyttelse af eget befordringsmiddel i arbejdsgiverens tjeneste mv) skal  

 medregnes i den momspligtige værdi, selv om virksomheden debiterer klienten  

 særskilt herfor.
Stempelafgift Stempelafgift, der opkræves i forbindelse med udlejning og kreditsalg,  

 skal som udgangspunkt medregnes til den momspligtige værdi, da den anses som  

 en del af vederlaget.
Stempelafgiften kan dog holdes uden for den momspligtige værdi på  

 betingelse af, at der ikke beregnes avance af afgiften, og at der udstedes en  

 særlig udlægsopgørelse til kunden.
Det sidste krav anses dog for opfyldt,  

 hvis stempelafgiften er specificeret på fakturaen eller - hvis der ikke  

 udstedes faktura - på købekontrakten/lejekontrakten.
Der stilles ikke ved stempelafgift krav om, at det orginale udgiftsbilag  

 skal videresendes til kunden.
Hvis de nævnte betingelser er opfyldt, skal der  

 heller ikke betales moms af stempelafgiften ved udlejning, hvor  

 stempelafgiften afdrages i forbindelse med den løbende ydelse.
Transportvirksomheders udlæg Transportvirksomheders betaling for den af andre virksomheder, fx DSB,  

 udførte transport og af- og pålæsning i forbindelse med transporten, kan på  

 de sædvanlige betingelser holdes uden for den momspligtige værdi som et udlæg  

 for kunden.
Lossepladsafgift kan ligeledes betragtes som udlæg for kunden, såfremt  

 aftalen med kunden kun omfatter selve kørslen til lossepladsen.
Hvis aftalen  

 med kunden derimod er en aftale om bortskaffelse af affald, fx fjernelse af  

 dagrenovation, er lossepladsafgiften en omkostning for transportvirksomheden,  

 der skal medregnes i den momspligtige værdi.
 Udgifter i forbindelse med færgeoverfarter kan ikke betragtes som udlæg  

 for kunden, men skal indgå i den momspligtige værdi for transporten.
Tilskud Tilskud, der kan anses som vederlag eller en del af vederlaget for  

 varer/ydelser, skal medregnes i den momspligtige værdi.
Registrerede virksomheder skal således betale moms af tilskud, som kan  

 anses for direkte eller indirekte betaling for varer/ydelser, som  

 virksomheden leverer.
Det vil bl a sige, at der normalt skal betales moms af  

 tilskud, som en virksomhed modtager fra den samme kreds af personer, som får  

 leveret varer/ydelser af virksomheden.
På samme måde skal der betales moms af  

 tilskud, som en kommune yder til dækning af underskud i kommunale  

 forsyningsvirksomheder, såsom fjernvarmeværker, vandværker og  

 renovationsvæsen, der betjener kommunens indbyggere, samt af tilsvarende  

 kommunale tilskud til private forsyningsvirksomheder, herunder tilskud til  

 dækning af forskellige anlægsomkostninger, idet sådanne tilskud indirekte via  

 skatterne betales af den samme kreds af personer, der nyder godt af  

 leverancerne.
 Der skal ligeledes normalt betales moms af tilskud til nedbringelse af  

 priserne for varer/ydelser, når dette direkte eller indirekte kommer  

 tilskudsyderne til gode.
 Tilskud, der har karakter af gaver, skal ikke medregnes i den momspligtige  

 værdi, selv om sådanne tilskud kan påvirke prisen for varer/ydelser, der  

 afsættes af registrerede virksomheder.
 Det er dog en forudsætning, at virksomheden ikke præsterer modydelser af  

 nogen art til tilskudsgiveren, hverken direkte eller indirekte.
 Som tilskud, der har karakter af gaver, anses bl a offentlige tilskud i  

 form af generelle støtteordninger til erhvervsvirksomheder og institutioner,  

 når der ikke herfor præsteres konkrete modydelser.
 Der kan normalt ikke foretages begrænsning af fradragsretten for indgående  

 moms som følge af, at virksomheder modtager »momsfri« tilskud.
 Det forhold, at registrerede virksomheder ikke skal beregne moms af  

 modtagne tilskud, medfører ikke, at virksomhederne hos underleverandører kan  

 indkøbe varer og momspligtige ydelser uden moms.
 Til nærmere belysning af, hvorledes ovennævnte hovedretningslinier er  

 anvendt i konkrete tilfælde, henvises til eksemplerne i de følgende afsnit.
Offentlige tilskud mv EF-tilskud til nedsættelse af prisen for mælk og visse mejeriprodukter.
EF  

 yder tilskud til nedsættelse af prisen for mælk og visse mejeriprodukter, som  

 leveres til elever i skoler og børnehaver mv.
Tilskuddet ydes efter EF's  

 forordninger nr 1842/83 og 2167/83 om uddeling af mælk og visse  

 mejeriprodukter til elever i skoler og undervisningsanstalter og  

 Landbrugsministeriets bekendtgørelse nr 4 af 9 januar 1986 om ydelse af  

 støtte til mælk og visse mejeriprodukter til elever i skoler og  

 undervisningsanstalter.
EF har siden 1 april 1977 ydet tilskud til nedsættelse af prisen for visse  

 mælkeprodukter, der leveres til elever i nærmere angivne  

 undervisningsinstitutioner mv.
Udbetaling af tilskud er bl a betinget af, at  

 den støtteberettigede institution eller den kommune, offentlige myndighed  

 eller godkendte organisation, hvorunder institutionen hører, er registreret  

 hos EF-direktoratet.
Det er endvidere en betingelse, at produktet købes hos  

 et mejeri eller en detailhandler, som er godkendt til detailforhandling af  

 levnedsmidler.
Den støtteberettigede institution skal nedsætte prisen for de pågældende  

 produkter med et beløb, der mindst svarer til støttebeløbet.
Ved nedsættelsen  

 skal som udgangspunkt anvendes den pris, hvortil produktet leveres fra  

 leverandøren.
Tilskuddene blev indtil 1 august 1983 udbetalt til den registrerede  

 institution, kommune, offentlige myndighed eller godkendte organisation.
Med  

 virkning fra den 1 august 1983 kan tilskuddet imidlertid udbetales direkte  

 til leverandøren, som da skal levere produkterne til en pris, der svarer til  

 udsalgspris med fradrag af EF-støttebeløbet.
Denne bestemmelse har medført en  

 række henvendelser fra mejerier og andre leverandører, der har spurgt, om  

 EF-tilskuddet skal fratrækkes den rene udsalgspris (excl moms), og om momsen  

 herefter skal beregnes af det nedskrevne beløb, således at der ikke beregnes  

 moms af tilskuddet.
 Der er truffet afgørelse om, at de af leverandøren modtagne tilskud skal  

 medregnes til den momspligtige omsætning, idet tilskuddet må anses for en del  

 af vederlaget for den pågældende mælkeleverance (forbrugertilskud).
EF-tilskud til nedsættelse af prisen for skummetmælk til foderbrug.
EF  

 yder tilskud til nedsættelse af prisen for skummetmælk og skummetmælkspulver  

 til foderbrug.
Tilskuddet administreres på grundlag af Landsbrugsministeriets  

 bekendtgørelse nr 567 af 16 november 1984 om ydelse af støtte til skummetmælk  

 til foderbrug.
Ordningen varetages af De Danske Mejeriers Fællesorganisation for  

 EF-direktoratet, og den indebærer, at mejerivirksomheder, som ønsker at få  

 støtte ved salg af skummetmælk, skal registreres hos De Danske Mejeriers  

 Fællesorganisation.
Støttebeløbet skal anvendes til nedsættelse af den pris,  

 som købere af støtteberettiget skummetmælk til foderbrug betaler for mælken.
 De tilskud/støttebeløb, som mejerivirksomhederne modtager, skal ikke  

 medregnes ved opgørelsen af mejeriernes momspligtige omsætning, idet  

 tilskuddet/støttebeløbt betragtes som et producenttilskud, der gives til en  

 momsregistreret virksomhed til nedsættelse af prisen.
EF-tilskud til nedsættelse af prisen for smør.
EF yder tilskud til  

 nedsættelse af prisen for smør, som leveres til institutioner mv.
Tilskuddet  

 ydes efter EF's forordning nr 2191/81 af 31 juli 1981 om støtte til smør, som  

 købes af institutioner eller samfund, der ikke arbejder med gevinst for øje,  

 jf Landbrugsministeriets bekendtgørelse nr 427 af 17 august 1981 om støtte  

 til smør, der sælges til nedsat pris til institutioner mv.
Tilladelse til køb af smør til institutionsbrug udstedes af Direktoratet  

 for Markedsordningerne efter anmodning fra de institutioner eller samfund,  

 som er berettiget til at købe smørret.
Berettigede institutioner omfatter bl  

 a sygehuse, daginstitutioner, plejehjem samt kost- og højskoler.
Smørret skal  

 købes på det almindelige hjemmemarked.
EF-tilskuddet udbetales til leverandørerne.
Den enkelte institution kan  

 således ikke - i modsætning til ordningen vedrørende mælk og mejeriprodukter  

 - selv få udbetalt tilskuddet.
Tilskuddet skal anvendes til nedsættelse af  

 den pris, som institutionerne betaler for smørret.
 De omhandlede tilskud udgør en del af betalingen for leverancen, og der  

 skal derfor betales moms af disse tilskud (forbrugertilskud).
 Der skal ikke rejses krav om efterbetaling af moms i de tilfælde, hvor den  

 manglende momsberegning af EF-tilskud til institutionssmør er foretaget før  

 den 1 oktober 1987.
 Offentlige tilskud til soldaterhjem (selvejende institution) til dækning  

 af driftsunderskud skal ikke medregnes i den momspligtige værdi, så længe der  

 ikke stilles konkrete krav om modydelser.
Offentlige driftstilskud til privatdrevne færgeruter til nedsættelse af  

 taksterne for gods, last- og personvogne, skal ikke medregnes i den  

 momspligtige værdi.
Dette gælder, uanset om tilskuddene ydes som periodiske  

 tilskud, hvis størrelse afhænger af driftsunderskuddet, eller som tilskud pr  

 enhed, der udregnes på grundlag af antallet af overførte enheder i en periode  

 eller som faste tilskud.
 Statstilskud til avl af rapsfrø til nedsættelse af prisen på kunstgødning  

 skal ikke medregnes i den momspligtige værdi.
 Statstilskud til småskovsforeninger til delvis dækning af de ansatte  

 konsulenters løn mv skal ikke medregnes i den momspligtige værdi for den  

 konsulentbistand, foreningerne yder til medlemmerne.
 Tilskud, som teatre og publikumsorganisationer modtager til nedsættelse af  

 prisen på abonnementsordninger o lign dels fra staten, dels fra den kommune,  

 hvori den pågældende abonnent bor, skal ikke medregnes i den momspligtige  

 værdi.
En teatergruppe (egnsteater), der modtager driftstilskud fra den kommune,  

 hvori teatergruppen er hjemmehørende, mod vederlagsfrit at opføre et (ikke  

 nødvendigvis nærmere bestemt) antal forestillinger for kommunale  

 institutioner og skoler mv, skal betale moms af den del af tilskuddet, der  

 vedrører forestillingerne for kommunen.
Principielt skal den momspligtige  

 værdi opgøres som fremstillingsprisen, jf § 8, stk 1, men det vil af  

 praktiske grunde kunne tillades, at der ved forestillingerne betales moms af  

 den almindelige salgspris for den omhandlede forestilling - også selv om  

 denne pris er lavere end den faktiske fremstillingspris.
Tilskud i form af billetstøtte.
En kommune sælger kuponhæfter med 5  

 værdikuponer a 30 kr til personer bosiddende i kommunen.
Kuponhæftet koster  

 25 kr.
En værdikupon giver ret til nedslag på 30 kr i billetprisen til  

 koncerter med rytmisk musik arrangeret af musikarrangører, der er godkendt af  

 kommunen.
Arrangøren får så efterfølgende fra kommunen udbetalt et beløb på  

 30 kr pr indleveret værdikupon.
Det tilskud, der ydes gennem billetstøtteordningen med rabatkuponer,  

 sidestilles med ovennævnte tilskud til nedsættelse af prisen på  

 abonnementsordninger.
Tilskuddet skal derfor ikke medregnes i  

 koncertarrangørens momspligtige værdi.
Tilskud til el-selskab.
Et privat el-selskab, der modtager et  

 amtskommunalt tilskud til nedlæggelse af et søkabel til elforsyningen af et  

 øsamfund, skal ikke medregne dette tilskud i den momspligtige værdi, idet  

 tilskuddet ikke kan anses for direkte eller indirekte at være betaling for en  

 momspligtig ydelse.
Tilskud til vandværker.
Tilskud, som en kommune yder til etablering af et  

 ringledningssystem for at sikre kommunens indbyggere en ligelig og stabil  

 vandforsyning fra de private vandværker, der ligger i kommunen, skal  

 medregnes i den momspligtige værdi, da tilskuddet må betragtes som en del af  

 betalingen for vandleverancen, og fordi tilskuddet indirekte via skatterne  

 betales af den samme kreds af personer, som nyder godt af leverancerne.
Tilskud til centrale modtagelsesstationer for olie- og kemikalieaffald.  

 Der skal indtil videre ikke betales moms af kommunale tilskud til dækning af  

 omkostningerne ved etablering og drift af fælleskommunale (centrale)  

 modtagestationer.
Opgørelsen af de enkelte kommuners bidrag (tilskud) til  

 dækning af ovennævnte omkostninger foretages normalt i forhold til  

 befolkningstallet i de deltagende kommuner.
Der er herved lagt vægt på, at  

 disse modtagestationer hovedsagelig betjener momsregistrerede virksomheder.
 Der skal derimod betales moms af tilskud til dækning af omkostningerne  

 vedrørende drift af lokale olie- og kemikalieopsamlingssteder (og  

 lossepladser), idet disse omkostninger anses for at indgå som en del af det  

 kommunale renovationsvæsen.
Tilskud mv fra Teknologirådet.
Rådet yder i henhold til loven om  

 teknologisk service forskellige former for støtte til udførelse af projekter  

 og arbejdsprogrammer samt til udførelse af effektivitetsfremmende  

 konsulentvirksomhed.
Der skal betales moms af projekttilskud, der - evt gennem en  

 projektledelse - ydes til registrerede virksomheder til udførelse af nærmere  

 med rådet aftalte projekter, idet disse tilskud anses som betaling for  

 virksomhedernes levering af konkrete projektydelser til staten.
Der kan dog  

 som en overgangsordning ses bort fra moms af projekttilskud, såfremt der ikke  

 ved tildeling af bevillingerne er taget hensyn til momsen.
Der skal ikke betales moms af basistilskud samt rente- og afdragsfri lån  

 til udførelse af arbejdsprogrammer mv (generelle opgaver), som udelukkende  

 varetages af godkendte teknologiske serviceinstitutter (almennyttige  

 selvejende institutioner), idet der ikke herved præsteres en konkret  

 modydelse til staten.
De omhandlede tilskud og lån ydes til - opbygning og opretholdelse af institutionernes beredskab af viden og  

 ressourcer i øvrigt, - ydelse af teknologisk service, som efter rådets skøn er nødvendig eller  

 ønskelig ud fra erhvervspolitiske eller andre samfundsmæssige synspunkter, og  

 som medfører udgifter, for hvilke vedkommende institution ikke - eller kun  

 delvis - vil kunne skaffe dækning gennem honorarindtægter eller på anden  

 måde, og - andre af § 1 i loven om teknologisk service omfattede ikke nærmere  

 konkretiserede generelle opgaver af samfundsmæssig karakter, jf § 1, stk 3, i  

 bekendtgørelsen om tilskud og lån til teknologisk service.
 Der skal ikke betales moms af tilskud til arbejdsmarkedets organisationer  

 m fl til delvis dækning af udgifter til effektivitetsfremmende  

 konsulentvirksomhed, idet der ikke herved præsteres en konkret modydelse til  

 staten.
 Se i øvrigt kap AFGIFTSPLIGT (Afgørelser - Forsknings-, udviklings- og  

 forsøgsarbejder).
Tilskud fra Danmarks Erhvervsfond.
Fonden er etableret i medfør af lov nr  

 145 af 21 april 1965, og fondens midler skal efter lovens regler anvendes til  

 støtte for eksporten og til fremme af erhvervenes effektivitet og  

 konkurrenceevne.
Fonden yder således tilskud til bl a arbejdsmarkedets organisationer,  

 erhvervsorganisationer og virksomhedsgrupper til hel eller delvis dækning af  

 udgifter vedrørende - konsulentvirksomhed til fremme af effektiviteten i erhvervslivet og til  

 fremme af eksporten, - produktivitetsfremmende foranstaltninger, fx deltagelse i og afholdelse  

 af kurser og konferencer, og - eksportfremmende foranstaltninger, fx gennemførelse af  

 markedsundersøgelser, gennemførelse af udstillinger i udlandet, propaganda  

 mv.
 Der skal ikke betales moms af de omhandlede tilskud, idet de pågældende  

 erhvervsorganisationer m fl ikke præsterer nogen konkret modydelse til fonden  

 (staten).
Statstilskud til produktudvikling.
Efter lov nr 470 af 14 september 1977  

 om statstilskud til produktudvikling kan der ydes tilskud til  

 produktudvikling i danske virksomheder.
Tilskud gives fortrinsvis til  

 videreudvikling og forbedring af eksisterende produkter, og der lægges vægt  

 på, at den produktion, som udviklingsarbejdet forventes at resultere i, vil  

 fremme beskæftigelse og eksport eller importkonkurrenceevne.
 Tilskud gives til såvel enkeltvirksomheder som til grupper af  

 virksomheder.
 Loven om statstilskud til produktudvikling administreres af  

Teknologistyrelsen.
 Der skal ikke betales moms af de omhandlede tilskud, idet virksomhederne  

 ikke præsterer en konkret modydelse til staten.
 Tilskud til udvikling af Samfundsønskelige Produkter (SP-ordningen). Under  

 en tilskudsordning kaldet »støtte til udvikling af Samfundsønskelige  

 Produkter« (SP-ordningen) yder Teknologistyrelsen tilskud til  

 erhvervsvirksomheder og godkendte teknologiske serviceinstitutter m fl til  

 udvikling af produktideer.
Ordningen har til formål at støtte udviklingen af produkter, der ud fra en  

 samfundsmæssig betragtning er ønskelig at få realiseret.
Tilskud ydes kun til  

 det punkt i udviklingsarbejdet, hvor den videre udvikling af det endelige  

 produkt kan ske enten ved hjælp af andre støtteordninger eller for egne  

 midler.
Der er ikke krav om offentliggørelse af projekternes resultater, men der  

 fastsættes en tidsfrist, inden for hvilken støttemodtageren har eneretten til  

 projektresultaterne og kan udnytte disse til at søge produktet færdigudviklet  

 og påbegynde en produktion.
Såfremt den fastsatte tidsfrist overskrides, uden  

 at der er kommet en produktion i gang, tilfalder resultaterne Teknologirådet,  

 som herefter har ret til at søge dem nyttiggjort hos andre.
 Der skal ikke betales moms af tilskud, som Teknologistyrelsen yder efter  

 SP-ordningen, idet der ikke leveres en konkret modydelse til staten for den  

 opnåede støtte.
Tilskud til energiforskning.
Forsknings-, udviklings- og udredningsarbejde  

 mv, der udføres i forbindelse med deltagelse i Energiministeriets  

 energiforskningsprogrammer, er omfattet af momspligten, jf kap AFGIFTSPLIGTEN  

 - Forsknings-, udviklings- og forsøgsarbejder (statsstøttede).
 Der skal derfor betales moms af tilskud, der modtages fra  

 Energiministeriet til forskningsarbejdet mv, såfremt Energiministeriet opnår  

 en konkret modydelse for de ydede tilskud.
 Det forskningsarbejde mv, der er omfattet af Energiministeriets  

 energiforskningsprogrammer, er beskrevet i publikationen  

 Energiforskningsprogram 83, hvoraf et eksemplar er sendt til hvert  

 toldkammer.
 Energiforskningsprogram 83 er et program for udbygning af dansk  

 energiforskning og -udvikling i perioden 1983-85.
 Energiforskningsprogrammerne blev imidlertid iværksat allerede i 1976, men  

 da der først er taget endelig stilling til momsspørgsmålet i forbindelse med  

 energiforskningsprogrammet for 1983, gælder der særlige overgangsregler for  

 tilskud, der er ydet efter energiforskningsprogrammer, som ligger før 1984,  

 jf nedenfor.
 Energiforskningsprogrammet for 1983 er opdelt i 2 dele, nemlig del I, der  

 indeholder en generel beskrivelse af programmet, og del II, som i 18 punkter  

 indeholder en detaljeret beskrivelse af de konkrete forskningsprojekter, der  

 er omfattet af programmet.
Projekter, beskrevet i programmets del II, punkt 1-17, (forsknings- og  

 udviklingsprojekter), er alle projekter, der af tilskudsansøgerne er indsendt  

 til ministeriet.
Projekter beskrevet under punkt 18 (udredningsprojekter),  

 kan derimod være iværksat på opfordring af Energiministeriet til brug for bl  

 a ministeriets mere generelle energipolitiske overvejelser.
 Der skal ikke betales moms af tilskud, der af Energiministeriet ydes til  

 projekter, der er beskrevet i del II, punkt 1-17, idet Energiministeriet ikke  

 modtager en konkret modydelse for de givne tilskud.
Der skal derimod betales moms af tilskud, som Energiministeriet yder til  

 projekter, der er nævnt i programmets del II under punkt 18, og som er til  

 brug for ministeriet.
Det er herved forudsat, at disse projekter rekvireres  

 af Energiministeriet, idet ministeriet herved opnår en konkret modydelse for  

 det ydede tilskud.
 For tilskud, der er ydet efter energiforskningsprogrammer, som ligger før  

 1984, gælder, at der ikke skal betales moms af tilskud i tilfælde, hvor der  

 ikke ved tildelingen af bevillingerne er taget hensyn til momsen.
 Tilskud til udviklingsarbejde til fremme af byggeeksporten.  

 Eksportmarkedsundersøgelser og udvikling af produkter, ydelser og systemer  

 inden for den danske byggesektor, som udføres med henblik på udvikling og  

 styrkelse af byggeeksporten, og som udføres med støtte fra Boligministeriet,  

 er omfattet af momspligten, jf kap AFGIFTSPLIGTEN - Forsknings-, udviklings-  

 og forsøgsarbejder (statsstøttede).
 Der skal derfor betales moms af tilskud, der modtages fra Boligministeriet  

 til udviklingsarbejdet, såfremt Boligministeriet opnår en konkret modydelse  

 for de ydede tilskud.
 Resultaterne af udviklingsarbejdet skal i form af rapporter sendes til  

 Boligministeriet, men resultaterne vil hverken være tilskudsmodtagernes eller  

 Boligministeriets ejendom, idet det er forudsat, at resultaterne skal stå til  

 rådighed for hele byggesektoren.
 Der er således ikke tale om, at Boligministeriet modtager en konkret  

 modydelse for de ydede tilskud, og der skal derfor ikke betales moms af  

 tilskuddene.
 Tilskud til fremme af genanvendelse mv af produkter og materialer.  

 Miljøstyrelsen yder i henhold til lov nr 253 af 23 maj 1984 om genanvendelse  

 og begrænsning af affald og en til loven knyttet bekendtgørelse om tilskud  

 til genanvendelse og mindre forurenende teknologi følgende former for  

 tilskud:
 1. Tilskud til udrednings-, udviklings-, formidlings-  

 og informationsprojekter, der har til formål at fremme genanvendelse af  

 produkter, materialer eller spildprodukter eller at nedsætte  

 miljøbelastningen væsentligt ved omstilling til mindre forurenende teknologi.  

 Sådanne tilskud kan ydes til almennyttige og virksomhedsspecifikke projekter.
 2. Tilskud til anlægsinvesteringer til  

 produktionsformål.
 3. Tilskud til anlægsinvesteringer til  

 indsamlingsordninger for alle affaldstyper.
 For tilskud i henhold til punkt 2 og 3 er det bl a en betingelse, at  

 ansøgeren kan sandsynliggøre, at en investering, når tilskuddet er ydet, vil  

 være rentabel eller hvile i sig selv på længere sigt.
Det fremgår af loven og bekendtgørelsen, at ordningen er trådt i kraft den  

 1 oktober 1984. Et af miljøministeren nedsat råd - Genanvendelsesrådet -  

 træffer afgørelse i sager om tilskud.
Rådet kan desuden på eget initiativ  

 iværksætte almennyttige udrednings-, udviklings-, formidlings- og  

 informationsprojekter.
 Det fremgår videre, at tilskud ydes til private og offentlige virksomheder  

 samt til kommuner.
 Tilskudsbeløbene skal ikke medregnes i tilskudsmodtagerens momspligtige  

 omsætning, da Miljøstyrelsen ikke modtager en konkret modydelse for de ydede  

 tilskud.
 Der skal dog betales moms af tilskud til projekter og eventuelle  

 informationskampagner, iværksat af Miljøstyrelsen og Genanvendelsesrådet,  

 idet Miljøstyrelsen her må antages at modtage en konkret modydelse.
 Omkostninger vedrørende anlægsinvesteringer til indsamlingsordninger (der  

 indgår som en integreret del af renovationsvæsenet i en kommune), hvortil der  

 er ydet tilskud, kan holdes uden for den værdi, der efter reglerne om  

 kommunalt renovationsvæsen, skal lægges til grund for beregning af  

 afskrivning og forrentning af større investeringer.
Tilskudsordninger inden for arbejdsmarkedslovgivningen.
Der skal ikke  

 betales moms af de støttebeløb, der udbetales til momsregistrerede  

 virksomheder efter følgende love inden for arbejdsmarkedslovgivningen:
1. Lov nr 286 af 9 juni 1982 om jobskabelse 2. Lovbekendtgørelse nr 599 af 17 september 1987 om  

 arbejdsformidling og arbejdsløshedsforsikring mv.
 3. Lovbekendtgørelse nr 8 af 13 januar 1984 om  

 ekstraordinære beskæftigelsesfremmende foranstaltninger i kommuner og  

 amtskommuner.
 4. Lovbekendtgørelse nr 535 af 21 november 1985 om  

 arbejdstilbud til ledige.
 5. Lov nr 534 af 12 august 1987 om  

 beskæftigelsesmuligheder for unge mv.
 Afgørelsen om, at der ikke skal betales moms af støttebeløb efter loven om  

 arbejdstilbud til ledige, har virkning fra 1 januar 1985. For de øvrige  

 støtteordninger skal der ikke betales moms af støtten fra 1 juli 1985.
Loven om jobskabelse blev ophævet pr 1 juli 1985, dog således, at  

 projekter, der forinden var godkendt, kunne fortsættes.
Loven blev erstattet  

 af lov nr 293 af 21 juli 1985 om beskæftigelsesmuligheder for unge mv.
 Fra 1 januar 1986 er reglerne om ekstraordinære beskæftigelsesfremmende  

 forantaltninger i kommuner og amtskommuner indarbejdet i afsnit II i loven om  

 beskæftigelsesmuligheder for unge.
Der er truffet afgørelse om, at den del af en anlægsgartners lønudgift til  

 en medarbejder, som dækkes ved statsstøtte efter loven om jobskabelse, ikke  

 skal medregnes i den momspligtige omsætning ved udførelse af arbejder for en  

 kommune.
Der er lagt vægt på, at der er tale om en generel støtteordning med  

 det formål at fremme beskæftigelsen ved iværksættelse af arbejder, der ellers  

 ikke ville blive udført, og at staten ikke modtager en konkret modydelse i  

 forbindelse med udbetalingen af støtten.
 Der skal heller ikke betales moms af den støtte, der i henhold til  

 lovbekendtgørelsen om arbejdstilskud til ledige er udbetalt til  

 langtidsledige i amtskommunale marketenderier.
Andre tilskud Reklametilskud til en sammenslutning.
En sammenslutning, som er dannet af  

 forretninger fra samme eller fra beslægtede brancher, har som formål at  

 styrke medlemmernes konkurrenceevne gennem rationalisering af salg, service,  

 reklame og indkøb mv.
Sammenslutningen fungerer ikke som indkøbs- eller  

 salgsforening, men afsætter alene annonce- og reklameydelser samt  

 reklamemateriale o lign til medlemmerne.
 Betalingen for de omhandlede ydelser mv modtages dels i form af tilskud  

 fra leverandører af de i annoncer og reklamer omhandlede varer, dels fra  

 sammenslutningens medlemmer, som yderligere betaler et medlemskontingent for  

 servicevirksomheden.
 Sammenslutningen skal betale moms af tilskud fra leverandører samt af hele  

 vederlaget fra medlemmerne.
Reklametilskud til detailhandlere.
Detailhandlere, der fra  

 leverandørvirksomheder modtager tilskud til annoncering i distriktsblade mv,  

 udgivelse af annonceblade og for evt opstilling af lysreklameskilte  

 vedrørende de af leverandørerne forhandlede varer, skal betale moms af disse  

 tilskud.
Reklametilskud til centerforening.
En centerforening, der er registreret  

 efter momsloven for at forestå de i centret etablerede butikkers m fl  

 (lejernes) fælles annoncekampagner mv, skal betale moms af de tilskud til  

 foreningens aktiviteter, der modtages fra centrets ejer, selv om ejeren ikke  

 er medlem af centerforeningen og i øvrigt ikke etableret i centret.  

 (Medlemsskab af foreningen er obligatorisk for lejere i centret, og  

 medlemmerne betaler et nærmere fastsat medlemskontingent, som  

 momsberigtiges).
 Der er herved lagt vægt på, at ejeren af centret havde en klar interesse  

 i, at der på forskellig måde blev reklameret for centret - bl a fordi en del  

 af centrets forretningslokaler ikke var udlejet.
Tilskud til forlagsvirksomhed.
Et kirkesamfund ejer og driver en  

 forlagsvirksomhed, der afsætter varer til selve kirkesamfundet, til andre  

 virksomheder under kirkesamfundet og til andre, herunder lokale menigheder.
Kirkesamfundet yder et driftstilskud til forlagsvirksomheden, hvis priser  

 ligger ca 10% under de priser, der er godkendt af monopoltilsynet.  

 Driftstilskuddene udgør ca 4% af virksomhedens salgsomsætning.
Kirkesamfundet  

 er hovedaftager af forlagsvirksomhedens varer.
 Der skal beregnes moms af driftstilskuddene vedrørende  

 forlagsvirksomheden, idet kirkesamfundet opnår en modydelse i form af en  

 lavere pris for varerne, og idet forlagsvirksomheden drives i konkurrence med  

 andre trykkerivirksomheder.
Tilskud til marketenderier til nedbringelse af prisen på varerne skal  

 medregnes i den momspligtige værdi.
Se kap SPEC AFG.
Tilskud til vaskeri.
En blokejerforening (dvs en forening af  

 boligblokejere) er registreret efter momsloven for drift af et vaskeri, som  

 giver underskud.
 Vaskeriet er primært etableret som en service for lejerne i de pågældende  

 boligblokke, men kan også benyttes af andre.
 Der skal ikke betales moms af blokejerforeningens tilskud  

 (underskudsdækning) til vaskeridriften, fordi ejerforeningen ikke opnår nogen  

 momspligtig modydelse, ligesom tilskuddet ikke (via huslejen) kan anses for  

 at være afkrævet lejerne som betingelse for leverancer af varer eller  

 momspligtige ydelser.
 Hvis denne afgørelse medfører, at vaskeriets momstilsvar (over en længere  

 periode) konstant bliver negativt, bør spørgsmålet om, hvorvidt den  

 omhandlede virksomhed kan anses som erhvervsmæssig, jf kap REGISTRERING,  

 tages op til overvejelse.
Rentefrit lån.
En kreds af borgere i en by yder et rentefrit lån til en  

 idrætshal, der er frivillig registreret for udlejning af lokaler.
Lånet bindes i et pengeinstitut til 15% p.a.
Renteafkastet tilfalder  

 hallen og indgår i regnskabet som en indtægt.
Lånet indfries ved  

 tilbagebetaling med 20% årligt.
Udlejningsprisen vil herefter blive forhøjet  

 i takt med lånets indfrielse.
 Renteafkastet anses ikke for at være et indirekte tilskud til hallen, og  

 der skal derfor ikke betales moms af renteafkastet.
 Der er herved lagt vægt på, at der næppe er sammenfald mellem långiverne  

 og de, der lejer hallen.
Afgørelser Der er truffet en del afgørelser efter § 7, stk 1 og 2, af mere specifik  

 karakter, dvs afgørelser, som har relation til specielle virksomheder eller  

 ydelser.
Afbetalingssalg med fiktive prisangivelser Virksomheder, der sælger varer på afbetaling, og som - fx af hensyn til  

 afbetalingsloven - på afbetalingskontrakten opfører de leverede varer til en  

 højere pris end den faktiske salgspris og anfører udbetalingen med et  

 tilsvarende højere beløb, skal lægge det samlede kontraktbeløb til grund for  

 beregning af momsen.
 Den enkelte virksomhed kan dog fritages for at betale moms af det  

 omhandlede tillæg, såfremt den over for toldvæsenet kan dokumentere eller på  

 anden måde sandsynliggøre størrelsen af den faktiske salgspris.
Andelsslagterier Ved afregning til leverandørerne tilbageholder et andelsslagteri pr  

 leveret svin et vist beløb, som henlægges i et driftsfond.
Beløbene henstår i  

 dette fond i 5 år, hvorefter de udbetales sammen med den årlige efterbetaling  

 til leverandørerne.
 Det tilbageholdte beløb skal medregnes i den momspligtige værdi og skal  

 momsberigtiges sammen med den øvrige del af betalingen for svinet, dvs på  

 leverings-/afregningstidspunktet.
Apoteker/håndkøbsudsalg Apoteker udbetaler til håndkøbsudsalg et vederlag pr  

 forsendelse/ekspedition for udlevering mv af varerne.
 Vederlaget indgår i den momspligtige værdi ved apotekets opkrævning af  

 betaling hos kunden, og der vil på denne baggrund kunne ses bort fra  

 momsberegning vedrørende vederlaget ved afregning mellem apoteket og  

 håndkøbsudsalget/medicinalafleveringsstedet, hvis de berørte håndkøbsudsalg  

 og medicinalafleveringssteder i øvrigt er indforstået.
Arkitekter og ingeniører 1. Betaling for nedennævnte ydelser skal ud over selve  

 arkitekt- eller ingeniørhonoraret mv medregnes i den momspligtige værdi for  

 det pågældende arbejde, selv om disse ydelser faktureres særskilt fra  

 arkitekt- eller ingeniørvirksomheden.
Fremskaffelse af oversigtskort,  

 matrikelkort, byplaner og tegninger af bestående anlæg og bygninger,  

 mangfoldiggørelse af tegninger, beregninger og aktstykker, oversættelser,  

 tilvejebringelse af ikke almindeligt forekommende apparater og instrumenter,  

 udstikningsmateriale, kemiske undersøgelser, materialeprøvning o lign,  

 mandskab til hjælp ved opmålinger o lign, udgifter til befordring og rejser,  

 telegrammer og udenbys telefonsamtaler.
Det samme gælder betaling for  

 konduktørarbejde, herunder afholdelse af konduktørens udgifter til rejse- og  

 hotelophold. (I tilfælde, hvor konduktøren er ansat hos bygherren og aflønnes  

 af denne, skal ingeniørens eller arkitektens eventuelle udlæg af konduktørløn  

 mv ikke medregnes ved ingeniørens eller arkitektens beregning af moms).
2. Ved opgørelse af den momspligtige værdi for udførte  

 projekteringsarbejder mv skal medregnes betalingen for kontrol af  

 håndværkerregninger og for føring af byggeregnskab.
Dette gælder, hvad enten  

 betalingen er indbefattet i arkitekt- eller ingeniørhonoraret eller  

 faktureres særskilt.
 3. I nogle tilfælde kan arkitekt- eller  

 ingeniørvirksomhedens betaling for ovennævnte ydelser holdes uden for den  

 momspligtige værdi efter de for  udlæg  gældende regler, jf afsnittet  

 herom.
Depoter mv Selvstændige depoter eller kørende forhandlere, som sælger i  

 hovedvirksomhedens navn, skal betale moms af det samlede vederlag, der  

 modtages fra hovedvirksomheden.
Vederlaget består dels af provision, dels af  

 tilskud til drift af køretøjer mv samt tilskud til lønninger.
Erstatningsbeløb Erstatningsbeløb, som fx entreprenørvirksomheder afkræver kunder, med hvem  

 der er indgået aftale (kontrakt) om levering af varer og momspligtige  

 ydelser, som følge af ændringer i leveringsaftalen forårsaget af modtageren,  

 skal medregnes i den momspligtige værdi i tilfælde, hvor erstatningen må  

 anses som en del af vederlaget for de pågældende leverancer.
Det vil fx være  

 tilfældet, hvor entreprenørvirksomheden kræver erstatning på grund af en  

 mindskelse i leverancen, idet prisfastsættelsen i kontrakten kan være sket  

 til enhedspriser udregnet på basis af den oprindelig aftalte leverance.  

 Såfremt leverancen mindskes, kan det blive nødvendigt at hæve enhedsprisen  

 for at få dækket de faste omkostninger ind.
En sådan erstatning, der skal  

 dække de faste omkostninger, må anses som en prisforhøjelse (del af  

 vederlaget).
 Der skal derimod ikke betales moms af et erstatningskrav (anses ikke som  

 vederlag), som fremsættes alene på grund af, at der sker annullering af  

 afgivne tilbud på levering af varer og momspligtige ydelser, fx som følge af,  

 at det pågældende produkt ikke kommer til fuldførelse.
 Der skal normalt heller ikke betales moms af erstatningsbeløb, der  

 modtages fra forsikringsselskaber vedrørende varer mv, der er gået tabt fx  

 som følge af brandskade eller indbrud i virksomheden.
 Der skal heller ikke betales moms i tilfælde, hvor en udlejer afkræver  

 lejer (eller dennes forsikringsselskab) et erstatningsbeløb efter, at den  

 udlejede løsøregenstand er blevet beskadiget, eventuelt gået tabt.
 Der skal dog betales moms, såfremt virksomheder modtager erstatningsbeløb  

 som betaling for en momspligtig leverance, fx varer, der er forsendt på  

 modtagerens risiko, og som går tabt eller beskadiges under transporten.
 Et hotel, der indgår aftale med et rejsebureau om udlejning af et antal  

 værelsesenheder, som bureauet skal betale for, uanset om man benytter dem,  

 skal betale moms af hele det hos bureauet opkrævede beløb, idet den del af  

 beløbet, som vedrører eventuelle ikke benyttede værelsesenheder, ikke kan  

 anses som erstatningsbeløb, men må anses som bureauets betaling for den  

 dispositionsret, som bureauet har opnået over værelserne i den omhandlede  

 periode.
 Se i øvrigt kap TILSVAR (Skader og erstatninger).
Feriehusvirksomhed Faglige organisationer skal betale moms af lejeindtægten vedrørende  

 momspligtig udlejning af ferieboliger til medlemmerne.
Der kan være tale om,  

 at underskudsdækning vedrørende drift, herunder indskud til nyinvestering mv,  

 skal momsberigtiges.
Evt tvivlsspørgsmål vedrørende fastsættelse af den  

 momspligtige værdi for foreningers (momspligtige) udlejning, forelægges  

 indtil videre direktoratet med toldkamrets indstilling, idet toldkamret især  

 bør være opmærksom på udlejningsvirksomhed, der drives med underskud.
Feriecentre.
En virksomhed udlejer værelser i egne hoteller og feriebyer  

 og beregner ved udlejningen en intern provision på 20-30%. Provisionen svarer  

 til den provision, der normalt opkræves af rejsebureauer for formidling af  

 ophold i hoteller og feriebyer.
Den momspligtige værdi for udlejningen er det  

 fulde vederlag, der opkræves hos kunden, uanset at der føres særskilt  

 regnskab for »rejsebureauet«.
Foreningsblade, fagblade o lign Foreningsblade, fagblade mv, der er registreringspligtige (se kap  

 REGISTRERING), skal opgøre den momspligtige værdi efter følgende regler:
 1. Ved afsætning af blade og annoncer er den  

 momspligtige værdi vederlaget.
2. For eksemplarer af blade, der udleveres gratis, er  

 den momspligtige værdi en værdi, der sammen med annonceindtægterne mindst  

 dækker fremstillingsomkostningerne.
I tilfælde af, at salgs- og  

 annonceindtægter fra bladet fuldt ud dækker fremstillingsomkostningerne, skal  

 der dog ikke ske momsberigtigelse af den andel af oplaget, den udleveres  

 gratis.
I øvrige tilfælde opgøres den værdi, hvoraf momsen for de gratis  

 udleverede eksemplarer skal beregnes, ved at trække annonceindtægten fra  

 fremstillingsomkostningerne og dividere resultatet med det samlede oplagstal.  

 Beregningen kan også ske på grundlag af den anvendte del af oplaget,  

 hvorefter der ikke skal foretages momsberigtigelse af eventuel senere  

 lejlighedsvis gratis udlevering af eksemplarer fra restoplaget.
For  

 eksemplarer af blade, der udleveres til en pris, som sammen med eventuelle  

 annonceindtægter ikke dækker fremstillingsomkostningerne, skal momsen  

 beregnes af en tilsvarende værdi.
Udregning af den momspligtige værdi for blade, der udleveres gratis eller  

 til en pris, som sammen med eventuelle annonceindtægter ikke dækker  

 fremstillingsomkostningerne, kan foretages for momsperioden (kvartalet) under  

 et.
Som fremstillingsomkostninger anses de omkostninger (momsen ikke  

 medregnet), der er forbundet med bladets fremstilling og distribution,  

 bortset fra redaktionelle omkostninger såsom betaling til bladets redaktør og  

 forfatterhonorarer for artikler mv.
 Reglerne om foreningsblade, fagblade og lignende kan tilsvarende finde  

 anvendelse for lokale telefonbøger, vejvisere og køreplaner, der udleveres  

 gratis, og for hvilke omkostningerne ved udgivelsen dækkes gennem  

 annoncetegning.
Forsamlingshuse, idrætshaller m fl Ved afholdelse af momspligtige arrangementer (se kap REGISTERING) skal  

 forsamlingshuset, bestyreren/værten eller den, der forestår arrangementer,  

 beregne moms af hele det beløb, som kunden (festholderen) skal betale for det  

 samlede arrangement.
 Forsamlingshuset m fl skal dog ikke medregne beløb, som kunden har betalt  

 direkte til andre, når det drejer sig om varer og ydelser, der er købt hos  

 andre momsregistrerede virksomheder og som dermed er momset ved købet, fx  

 mad- og drikkevarer, betaling til momsregistreret kogekone og varer, som  

 kunden selv har fremstillet.
 Forsamlingshuset m fl skal således kun beregne moms af de udgifter, som  

 kunden selv har afholdt, når der er tale om betaling for varer og ydelser,  

 hvoraf der ikke er betalt moms ved købet, fx betaling for lokaleleje og løn  

 til serveringspersonale.
Forsyningsvirksomheder (el-, gas-, vand- og varmeværker) Generelt Tilslutnings- og oprettelsesafgifter.
Gennemfører en forsyningsvirksomhed  

 en afdragsordning for betalingen af disse afgifter, mod at der sker  

 forrentning af beløbene, skal såvel renter som afdrag medregnes i den  

 momspligtige værdi.
 Udsteder et andelsselskab for tilslutningsafgifter mv  andelsbreve,  

 der  forrentes, og som  indløses, såfremt forbrugeren efter  

 udløbet af en vis uopsigelighedsperiode udtræder af selskabet, eller såfremt  

 kommunen overtager værket, medregnes afgifterne ikke i den momspligtige  

 værdi.
Såfremt der i ovennævnte tilfælde  ikke er aftalt nogen  

forrentning af beløbene, vil disse normalt heller ikke kunne kræves  

 medregnet i den momspligtige værdi.
Spørgsmålet om evt forhøjelse af den  

 momspligtige værdi i medfør af lovens § 9 forelægges indtil videre for  

 direktoratet.
Frivillige indskud eller lån, der  tilbagebetales, skal ikke  

 medregnes til den momspligtige værdi - heller ikke selv om långiveren som  

 modydelse opnår et nedslag i den faste årlige ydelse.
Det er dog en  

 forudsætning herfor, at der foreligger konkret aftale med de enkelte  

 indskydere eller långivere om beløbets tilbagebetaling.  Frivillige  

 indskud, der  ikke tilbagebetales, skal altid medregnes i den  

 momspligtige værdi.
Faste årlige ydelser.
Den del af betalingen for leverancer, der beregnes  

 som en fast årlig ydelse, vil ikke kunne holdes uden for momsberegningen,  

 selv om beløbet anvendes til forrentning og afdrag på lån optaget til  

 finansiering af et værks anlægsudgifter eller til forrentning af  

 andelskapital.
Det samme gælder den del af betalingen for leverancer, der  

 beregnes som en fast årlig leje af måler mv.
 Tillægsafgifter, dvs gebyrer, som afkræves forbrugerne ved overskridelse  

 af betalingsfristen for regninger på leverancer, skal medregnes i den  

 momspligtige værdi.
 Det er uden betydning, om gebyret er beregnet med et fast beløb, gradueret  

 efter regningsbeløbets størrelse, eller med en fast procentdel af beløbet.
I tilfælde, hvor gebyret beregnes med en vis procent pr påbegyndt måned,  

 men således at der altid opkræves et minimumsgebyr, skal dette minimumsgebyr  

 medregnes i den momspligtige værdi.
En eventuel overskydende del af gebyret  

 (rentetillægget) vil derimod kunne holdes uden for den momspligtige værdi.  

 Rentetillæg, der beregnes enten efter antal dage mellem sidste rettidige  

 indbetalingsdag og betalingsdagen med en nærmere angivet årlig rentesats  

 eller med en vis procent pr påbegyndt måned efter sidste rettidige  

 indbetalingsdag (uden minimumsgebyr), kan ligeledes holdes uden for den  

 momspligtige værdi.
Renter og afdrag vedrørende nedlagte værker.
Der skal ikke betales moms af  

 renter og afdrag, som et værk opkræver hos sine forbrugere, når renterne og  

 afdragene vedrører lån, der er værket uvedkommende.
Det er dog en betingelse,  

 at manglende betaling af de omhandlede beløb ikke vil kunne medføre, at  

 værket ophører med leverancer til den pågældende forbruger.
Fjernvarme Et fjernvarmeselskab, der for at ville påtage sig at levere varme til et  

 udstykningsområde, hvor en kommune som sælger har ladet tinglyse en servitut  

 om opvarmningsform, betinger sig et bestemt beløb pr parcel, uanset hvilken  

 opvarmningsform parcelkøberen vælger, skal betale moms af det modtagne beløb.  

 Beløbet indregnes i prisen for de enkelte parceller (afregnes af kommunen) og  

 tilfalder fjernvarmeselskabet til finansiering af nødvendige  

 forsyningsledninger mv til området.
Vandværker 1. Et vandværk, der i forbindelse med en udvidelse og  

 modernisering lader finansieringen ske ved, at forbrugerne opfordres til at  

 indskyde beløb, på hvilke der udstedes andels- eller interessentbeviser, men  

 som ikke forrentes eller afdrages (tilbagebetales), skal medregne indskuddene  

 i den momspligtige værdi, uanset at indbetalingerne er frivillige og således  

 ikke en betingelse for at få leveret vand fra vandværket.
 Hvis indskuddene derimod tilbagebetales, evt i forbindelse med udtræden af  

 værket (selskabet), medregnes beløbene ikke i den momspligtige værdi.
2. Et vandværk har i sin tid til dækning af  

 anlægsudgifterne optaget et lån i et pengeinstitut, for hvilket  

 interessenterne hæfter solidarisk.
Af gældsbrevet fremgår det, at lånet er  

 optaget af vandværket, men efter særlig aftale opkræver pengeinstituttet hos  

 hver enkelt interessent en forholdsmæssig andel af det samlede afdrags- og  

 rentebeløb.
Beløbene indbetales af interessenterne direkte til  

 pengeinstituttet og bogføres ikke i vandværkets regnskab.
 Det fremgår af vandværkets vedtægter, at man er berettiget til at afbryde  

 vandforsyningen til interessenter, der ikke har indbetalt de nævnte rente- og  

 afdragsbeløb rettidigt.
 De omhandlede rente- og afdragsbeløb skal medregnes i vandværkets  

 momspligtige værdi for leverancer til interessenterne, idet den af  

 pengeinstituttet foretagne opkrævning må anses for at være foretaget på  

 vandværkets vegne, ligesom beløbenes betaling er en betingelse for  

 vandleverancer.
Fremstilling af guldvarer Guldsmede mv skal betale moms af den fulde salgspris ved salg af guldvarer  

 mv, som er fremstillet af eget guld (guld købt af eller taget i bytte hos  

 private), og som indgår i virksomhedens almindelige varelager.
 I tilfælde, hvor guldsmede mv individuelt fremstiller guldvarer for  

 kunder, der selv afleverer guld til brug ved fremstillingen af en bestemt  

 vare, skal virksomheden alene momsberigtige det vederlag, som kunden skal  

 betale for fremstillingen af den pågældende vare samt vederlaget for det  

 guld, der eventuelt er tillagt af fabrikanten.
De indleverede guldvarer fremsendes separat for hver kunde til guldsmedens  

 fabrikant, som omsmelter hver enkelt kundes guld for sig.
Den bestilte vare  

 fremstilles således af kundens eget guld.
Guldsmedeforretningen skal i hvert enkelt tilfælde udfærdige et særligt  

 bilag, som indeholder oplysning om navn og adresse på den pågældende kunde  

 samt en beskrivelse af de afleverede guldvarer med oplysning om guldindhold.  

 Fremstillingsvirksomheden skal i samme bilag redegøre for den skete  

 bearbejdning med oplysning om, hvorvidt der er sket ændring af lødigheden af  

 det afleverede guld og om, hvorvidt der er fremkommet en rest.
Bilaget skal  

 endvidere indeholde en beskrivelse af den fremstillede vare.
Bilaget skal  

 opbevares hos guldsmedeforretningen.
Færgefart (overførsel af motorkøretøjer) I tilfælde, hvor der udstedes fællesbillet for køretøj og fører, kan den  

 momspligtige værdi fastsættes som billetprisen med fradrag af den almindelige  

 pris for en personbillet.
For motorkøretøjer, for hvilke ejeren kan medregne momsen til den  

 indgående moms, må det af billetten fremgå, af hvilken pris momsen er  

 beregnet.
I modsat fald skal den momspligtige værdi fastsættes på grundlag af  

 fællesbillettens fulde pris.
Visse færgeoverfarter beregner ved overførsel af  

 personmotorkøretøjer moms på grundlag af billetprisen med fradrag af prisen  

 for en personbillet, medens de for vare- og lastmotorkøretøjer beregner moms  

 på grundlag af den fulde billetpris, idet føreren i sidstnævnte tilfælde  

 anses for at blive overført gratis.
Der skal altid betales moms ved overførsel af busser med færge.
Dette  

 gælder også i tilfælde, hvor rederiet af prispolitiske grunde anser bussen  

 som overført gratis, således at der alene skal betales for de overførte  

 passagerer.
Gratisvarer leveret til detailhandlere Under visse salgskampagner leveres til detailhandlere uden beregning  

 større kvanta end de bestilte (fx 13 på dusinet). Ordrerne optages hos  

 detailhandlerne af leverandørvirksomhedens repræsentanter, men varerne  

 leveres normalt gennem den pågældende virksomheds grossister.
Ved større  

 ordrer leveres gratisvarerne af grossisten sammen med de bestilte varer.
Ved  

 mindre ordrer udleverer virksomhedens repræsentant gratisvarerne samtidig med  

 ordreoptagelsen.
 Værdien af de gratisudleverede varer kan holdes uden for den momspligtige  

 værdi, hvis gratisvarerne er af samme art som de bestilte varer.
Højskoler Ved momspligtige kursusarrangementer på højskoler (»fremmede«  

 arrangementer) udgør den momspligtige værdi vederlaget for kost og logi.
Der  

 skal således ikke betales moms af den del af betalingen, der vedrører  

 udlejning af undervisningslokaler.
 Der er truffet aftale med skolernes organisationer om, at den momspligtige  

 værdi - medmindre der gør sig særlige forhold gældende - kan fastsættes til  

 80% af den samlede betaling incl leje af undervisningslokalerne under  

 forudsætning af, at disse er stillet til rådighed for kurset.
Interflora Blomsterhandlere, der er tilsluttet sammenslutningen Interflora, skal i  

 den momspligtige værdi medregne det fulde beløb, som modtages fra kunder, der  

 ønsker blomster leveret af en anden af sammenslutningens medlemmer, herunder  

 også den del af beløbet, som blomsterhandleren ved afregningen med  

 sammenslutningen tilbageholder som sin egen provision.
Kloakforsyning Hvis en kommune, der bliver registreret for kloakforsyningen i kommunen,  

 på tidspunktet for registreringen har beløb tilgode hos lodsejerne i form af  

 ikke indbetalte tilslutningsafgifter, skal kommunen betale moms af de beløb,  

 der indbetales efter tidspunktet for registreringen.
 Hvis en kommune yder lån til lodsejerne svarende til tilslutningsafgiften,  

 skal kommunen betale moms af de renter, som de enkelte lodsejere skal betale  

 til kommunen i forbindelse med lånets afvikling.
Fra 1 januar 1989 er kloakforsyning omfattet af registreringspligten som  

 offentlig forsyningsvirksomhed, se kap AFGIFTSPLIGT.
Indtil da var der  

 mulighed for frivillig registrering for kloakforsyning.
Kgl bygningsinspektører Følgende beløb, som Boligministeriet betaler til de kgl  

 bygningsinspektører, skal medregnes i den momspligtige værdi:
- faste vederlag for bygningsinspektørernes tilsyn med statsbygninger  

 inden for deres område, - konduktør- og kontorholdsgodtgørelse, - time- og dagpenge samt kørselsgodtgørelse til dækning af  

 bygningsinspektørernes og deres konduktørers rejseudgifter, samt - særskilt arkitekthonorar, der modtages i tilfælde, hvor  

 bygningsinspektørerne forestår ombygnings- og nybygningsarbejder i henhold  

 til særskilt byggebevilling.
Kontogebyrer til stormagasiner Kontogebyrer, som visse stormagasiner afkræver kunder med løbende konto og  

 sæsonkonto, skal medregnes i den momspligtige værdi.
 Se også kap AFGIFTSPLIGT (Afgørelser - Kontoringe m fl).
Korrespondancesprogkurser Korrespondancesprogkurser skal betale moms af den del af prisen for det  

 samlede kursus, som efter en af toldkamret forud godkendt kalkulation svarer  

 til salgsprisen for det undervisningsmateriale (grammofonplader,  

 kassettebånd, bøger mv), som hører til kurset.
 Salgsprisen kan opgøres som virksomhedens egen udgift til  

 undervisningsmaterialet med tillæg af en forholdsmæssig del af virksomhedens  

 salgs- og administrationsomkostninger samt af dens avance på et kursus.
Langtidsudlejning (leasing) Ved langtidsudlejning af varer er den momspligtige værdi det samlede  

 vederlag, heri inkluderet et evt depositum, der afkræves lejeren ved  

 indgåelse af lejeaftalen. (Udlejeren vil kunne regulere den momspligtige  

 omsætning i det omfang momsberigtigede depositumsbeløb godtgøres lejeren ved  

 kontraktens ophør).
 Ved langtidsudlejning af biler kan vægtafgift og forsikringspræmier holdes  

 uden for momsberegningen, hvis køretøjet er indregistreret med lejeren som  

 bruger, og lejekontrakten er udformet således, at de nævnte udgifter afholdes  

 direkte af lejeren uden for lejesummen.
Erstatning/Opsigelsesafgift En udlejer (leasingselskab) opgør et erstatningskrav mod en lejer i  

 anledning af, at lejeren, har misligholdt eller uberettiget opsagt den mellem  

 parterne indgåede leasingaftale.
 I det tilgodehavende, der afkræves lejeren, kan indgå følgende poster:
1. forfaldne, ubetalte leasingydelser, 2. erstatningsbeløb, beregnet som værdien af de  

 resterende leasingydelser på opgørelsestidspunktet (med visse reguleringer),  

 erstatningsbeløb, beregnet som værdien af de resterende leasingydelser på  

 opgørelsestidspunktet (med visse reguleringer), 3. transportudgifter i forbindelse med hjemtagelse af  

 leasingudstyr, 4. udgifter til advokat til dækning af påløbne  

 incassoomkostninger, 5. morarenter, og 6. tilbagebetaling af depositum.
Der er truffet afgørelse om, at der skal betales moms af forfaldne,  

 ubetalte leasingydelser, jf lovens § 2, stk 2, idet disse vedrører  

 tidspunktet forud for leasingkontraktens ophævelse.
Derimod skal der  

ikke betales moms af selve erstatningsbeløbet, da beløbet ikke kan  

 anses som et vederlag for en momspligtig leverance.
Der skal i medfør af lovens § 7, stk 2, punkt b, betales moms af  

 transportudgifterne, hvorimod der ikke skal betales moms i forbindelse med  

 udgifterne til advokat til dækning af påløbne incassoomkostninger, idet  

 kreditor er en momsregistreret virksomhed.
Der skal heller ikke betales moms  

 af morarenter, jf lovens § 7, stk 3.
 Der kan ske regulering af leasingvirksomhedernes udgående moms, i det  

 omfang deposita, hvoraf der er betalt moms, godskrives lejeren ved  

 kontraktens ophør.
Leveringsrettigheder (immaterielle aktiver) Ved salg eller overdragelse af leveringsrettigheder (immaterielle aktiver)  

 skal der betales moms af vederlaget herfor.
 Såfremt det kan godtgøres, at en del af vederlaget for  

 leveringsrettighederne er betaling for en andel i virksomhedens aktiver, kan  

 denne del holdes uden for den momspligtige værdi.
Lystbådehavne Ved udlejning af bådeplads skal der betales moms af vederlaget herfor.
 Vederlaget for udlejning af »faste« bådepladser omfatter -  

 udover den årlige leje - normalt også eventuelt indskudsbeløb eller  

 depositum, som afkræves lejerne som betingelse for indgåelse af aftalen om  

 leje eller opnåelse af dispositionsret for en bådeplads.
Årlig leje Den årlige leje er i de tilfælde, hvor der opkræves indskud eller deposita  

 ved indgåelse af lejemål, normalt fastsat således, at indtægterne herved skal  

 kunne dække de løbende driftsomkostninger for havnevirksomheden.
 Den momspligtige værdi for den årlige leje er det beløb, excl moms, som  

 afkræves lejerne.
 Såfremt indskudsbeløb i konkrete tilfælde ikke kan kræves medregnet i den  

 momspligtige værdi, jf nedenfor, skal der i henhold til reglerne om  

 interessefællesskab foretages en opgørelse (forhøjelse) af værdien efter  

 reglerne i lovens § 8, stk 2. Se bl a afsnittet  

 »Interessefællesskab«.
Momspligtige indskudsbeløb mv Indskudsbeløb, depositum, eller andre beløb, der afkræves lejerne som  

 betingelse for leje af bådeplads, skal medregnes i den momspligtige værdi, jf  

 lovens § 7, stk 2, punkt c.
De omhandlede beløb anvendes ofte som helt eller delvis kapitalgrundlag  

 ved opførelse, ombygning eller udvidelse af lystbådehavne, hvorved behovet  

 for optagelse af lån kan reduceres i samme omfang.
Beløbene anvendes også som  

 sikkerhed for erstatningskrav mod lejeren i tilfælde af misligholdelse eller  

 culpøse handlinger.
I alle tilfælde kan udlejer disponere over disse beløb på  

 en sådan måde, at dette vil kunne påvirke størrelsen af den løbende leje.
 I det omfang, beløbene senere tilbagebetales i forbindelse med lejemålets  

 ophør, kan der foretages momsmæssig regulering, jf nedenfor.
Momsfri indskud (andelskapital) Der kan ikke kræves moms af indskudsbeløb i følgende tilfælde, hvor  

 lystbådehavnen er etableret som et andelsselskab (AmbA), og hvor  

 indskudsbeløbet har status som egentlig andelskapital:
 - Der udstedes andelsbeviser for de betalte indskud.
 - Andelsselskabets (havnens) kapital og aktiver tilvejebringes fortrinsvis  

 ved optagelse af andelshavere og om nødvendigt ved lån.
- Som andelshaver kan optages ethvert aktivt sejlsportsmedlem i en klub  

 under Dansk Sejlunion.
Herudover kan som andelshavere optages kommuner,  

 virksomheder mv, som ønsker at indbetale indskud for at sikre beboere,  

 ansatte eller andre adgang til bådeplads.
Der vil endvidere kunne optages  

 andelshavere uden krav på bådeplads, men til gengæld med et mindre indskud,  

 som bestemmes på generalforsamlingen (passive medlemmer).
 - Indskuddets (andelskapitalens) størrelse bestemmes af den årlige  

 generalforsamling og skal i den konkrete sag mindst udgøre 5 000 kr.  

 Kapitalen  kan forrentes, idet rentens størrelse bestemmes af  

 generalforsamlingen. (Der sker dog i praksis ingen forrentning).
- En andelshaver, som har fået anvist bådeplads, har en ubetinget ret til  

 denne, så længe bådens størrelse betinger det.
En andelshaver, der ikke har  

 fået anvist bådeplads, har krav på at blive optaget på en venteliste.
Ved  

 optagelse på ventelisten betales et beløb, der i den konkrete sag for tiden  

 udgør 200 kr.
Beløbet bliver fratrukket indskudsbeløbet på det tidspunkt,  

 hvor den pågældende opnår ret til bådeplads.
Passive medlemmer har ikke  

 adgang til optagelse på ventelisten. (Bestemmelsen er indsat i vedtægterne  

 som en mulighed for at støtte havnen økonomisk).
- En andelshaver, der ønsker at afstå sin bådeplads, skal meddele dette  

 til selskabets bestyrelse, som herefter tager stilling til, om den ønsker at  

 disponere over bådepladsen.
Er dette tilfældet, tilbagebetales indskuddet til  

 andelshaveren.
 - Indskuddet tilbagebetales med et beløb svarende til det på sidste  

 generalforsamling forud for udmeldelsen fastsatte beløb, i den konkrete sag  

 for tiden 14 400 kr, med et fradrag af et administrationsgebyr på 5%. Ønsker  

 havnen ikke at tilbagekøbe pladsen, er andelshaveren frit stillet og kan  

 sælge den til en anden person, der opfylder betingelserne i lovene, og  

 således at vedkommende indtræder i den udtrædende andelshavers rettigheder og  

 pligter.
 Der skal betales moms af det administrationsgebyr, som selskabet beregner  

 sig i forbindelse med lejemålets ophør.
 Gebyrer, der betales for at blive optaget på venteliste med henblik på  

 senere leje af en bådeplads, behandles momsmæssigt på samme måde som  

 indskudsbeløbet (gebyret anses som en forudbetaling af indskudsbeløb).
Variable indskud mv I de tilfælde, hvor en sejlklub ud over indskudsbeløb - og som en direkte  

 betingelse for at kunne leje en bådeplads - tillige  kræver, at  

 medlemmerne yder en arbejdsindsats i forbindelse med etablering af havnen,  

 eller såfremt der opkræves variable indskudsbeløb i forhold til de enkelte  

 medlemmers arbejdsindsats, er det klubbens almindelige pris for  

 bådepladserne, der skal lægges til grund ved momsberegningen.
Findes der ikke  

 en sådan almindelig pris, beregnes momsen af en kalkuleret pris.
Det vil  

 sige, at der i disse tilfælde - ud over de indbetalte indskudsbeløb - også  

 skal betales moms af den del af indskudsbeløbene, der er konverteret til  

 medlemmernes arbejdsydelser.
En sejlklubs medlemmer udfører en del praktisk arbejde i forbindelse med  

 klubbens drift, fx vedligeholdelse af havneanlæg, klubhus, parkeringsplads og  

 grønne arealer.
Forpligtelsen til klubarbejdet påhviler samtlige aktive  

 medlemmer, uanset om disse er tildelt bådeplads, der alene opnås ved betaling  

 af indskud og årlig pladsleje, som momsberigtiges.
Medlemmer, som af forskellige årsager ikke er i stand til at deltage i  

 arbejdet i normalt omfang, erstatter arbejdsindsatsen med betaling af et  

 driftsbidrag til klubben.
Dette beløb anses af klubben som et ekstra  

 kontingentbeløb, der indgår i den almindelige klubkasse.
 Driftsbidragene og værdien af arbejdsindsatsen skal fuldt ud medregnes ved  

 opgørelsen af den momspligtige omsætning i det tilfælde, at arbejdsindsatsen  

 helt eller delvis vedrører den momspligtige virksomhed.
 Der skal derimod ikke betales moms af værdien af medlemmers  

 arbejdsydelser, såfremt arbejdsindsatsen sker på  frivillig basis, og  

 således at indskudsbeløbene er fastsat uden hensyntagen til omfanget af det  

 af de enkelte medlemmer præsterede arbejde.
Tilbagebetaling af indskud I det omfang tidligere momsberigtigede indskudsbeløb tilbagebetales ved  

 lejemålets ophør, kan der foretages regulering af udlejers momspligtige  

 omsætning efter de almindelige regler herom, jf kap OMSÆTNING.
 Reguleringen skal foretages på grundlag af den ved momsberigtigelsen  

 anvendte momssats, og der kan ikke ske momsregulering med et beløb, der  

 overstiger det oprindelige momsbeløb.
 Lejers betaling for eventuelle ydelser, som præsteres af udlejer i  

 forbindelse med lejemålets ophør, fx administrationsgebyr, må ikke modregnes  

 i ovennævnte indskudsbeløb, men skal momsberigtiges særskilt med den aktuelt  

 gældende momssats.
Genudlejning af bådeplads (formidling) Udlejers (havnens) medvirken ved overdragelse af retten til bådeplads i  

 forbindelse med genudlejning anses i visse tilfælde som en formidlingsydelse.
En sådan formidling forekommer ofte i havne, hvor en pladshaver (lejer)  

 ved afståelse af pladsen i henhold til havnens vedtægter har ret til af  

 erhververen (den nye lejer) at få refunderet sit indskud med tillæg af en  

 pristalsregulering.
Dette beløb er samtidig det maksimale indskud, der kan  

 afkræves erhververen.
Havnen har efter vedtægterne dog ikke pligt til at erhverve en udbudt  

 bådeplads, såfremt der ikke findes en bådejer, der er interesseret i den  

 ledige plads.
Den hidtidige pladshaver kan derfor blive nødt til at acceptere  

 en lavere overtagelsessum end ovenfor skitseret.
En bådepladshaver kan,  

 såfremt ingen ønsker at overtage pladsen, i givet fald blive nødt til at  

 opsige pladsen, hvorefter den vederlagsfrit tilfalder havnen.
Pladshaveren kan uden havnens mellemkomst frit afsætte bådepladsen, hvis  

 havnen ikke inden en vis frist kan anvise en ny pladshaver (lejer). Det er  

 dog en betingelse, at betalingen ikke overstiger det oprindelige  

 indskudsbeløb med tillæg af stigning efter reguleringspristallet.
Parterne er  

 pligtige til at afgive en tro og love erklæring om størrelsen af  

 refunderingen.
Reglerne for beskatning af indskudsbeløb kan ikke generelt bringes i  

 anvendelse over for havnen, idet dens medvirken ved overdragelse af retten  

 til en bådeplads fra hidtidig indehaver (lejer) til en ny indehaver (lejer) i  

 de fleste situationer alene har karakter af formidling.
Dette er således  

 tilfældet, når havnen kun tilbagebetaler indskudsbeløbet til den hidtidige  

 lejer, såfremt havnen i umiddelbar tilslutning hertil kan overdrage pladsen  

 til en ny lejer.
 Følgende betingelser skal i det mindste være opfyldt for, at havnens  

 medvirken ved overdragelse af retten til en bådeplads kan anses som en  

 formidling:
 - Havnen må ingen avance beregne sig i forbindelse med overdragelsen, men  

 må alene opkræve et i forvejen generelt fastsat beløb (administrations- eller  

 anvisningsgebyr) for sin medvirken ved overdragelsen.
 - Der må i regnskabet oprettes en særlig konto for indskudsbeløb, der  

 indbetales til havnen af en ny lejer i forbindelse med en sådan overdragelse  

 af bådeplads, samt for tilbagebetaling af dette indskudsbeløb (eventuelt  

 efter fradrag af gebyret for havnens medvirken) til den hidtidige lejer.
Såfremt havnens medvirken ved overdragelse af retten til en bådeplads  

 herefter kan anses som formidling, vil det betyde, at der ikke sker nogen  

 momsmæssig belastning i de tilfælde, hvor der ikke fra havnens side opkræves  

 noget beløb herfor.
Hvis havnen derimod opkræver et gebyr for en sådan  

 formidling, skal dette gebyr momsberigtiges efter de almindelige regler.
Det bemærkes, at der principielt ikke foreligger formidling i tilfælde,  

 hvor havnen tilbagetager en bådeplads, der først genudlejes på et langt  

 senere tidspunkt, dvs uden at der på tilbagetagelsestidspunktet er en ny  

 bådepladsejer.
Der kan i disse tilfælde ske regulering i den momspligtige  

 omsætning med tilbagetagelsesbeløbet, hvis der tidligere er betalt moms af  

 dette beløb, og der vil ved genudlejningen skulle beregnes moms af det nye  

 indskudsbeløb efter de almindelige regler.
 Der skal ligeledes betales moms, såfremt havnen opkræver nye indskudsbeløb  

 som følge af en udvidelse eller forbedring af eksisterende havneanlæg, eller  

 fx ved en opdeling af store bådepladser i 2 pladser.
Markedsforlystelser mv Momsen af markedsforlystelser beregnes på grundlag af betalingen (entreen,  

 indsatsen osv). I tilfælde, hvor der ved roulettespil, spilleautomater,  

 lykkehjul o lign udleveres spillemærker som gevinster, beregnes momsen dog på  

 grundlag af summen af indsatserne efter fradrag af de som gevinster  

 udleverede spillemærker.
Den momspligtige værdi ved omsætning i spilleautomater mv opgøres som  

 81,97% af de i automaternes kasser opsamlede mønter og spillemærker med  

 fradrag af de spillemærker, som i forbindelse med opgørelse af omsætningen  

 medgår til genopfyldning af automaternes eventuelle gevinstbeholdere. (Alle  

 gevinster udbetales fra automaternes gevinstbeholdere, der kun indeholder  

 (opsamler) spillemærker.
Indkastede spillemærker, der ikke kan rummes i  

 gevinstbeholderne, samt alle indkastede mønter opsamles i automaternes  

 kasser). Der henvises i øvrigt til kap SPEC AFG.
Markedsordninger for landbrugs- og fiskerivarer mv Producenter af frø, slagtekvæg, svin, får, heste, mælk og ørreder er  

 pålagt en afgift i tilslutning til administration af EF's markedsordninger.  

 Afgifterne opkræves normalt af de virksomheder, som aftager produkterne, og  

 indbetales (på producenternes vegne) til særlige fonde.
Afgiften kan ikke fratrækkes i vederlaget for produkterne, forinden momsen  

 beregnes, medmindre de pågældende fonde er registreret.
Se kap REGISTRERING.
Naturgasselskaber Naturgasselskaber, der har til formål i kommuner og amter at forhandle  

 naturgas til alle aftagerkategorier, at forestå etablering og drift af den  

 overordnede regionale fordeling af naturgas fra transmissionsnettet til lokal  

 distribution samt at sikre belastningsudjævning, skal ikke betale moms af  

 indbetalinger vedrørende:
 1. Eventuelt overskud (formue) overført fra et ophørt  

 selskab (Naturgasplanlægningsselskab), der var et ikke momsregistreret  

 selskab.
 2. Grundgebyr (engangsydelse) til drift og  

 administration fra kommunerne (interessenter og medlemmer i regionen).
 3. Indskud fra interessenter (egenkapital til  

 finansiering af 5 % af anlægsudgifterne til fordelingsnettet).
 Ved de under punkt 2 og 3 nævnte indbetalinger er det dog under  

 forudsætning af, at priserne for gasleverancer fastsættes således, at  

 indbetalingerne ikke medfører en reduktion af de gaspriser, hvoraf der skal  

 betales moms, dvs at gaspriserne fastsættes ud fra varmeforsyningslovens  

 prisbestemmelser, således at samtlige de ved gassens levering medgåede  

 omkostninger (herunder henlæggelse til nyinvesteringer og forrentning af  

 indskudskapital) indregnes i gasprisen.
Nedbrydning af fast ejendom Ved udførelse af nedbrydningsarbejde på fast ejendom vil den momspligtige  

 værdi indtil videre kunne fastsættes til det vederlag, som virksomheden  

 modtager for nedbrydningsarbejdet.
Til vederlaget skal ikke medregnes værdien  

 af brugte materialer, som overtages fra den nedbrudte ejendom. (Der skal  

 betales moms ved evt salg af de brugte materialer).
Opdrætterpræmier Der skal ikke betales moms af de beløb, som inden for trav- og  

 galopsporten modtages af hesteopdrættere som opdrætterpræmier, idet der ikke  

 er tale om vederlag for momspligtige ydelser.
Personalesalg Den momspligtige værdi ved salg til personalet er den opnåede pris.
Er  

 denne mindre end indkøbs- eller fremstillingsprisen med tillæg af evt  

 afgifter, skal momsen beregnes af sidstnævnte pris.
 I tilfælde, hvor virksomhedens almindelige salgspris er lavere end  

 indkøbs- eller fremstillingsprisen, fx i udsalgsperioder, vil en sådan  

 salgspris dog kunne lægges til grund for momsberegningen.
Pressefotografier For pressefotografier er den momspligtige værdi vederlaget, heri medregnet  

 betaling for den idemæssige virksomhed, der indgår i fotografiet, samt  

 eventuelt særligt vederlag for anvendelse af fotografiet.
Renovation mv Virksomheder, herunder kommunale institutioner, der afhenter affald hos  

 grundejere m fl, skal betale moms af det fulde beløb, som afkræves  

 grundejerne, herunder også af beløb, som opkræves til dækning af  

 lossepladsafgift mv.
 I tilfælde, hvor den betaling, som en kommune opkræver hos grundejerne for  

 bortkørsel og destruktion af affald, kun dækker en del af kommunens udgifter  

 til renovationsvæsenet, skal momsen beregnes af et beløb, der dækker  

 omkostningerne ved renovationsvæsenet (herunder omkostninger vedrørende  

 levering af affald til lossepladser mv). Der skal således ikke alene betales  

 moms af den betaling, der opkræves hos grundejerne for renovationen, men også  

 af det beløb, som kommunen udreder til dækning af omkostningerne ved  

 renovationsvæsenet.
Hvis en kommune helt undlader at opkræve renovationsafgift hos  

 grundejerne, men lader udgifterne til renovationsvæsenet endeligt afholde af  

 kommunen, skal der ligeledes betales moms af et beløb, der dækker  

 omkostningerne ved renovationsvæsenet.
Eventuelle udgifter til drift af  

 kommunale lossepladser vil i denne situation indtil videre kunne holdes uden  

 for den momspligtige værdi på betingelse af, at kommunen gennem  

 regnskabsaflæggelsen (kontoopdelingen) kan dokumentere de faktiske  

 omkostninger, der er knyttet til modtagelsen af affaldet på lossepladserne.
 Ovennævnte regler betyder, at der principielt skal betales moms af  

 kommunale underskud/tilskud vedrørende renovationsvæsenet, herunder også i de  

 tilfælde, hvor underskuddet i enkelte år skyldes større investeringer i  

 bygninger og driftsmidler.
 Det vil dog kunne tillades, at opgørelse af renovationsvæsenets underskud  

 foretages efter nedennævnte retningslinier, hvorefter større investeringer i  

 bygninger og driftsmidler vil kunne afskrives og forrentes over en vis  

 årrække, ligesom der ved beregning af underskuddet skal medregnes  

 administrationsomkostninger.
Kommuner skal betale moms af et beløb, der mindst svarer til de faktiske  

 omkostninger, som afholdes i forbindelse med renovationsvæsenet, herunder til  

 dækning af underskud ved etablering og drift af forbrændingsanstalter,  

 lossepladser og kommunale (lokale) modtagepladser for olie- og  

 kemikalieaffald, der indgår i renovationsordningen.
Ved opgørelsen af de  

 samlede omkostninger i forbindelse med renovationsvæsenet skal medregnes et  

 beløb, der svarer til administrationsomkostningerne ved driften af  

 renovationsvæsenet.
Større investeringer (nyanlæg og anskaffelse af større  

 driftsmidler), der indgår i renovationsordningen, kan afskrives og forrentes  

 over en årrække, jf nedenfor.
(Der skal ikke betales moms af kommunale tilskud til dækning af  

 omkostningerne ved etablering og drift af  fælleskommunale (centrale)  

 modtagestationer for olie- og kemikalieaffald, der hovedsagelig betjener  

 momsregistrerede virksomheder.
Se afsnittet »Tilskud«).
 Såfremt den opkrævede betaling (renovationsafgift mv)  utvivlsomt  

 dækker de faktiske omkostninger, som kommunen må afholde i forbindelse  

 med renovationsvæsenet, herunder omkostninger til administration samt  

 afskrivning og forrentning, skal der alene betales moms af den opkrævede  

 betaling.
 Dette gælder også i tilfælde, hvor kommunen over for toldkamret kan  

 godtgøre, at et underskud skyldes forhold, som kommunen ikke har haft  

 indflydelse på (fx ved lovgivning om prisstop). Det er dog en betingelse, at  

 kommunen samtidig kan godtgøre, at underskuddet er midlertidigt og vil blive  

 dækket ind af tilsvarende større driftsindtægter i de nærmest følgende år.
 Et midlertidigt underskud på renovationsvæsenet kan endvidere undlades  

 momsberigtiget, såfremt kommunen kan godtgøre, at underskuddet er dækket ind  

 af momsberigtigede overskud fra tidligere års drift.
 Det kan kræves, at kommuner, hvis renovationsindtægter giver fuld dækning  

 for de samlede omkostninger, afgiver tilsvarende dokumentation vedrørende  

 beregning af administrationsomkostninger, afskrivning og forrentning, som  

 gælder for kommuner, der yder tilskud, jf nedenfor.
Såfremt den opkrævede betaling (renovationsafgift mv)  ikke dækker de  

 faktiske omkostninger, hvorved kommunen faktisk yder tilskud, skal der  

 betales moms af de faktiske omkostninger ved renovationsvæsenet.
Dette gælder  

 uanset, om underskudsdækningen sker i form af egentlige (endelige) tilskud  

 eller midlertidige tilskud.
 Kommunerne skal derfor hvert år foretage en opgørelse af de samlede  

 omkostninger for at konstatere, i hvilket omfang der skal betales yderligere  

 moms ud over den allerede betalte moms af de løbende indtægter fra  

 renovationsvæsenet.
Opgørelsen foretages på grundlag af oplysninger fra kommunens  

 regnskabssystem om renovationsvæsenets driftsudgifter, jf nedennævnte skitse.  

 Hertil lægges administrationsomkostninger, såfremt disse omkostninger ikke  

 allerede er medtaget i regnskabet.
Endvidere tillægges den beregnede  

 afskrivning og forretning af investeringer.
 Skitse til årlig opgørelse vedrørende renovation mv:
 Administrationsomkostningerne ved drift af renovationsvæsenet vil uden  

 nærmere kalkulation kunne beregnes som et tillæg på 4 % af driftsudgifterne.  

 Interne omkostningsfordelinger i kommunen vil dog også kunne lægges til  

 grund.
Afskrivninger.
Bygninger, forbrændingsanlæg og lignende afskrives over  

 højst 30 år, medens andre større driftsmidler afskrives over højst 10 år.  

 Afskrivningerne skal foretages på grundlag af investeringernes  

 anskaffelsespris.
 Forrentningstillægget kan beregnes med Nationalbankens diskonto ved  

 udgangen af foregående kalenderår eller beregnes efter den rentesats, som  

 kommunen normalt anvender ved interne omkostningsfordelinger, fx rentesatsen  

 ved mellemregningsforholdet mellem kommunen og forsyningsvirksomheder.  

 Forrentningstillægget beregnes med udgangspunkt i investeringens  

 anskaffelsespris.
 Kommunen skal over for toldvæsenet kunne dokumentere grundlaget for  

 opgørelsen af administrationsomkostninger, afskrivninger og  

 forrentningstillæg.
 Omkostninger vedrørende anlægsinvesteringer til indsamlingsordninger (der  

 indgår som en integreret del af renovationsvæsenet i en kommune), hvortil der  

 er ydet tilskud i henhold til lov nr 253 af 23 maj 1984 om genanvendelse og  

 begrænsning af affald, kan holdes uden for den værdi, der skal lægges til  

 grund for beregning af afskrivning og forrentning af større investeringer.
 Der henvises til afgørelsen om Offentlige tilskud mv.
Skorstensfejning mv Den momspligtige værdi for det af skorstensfejermestre udførte arbejde med  

 rensning af skorstene, udbrænding af skorstene, tilkaldelse til skorstensild,  

 eftersyn af brandfarlige mangler, brandsyn (brandlovens § 33), rensning af  

 røgeovne, røgkamre, rør og kanaler, udfærdigelse af skorstensfejerattester og  

 foretagelse af trykprøve er i alle tilfælde den modtagne betaling, uanset om  

 der er fastsat takster for de enkelte funktioner, eller om  

 skorstensfejermesteren modtager faste beløb fra den pågældende kommune for at  

 udføre det lovpligtige arbejde inden for kommunens område.
Stiftelsesprovision En kæde af radioforretninger anvender en standardiseret købekontrakt.
For  

 købekontrakter med en løbetid på 24 måneder eller derunder opkræves en  

 stiftelsesprovision (oprettelsesprovision), mens der for købekontrakter med  

 en løbetid på over 24 måneder opkræves et administrationsgebyr.  

 Radioforretningerne opkrævede moms af administrationsgebyrerne, men ikke af  

 stiftelsesprovisionerne.
 Stiftelsesprovisionerne skal også medregnes til den momspligtige værdi  

 efter lovens § 7, stk. 2, pkt f (afbetalingstillæg, finansieringstillæg o  

 lign).
Telefon Oprettelsesafgift skal medregnes i den momspligtige værdi.
Hvis  

 oprettelsesafgiften for en telefon helt eller delvis bortfalder ved, at  

 abonnenten i stedet køber obligationer eller aktier, skal der svares moms på  

 grundlag af den normale oprettelsesafgift.
Udlejning af jagtret Udenlandske rejsebureauer, som skal registreres for udlejning af  

 enkeltjagter her i landet i forbindelse med afsætning af pakkerejser, skal  

 opgøre værdien af de momspligtige jagter på grundlag af den pris, hvormed  

 jagten indgår i den priskalkulation, som bureauet foretager for hele  

 pakkerejsen, tillagt bureauets sædvanlige avance, jf kap AFGIFTSPLIGTEN.
Udlejning af TV-apparater mv Deposita, som radio- og TV-forretninger afkræver lejere i forbindelse med  

 indgåelse af kontrakter om leje af TV-apparater mv, skal medregnes i den  

 momspligtige værdi.
 Forretningerne vil kunne foretage regulering i den momspligtige omsætning  

 i det omfang, momsberigtigede deposita senere godskrives lejeren ved  

 kontraktens ophør.
Udlejning med forkøbsret For varer, der efter at have været udlejet med forkøbsret afsættes til  

 lejeren for normalprisen med fradrag af den tidligere betalte - og  

 momsberigtigede - leje eller en del af denne, er den momspligtige værdi  

 restbeløbet (den endelige salgspris).
Udlejningsformidling af ferieboliger Ved  almindelig udlejningsformidling af fx sommerhuse her i landet  

 skal der betales moms af den opnåede provision.
Fastprissommerhuse Den momspligtige værdi for udlejningsformidling vedrørende  

 »fastprissommerhuse« (huse, som et bureau har lejet for en længere  

 periode til en fast pris, der er uafhængig af den faktiske udlejning i  

 perioden) fastsættes på grundlag af forskellen mellem den af bureauet med den  

 enkelte sommerhusejer for en given periode aftalte faste leje og den for  

 samme periode for det udlejede sommerhus opnåede lejeindtægt.
Et eventuelt tab i relation til en konkret aftale med en sommerhusejer  

 indebærer, at den momspligtige værdi er lig nul.
Der kan således ikke  

 foretages regulering af disse tab ved fradrag i den momspligtige værdi i  

 overskudsgivende aftaler, ligesom der ikke er tale om tab i henhold til  

 lovens § 13, stk 6.
Ved rejsebureauers udlejningsformidling af  

»fastprissommerhuse« i tilknytning til IT-arrangementer  

 (Inclusive Tours) opkræves en betaling - uden nærmere specifikation - for  

 hele arrangementet omfattende fx 1 uges leje af sommerhus her i landet samt  

 transport tur/retur med tog, færge mv.
Prisen for sådanne arrangementer er  

 afhængig af kvaliteten af det pågældende sommerhus, af tidspunktet på sæsonen  

 og af den ønskede transport.
I tilfælde af aflysning af transporten vil det i prisen indregnede beløb  

 herfor kunne refunderes efter nærmere betingelser.
Den momspligtige værdi  

 fastsættes på grundlag af den del af bruttofortjenesten, der vedrører  

 udlejningsformidling af sommerhuset.
Det vil sige på grundlag af forskellen  

 mellem den af bureauet med den enkelte sommerhusejer for en given periode  

 aftalte faste leje og den for samme periode opnåede lejeindtægt for det  

 pågældende sommerhus opgjort efter normallejen.
Der kan ikke reguleres for  

 evt tab på de enkelte aftaler, jf ovenfor.
Provisionsandele til udenlandske bureauer Bureauer, der afgiver en del af det fra en sommerhusejer m fl modtagne  

 formidlingshonorar til et udenlandsk bureau, kan ikke holde denne andel uden  

 for den momspligtige værdi.
Varetransport med hyrevogne Ved varetransport med hyrevogne er den momspligtige værdi taksametrets  

 udvisende, jf lovens § 7, stk 1, idet taksametrets udvisende er kalkuleret  

 til brug ved persontransport og således ikke includerer moms.
 En vognmand, der udfører varetransport efter taksameter, vil således kunne  

 opkræve en betaling herfor svarende til taksametrets udvisende med tillæg af  

 moms.
Byttehandel Reglerne om opgørelse af den momspligtige værdi for varer og momspligtige  

 ydelser, der helt eller delvis leveres mod anden betaling end penge  

 (byttehandel), er indeholdt i lovens § 8, stk 2.
Ved byttehandel skal der herefter beregnes moms på grundlag af  

 virksomhedens  almindelige salgspris ved afsætning af den pågældende  

 vare eller ydelse.
Findes der ikke en almindelig salgspris, beregnes momsen  

 på grundlag af en  kalkuleret salgspris.
Denne pris skal omfatte dels  

 virksomhedens indkøbs- eller fremstillingspris, dels samtlige omkostninger og  

 den avance, der i almindelighed indgår i den momspligtige værdi for sådanne  

 varer eller ydelser, samt eventuelle afgifter.
 De nævnte regler gælder såvel ved byttehandel med de af virksomheden  

 fremstillede eller forhandlede varer og momspligtige ydelser som ved  

 byttehandel med virksomhedens driftsmidler.
 Er begge parter i en byttehandel registrerede virksomheder, som fuldt ud  

 kan medregne momsen af det modtagne til den indgående moms, kan afgiften  

 beregnes på grundlag af forskelsbeløbet, jf lovens § 17, stk 4.
Afgørelser Bivokstavler Levering af bivokstavler med brugte vokstavler som delvis betaling er ikke  

 omfattet af reglerne om byttehandel.
Der skal kun betales moms af forskels beløbet, dvs forarbejdsningsomkostningerne.
Frimærker Omsætningen af frimærker ved byttehandel gennem dubletcirkulation i  

frimærkeklubber, bytteringe eller lignende vil kunne momsberigtiges  

 på grundlag af 50% af den i AFA frimærkekataloget anførte pris, hvis det  

 pågældende frimærkes katalogpris ikke overstiger 5 kr.
For frimærker, hvis  

 katalogpris overstiger dette beløb, beregnes momsen på grundlag af  

 katalogprisen.
 Med hensyn til frimærkeklubbers momspligt henvises til kap REGISTRERING.
 Der henvises i øvrigt til kap OMSÆTNING (Anvisningssalg/dubletcirkulation  

 af frimærker).
Ombytningsmotorer og -reservedele Salg af ombytningsmotorer og ombytningsreservedele (renoverede motorer og  

 reservedele), hvor der i forbindelse med handelen tages en tilsvarende brugt  

 (defekt eller nedslidt) genstand i bytte, anses for byttehandel.
 Den momspligtige værdi er i sådanne tilfælde virksomhedens almindelige  

 salgspris ved afsætning af den pågældende vare.
Såfremt der ikke foreligger en almindelig salgspris, er den momspligtige  

 værdi det beløb, der betales, tillagt værdien af den ibyttetagne vare (motor  

 eller reservedel). Der er efter forslag fra de berørte brancheorganisationer  

 (Auto-Tilbehørs-Grossist-Foreningen, DAF og Centralforeningen af  

 Autoreparatører i Danmark) truffet afgørelse om, at værdien af de ibyttetagne  

 dele ved salg fra forhandlerværksted til forbruger kan fastsættes til 10% af  

 værdien, excl moms, af den tilsvarende renoverede del.
Det betyder, at hvis  

 kunden for en renoveret del skal betale fx 300 kr, excl moms, samt afleverer  

 en defekt del, skal sælgeren beregne momsen af 300 kr + 10% heraf, så den  

 momspligtige værdi bliver 330 kr.
 Ved salg af ombytningsmotorer og -reservedele til registrerede  

 virksomheder, der har fuld fradragsret for det pågældende indkøb, fx ved salg  

 fra importør/grossist til autoreparatør, vil momsen kunne beregnes på  

 grundlag af forskelsbeløbet, jf lovens § 17, stk 4.
Æblemost Salg af æblemost til en pris, der er betinget af, at der afleveres æbler i  

 forhold til den leverede mængde æblemost, anses som byttehandel.  

 Virksomhedens almindelige salgspris kan ansættes som virksomhedens  

 prislistepris uden rabatfradrag ved salg til detailhandlere, dvs den pris,  

 som enhver detailhandler vil kunne købe varen for til videresalg.
Udtagelse af varer og momspligtige ydelser Reglerne om opgørelse af den momspligtige værdi i tilfælde, hvor der skal  

 betales moms ved udtagelse af varer og momspligtige ydelser fra virksomheden - til brug for indehaveren, - til formål, der ikke vedrører virksomhedens omsætning af varer og  

 momspligtige ydelser, eller - til de i lovens § 16, stk 3, omhandlede formål, er indeholdt i lovens § 8, stk 1, samt § 8, stk 3, jf stk 2.
Endvidere indeholder lovens § 9, stk 2, mulighed for at foretage  

 momsberigtigelse ved udtagelse af varer/ydelser på grundlag af  

 standardværdier.
De nærmere regler herom er tillige med visse generelle  

 regler optaget i bekendtgørelsen om beregning af merværdiafgift af eget  

 forbrug.
 Reglerne er fastsat for at skabe en vis ligestilling mellem virksomheder,  

 der kan udtage varer og ydelser til de nævnte formål fra deres eget lager  

 eller produktion, og virksomheder og privatpersoner m fl, der er henvist til  

 at gøre tilsvarende indkøb andetsteds (uden mulighed for at fradrage den  

 herved betalte moms).
 Der henvises i øvrigt til kap OMSÆTNING, hvor der er givet en nærmere  

 beskrivelse af, i hvilke tilfælde varer/ydelser, der udtages, skal medregnes  

 i den momspligtige omsætning.
Varer/ydelser, der fremstilles eller forhandles af virksomheden For de af virksomheden fremstillede eller forhandlede varer og  

 momspligtige ydelser, som udtages til formål, for hvilke moms ikke kan  

 medregnes til den indgående moms, jf ovenfor, er den momspligtige værdi - indkøbs- eller fremstillingsprisen (uden moms) med tillæg af eventuelle  

 afgifter.
 Har virksomheden selv indført varerne fra udlandet, anses den momspligtige  

 værdi ved indførslen som varernes indkøbspris.
 Den momspligtige værdi skal normalt opgøres og noteres ved udtagelsen.
 Vedrørende den momspligtige værdi for varer og ydelser, der anvendes ved  

opførelse af fast ejendom mv, gælder særlige regler, jf nedenfor.
Opgørelse af værdien efter et skøn I tilfælde, hvor det ikke er praktisk muligt at foretage løbende notering  

 af  indehaverens eget forbrug, kan den momspligtige værdi opgøres på  

 grundlag af et skøn over forbruget i momsperioden.
Andelen kan eventuelt  

 opgøres på grundlag af et skønnet årsforbrug.
Ved toldvæsenets vurdering af, om indehaverens eget forbrug af varer mv  

 fra virksomheden er rigtigt medtaget i momsregnskabet, skal det beløb,  

 hvortil den pågældende ligningsmyndighed har ansat dette forbrug, lægges til  

 grund.
Hvis der ikke ved skatteansættelsen er foretaget særskilt ansættelse  

 af forbruget af egne varer mv, kan det normalbeløb for eget forbrug, som  

 ligningsmyndigheden måtte anvende for den pågældende branche, lægges til  

 grund.
 Også i  andre tilfælde, hvor det ikke er muligt at foretage løbende  

 notering af varer mv, der udtages, fx kost til personale i restaurationer,  

 kan de af ligningsmyndigheden godkendte eller normalt anvendte beløb for  

 dette forbrug lægges til grund ved opgørelse af den momspligtige værdi.
 Såfremt den opgjorte momspligtige værdi ifølge virksomhedens noteringer om  

 udtagelse af varer mv til indehaverens eller personalets forbrug er lavere  

 end det beløb, hvortil ligningsmyndigheden har ansat dette forbrug, vil der i  

 givet fald kunne foretages en tilsvarende forhøjelse af den momspligtige  

 værdi.
Standardbeløb Landbrugsbedrifter kan betale moms af eget forbrug (herunder kost til  

 folkehold), med nærmere fastsatte beløb jf kap BEKENDTGØRELSER, ad § 9.  

 Beløbene svarer til momsen af de for opgørelsen af den skattepligtige  

 indkomst fastsatte vejledende værdier af det pågældende forbrug.
 Vedrørende udtagelse af varer til privatforbrug i landbrugsvirksomheder  

 henvises i øvrigt til kap LANDBRUG MM.
Opførelse, ombygning eller modernisering mv af fast ejendom Den momspligtige værdi ved udtagelse af varer og momspligtige ydelser til  

 brug ved  opførelse, ombygning eller modernisering af fast ejendom til  

 virksomhedens indehaver eller til formål, for hvilke der ikke er fradragsret,  

 herunder til de i lovens § 16, stk 3, anførte formål, skal i henhold til  

 lovens § 8, stk 3, opgøres efter de samme regler som gælder for byttehandel,  

 jf lovens § 8, stk 2.
 Reparations- og vedligeholdelsesarbejder til en samlet værdi af mere end  

 50 000 kr årligt ligestilles med ombygnings- eller moderniseringsarbejde.
 Der skal herefter beregnes moms på grundlag af virksomhedens  

almindelige salgspris for en tilsvarende leverance til en privat  

 bygherre.
 Såfremt der ikke findes en almindelig salgspris, beregnes momsen af en  

kalkuleret salgspris, der skal indeholde samtlige de omkostninger og  

 den avance, der i almindelighed indgår i den momspligtige værdi for de  

 pågældende varer og ydelser ved afsætning til en privat bygherre.
 For varer og momspligtige ydelser, som en virksomhed tager i anvendelse i  

 forbindelse med  reparations- og vedligeholdelsesarbejder til en samlet  

 værdi af ikke over 50 000 kr årligt på fast ejendom, for hvilken der ikke  

 er fradragsret for indgående moms, skal der beregnes moms på grundlag af  

 indkøbs- eller fremstillingsprisen, jf lovens § 8, stk 1.
 Der henvises i øvrigt til kap SPEC AFG.
Driftsmidler (maskiner og inventar mv) Almindelige driftsmidler Ved udtagelse af driftsmidler - bortset fra investeringsgoder, jf nedenfor  

 - til formål, for hvilke der ikke er fradragsret for indgående moms, er den  

 momspligtige værdi, når driftsmidlet er undergivet værdiforringelse indkøbs- eller fremstillingsprisen, excl moms, reduceret med 20% for  

 hvert  fulde år, der er forløbet siden anskaffelsestidspunktet.
 For driftsmidler, der er indkøbt uden tilfaktureret moms, beregnes  

 reduktionen af den ved indkøbet betalte pris.
 Ved opgørelse af den momspligtige værdi skal ikke medregnes almindelige  

 reparations- og vedligeholdelsesomkostninger.
 Eksempel:
Anskaffelsestidspunkt: 15 juni 1985 Udtagelsestidspunkt: 10 april 1988 Såfremt udtagelsen sker, efter at der er forløbet 5 fulde år siden  

 anskaffelsen af det pågældende driftsmiddel, er den momspligtige værdi  

 således 0 kr.
Driftsmidler, der ikke er undergivet værdiforringelse Ved udtagelse af  driftsmidler, der ikke er undergivet  

 værdiforringelse,  finder reduktionen på 20% pr år ikke anvendelse.
Det  

 betyder, at momsen i disse tilfælde skal beregnes på grundlag af  

 anskaffelsesprisen.
 Malerier, skulpturer og andre kunstgenstande samt ægte tæpper anses som  

 driftsmidler, der ikke er undergivet værdiforringelse.
Motorkøretøjer I de tilfælde, hvor der skal ske momsberigtigelse ved udtagelse af  

 motorkøretøjer indkøbt  med tilfaktureret moms, til formål, for hvilke  

 der ikke er fradragsret, skal momsen beregnes af - indkøbsprisen, excl moms, men indbefattet evt registreringsafgift,  

 reduceret med 20% for hvert  fulde år, der er forløbet siden  

 anskaffelsestidspunktet.
For  vare- og lastvogne ikke over 3 t samt rustvogne, hvor momsen  

 af købsprisen er medregnet til virksomhedens indgående moms, er der givet  

 mulighed for i stedet at foretage efterberigtigelse af det tidligere  

 fradragne momsbeløb.
Såfremt momsen af købsprisen for ovennævnte køretøjer  

 ikke er medregnet til den indgående moms, skal der ikke betales moms ved  

 udtagelsen.
For motorkøretøjer, der i  udlejnings- eller køreskolevirksomheder  

 udtages til formål, for hvilke der ikke er fradragsret, skal momsen beregnes  

 af - en værdi, der er opgjort efter ovennævnte regler for motorkøretøjer, og  

 som reduceres med de reduktionsprocenter, som anvendes ved disse  

 virksomheders momsberigtigelse ved afsætning af motorkøretøjer, jf kap  

 BEKENDTGØRELSER, ad § 10 (bekendtgørelse om afgift af motorkøretøjer, der  

 afsættes af udlejningsvirksomheder mv).
 Eksempel (personbil):
Anskaffelsestidspunkt: 15 juni 1985 Udtagelsestidspunkt: 10 april 1988 Investeringsgoder Foranstående regler om opgørelse af den momspligtige værdi ved udtagelse  

 af driftsmidler gælder ikke for de driftsmidler (investeringsgoder), der er  

 omfattet af bestemmelserne i bekendtgørelse om regulering af indgående moms  

 for investeringsgoder.
 Ved investeringsgoder forstås:
1. Driftsmidler, hvis anskaffelsessum overstiger 50  

 000 kr excl moms, og som er undergivet værdiforringelse.
Der skal endvidere  

 ved anskaffelsen være medregnet et momsbeløb til den indgående moms.  

 (Anskaffelsessummen for motorkøretøjer, der er indkøbt med tilfaktureret  

 moms, er det beløb, hvoraf momsen er beregnet).
 2. Driftsmidler, for hvilke der efter bestemmelserne  

 om regulering af indgående moms for investeringsgoder er overtaget en  

 reguleringsforpligtelse, fx ved overdragelse uden moms efter lovens § 12, stk  

 5.
 3. (Fast ejendom, for hvilken der er fradraget et  

 momsbeløb eller overtaget en reguleringsforpligtelse vedrørende opførelse,  

 om- eller tilbygning af ejendommen).
For disse driftsmidler (investeringsgoder) gælder, at der ikke skal ske  

 nogen momsberigtigelse i normal forstand, men derimod en regulering af det  

 foretagne fradrag eller en regulering på grundlag af den overtagne  

 reguleringsforpligtelse.
Der henvises til bestemmelserne herom i kap TILSVAR.
Afgørelser Advokater Ejendomshandel Udtagelse af advokatydelser til eget brug enten i advokatvirksomheden som  

 sådan eller vedrørende advokatens private forhold foreligger bl a, når en  

 advokat berigtiger en ejendomshandel med sig selv som køber eller sælger.  

 Momsværdien kan normalt sættes til 50% af det takstmæssige salær for den  

 pågældende ydelse.
Advokaten opretholder herved sin normale fradragsret for  

 momsen af sædvanlige omkostninger i forbindelse med ydelsen.
Incassoydelser For advokaters incassosalærer gælder generelt, at omkostningskravet  

 (incassosalæret) mod debitor skal opgøres uden tillæg af moms, når kreditor  

 er en registreret virksomhed, der kan medregne momsen af incassosalæret til  

 den indgående moms.
 Dette indebærer, at advokatvirksomheder, der præsterer incassoydelser til  

 eget brug, ikke skal betale moms af disse ydelser, hvis hovedkravet mod den  

 pågældende debitor er et momsberigtiget advokathonorar, idet  

 advokatvirksomheden - hvis der blev beregnet moms af incassosalæret - også  

 ville kunne medregne momsbeløbet til den indgående moms.
Hvis hovedkravet derimod er et ikke momspligtigt advokathonorar,  

 foreligger der en udtagelse af advokatydelser til formål, for hvilke der ikke  

 er fradragsret for indgående moms.
Advokatvirksomheden skal da beregne moms  

 af en værdi, der normalt fastsættes til 50% af det takstmæssige salær.
Bryggerier Bryggerierne kan beregne momsen af øl og mineralvand, der udleveres uden  

 betaling til arbejdere, funktionærer m fl, på grundlag af de i bilag 1  

 anførte standardbeløb.
 Værdien omfatter både de direkte (variable) omkostninger og de faste  

 omkostninger (afskrivninger mv), som er forbundet med sådanne varers  

 fremstilling.
Ejendomsmæglere/-handlere Registrerede ejendomsmæglere og ejendomshandlere skal betale moms ved  

 udtagelse af momspligtige ydelser i forbindelse med salg af egne ejendomme.
Momsen skal indtil videre beregnes på grundlag af en værdi svarende til  

halvdelen af det salær, som den enkelte mægler normalt beregner sig i en  

 tilsvarende handel for andre sælgere af fast ejendom.
Det er herved  

 forudsat, at mægleren har fradragsret for momsen af de omkostninger, herunder  

 annoncering mv, som sædvanligvis afholdes af mægleren inden for rammerne af  

 det almindelige salær i tilsvarende handler.
Fiskere Den momspligtige værdi for fisk af egen fangst, som anvendes om bord i  

 fiskekuttere eller hjemtages til brug i ejerens og besætningens  

 husholdninger, kan efter de almindelige regler fastsættes til et beløb  

 svarende til de normalbeløb, som ligningsmyndigheden anvender for  

 fiskerierhvervet.
 Momsberigtigelsen skal foretages af kutterejeren, også selv om  

 besætningsmedlemmerne aflønnes på partsbasis.
Lystbåde Producenter, importører og forhandlere af lystbåde/kapsejladsbåde kan  

 udtage en båd til testning/kapsejlads i en periode på indtil 1 år, uden at  

 båden skal anses som overgået til privat anvendelse.
Disse formål betragtes i  

 den periode som erhvervsmæssige, idet virksomheden inden salg har mulighed  

 for at afprøve/forbedre produktet.
 Reglerne gælder, uanset hvem der i prøveperioden sejler i/afprøver båden.  

 Der henvises i øvrigt til reglerne om udlejere af lystbåde.
Restaurations- og hotelvirksomhed Restaurations- og hotelpersonale betaler efter aftale et fast beløb pr  

 arbejdsdag for den kost, der indtages i arbejdstiden.
Virksomhederne skal  

 betale moms af dette beløb, men den momspligtige værdi må ikke herved blive  

 mindre end det beløb, hvortil den pågældende ligningsmyndighed har ansat  

 forbruget.
Hvis der ikke ved skatteansættelsen er foretaget særskilt  

 ansættelse af forbruget, kan skattevæsenets normalbeløb for sådant forbrug  

 lægges til grund.
Stutterier Ved udtagelse af heste til deltagelse i væddeløb, beregnes momsen af  

 indkøbsprisen, excl moms.
For heste af egen avl beregnes momsen på grundlag af en værdi på 10 000  

 kr, tillagt udgiften til bedækning og følpenge.
Ved udtagelse af heste indtil  

 udgangen af juni 1986 udgjorde beløbet 7 000 kr.
Hvis hingsten ejes af  

 stutteriet, tillægges et beløb svarende til det normale beløb, som modtages  

 for bedækning mv.
Moms af foder mv til heste, der er udtaget til privat brug eller til  

 deltagelse i væddeløb, kan ikke medregnes til stutteriets købsmoms.
Hvis det  

 private forbrug af foder mv ikke kan opgøres nøjagtigt, kan toldkamret  

 tillade, at den momspligtige værdi af dette foder mv fastsættes i  

 overensstemmelse med skattevæsenets standardsatser, jf Ligningsvejledningen.
 Der henvises i øvrigt til kap SPEC AFG.
Trav- og galoptrænere Ved udtagelse af træningsydelser ved træning af egne heste, der deltager i  

 væddeløb, eller ved træning af virksomhedens heste, der anvendes helt privat,  

 kan den momspligtige værdi ansættes til 60% af virksomhedens almindelige  

 salgspris for tilsvarende træningsydelser.
Moms af foder mv til heste, der er udtaget til privat brug eller til  

 deltagelse i væddeløb, kan ikke medregnes til trænerens købsmoms.
Hvis det  

 private forbrug af foder mv ikke kan opgøres nøjagtigt, kan toldkamret  

 tillade, at den momspligtige værdi af dette foder mv fastsættes i  

 overensstemmelse med skattevæsenets standardsatser, jf Ligningsvejledningen.
 Der henvises i øvrigt til kap SPEC AFG.
Udlejere af lystbåde Lystbådeejere, der er registreret for udlejning, skal betale moms af  

 indehaverens og personalets private anvendelse samt ved anvendelse af båden  

 til fx repræsentationsformål.
 Momsberigtigelsen af indehaverens og personalets private brug af  

 fartøjerne må baseres på virksomhedens notering af private sejl- og brugsdage  

 - kombineret med en minimumsgrænse for momsberigtigelse af dette brug.
 Som privat brug af fartøjerne anses principielt enhver anvendelse, som  

 ikke har direkte tilknytning til virksomhedens erhvervsmæssige udlejning, dvs  

 ikke alene sejlads, men også anden benyttelse af fartøjet i de perioder, hvor  

 fartøjet henligger i havn til disposition for virksomhedens indehaver og  

 personale m fl.
 Som privat brug anses også en virksomheds anvendelse af fartøjer til  

 kapsejlads, træningssejlads o lign, uanset at deltagelse i sejladserne hævdes  

 udelukkende at have reklamemæssige formål.
 Der henvises dog til de foranstående regler om lystbåde.
På baggrund af konkrete nævnsafgørelser skal det i tilslutning hertil  

 bemærkes, at momsberigtigelse af en formodet privat anvendelse ikke uden  

 videre vil kunne fastholdes, såfremt indehaveren måtte bestride, at en sådan  

 anvendelse overhovedet har fundet sted.
Toldvæsenet må i sådanne tilfælde  

 kunne dokumentere eller på anden måde sandsynliggøre, at fartøjet har været  

 anvendt privat.
Der vil bl a kunne lægges vægt på den skattemæssige  

 behandling af anskaffelses- og driftsudgifter.
Momspligtig værdi Den momspligtige værdi for privat brug fastsættes på grundlag af en  

 kalkuleret årlig brugsværdi, der skal omfatte 10% afskrivning på fartøjet  

 samt driftsomkostninger, herunder udgifter til vedligeholdelse, forsikring,  

 liggeplads og ophaling mv samt administrationsudgifter (excl moms).
 Brugsværdien sættes i forhold til en årlig brugsperiode på normalt 24  

 uger, således at der ved fx 3 ugers privat brug skal betales moms på grundlag  

 af en momspligtig værdi, der udgør 3/24 af den årlige brugsværdi.
Minimumsgrænse for momsberigtigelse af privat brug Minimumsgrænsen for momsberigtigelse af indehaverens og personalets årlige  

 private brug fastsættes som årets momsbelagte, fradragsberettigede udgifter  

 (bortset fra udgifter til anskaffelse af fartøjet) + årets 10% afskrivning -  

 årets lejeindtægter (alt excl moms).
Minimumsgrænsen kan ikke bruges i tilfælde, hvor det kun har kunnet  

 konstateres eller sandsynliggøres, at fartøjet har været brugt privat i et  

 begrænset antal dage, når anvendelsen af minimumsgræsen samtidig vil bevirke,  

 at moms af den private brug ikke står i rimeligt forhold til den statuerede  

 private brug af lystfartøjet.
I sådanne tilfælde må momsen af den private  

 anvendelse beregnes på grundlag af det antal dage, hvor privat brug er  

 dokumenteret eller sandsyndliggjort.
Opgørelse af momspligtig værdi for privat anvendelse Brugsværdi:
 Momspligtig værdi:
1 brugsår = 24 uger Privat brug: 3 uger (ifølge mindst 2 000 kr, jf ovenfor 2 000 kr Vindmølleejere Vindmølleejere skal efter særlige regler betale moms af den elektricitet,  

 der er produceret til privat brug.
Der henvises til kap SPEC AFG.
Opførelse, ombygning/modernisering, reparation/vedligeholdelse af fast  

 ejendom (momspålæg) Ved opførelse, ombygning eller modernisering samt reparation og  

 vedligeholdelse af fast ejendom, for hvilket der er gennemført momspålæg  

 efter lovens § 3, stk 2, opgøres den momspligtige værdi i henhold til lovens  

 § 8, stk 3, efter de for byttehandel gældende regler, jf § 8, stk 2.
 Der henvises i øvrigt til kap SPEC AFG.
Brugte motorkøretøjer Lovens § 10 indeholder særlige regler om opgørelse af værdigrundlaget for  

 visse motorkøretøjer, der afsættes af autoforhandlere (herunder auktioner),  

 udlejningsvirksomheder og køreskoler.
 Disse regler skal især ses på baggrund af, at registreringsafgift, der  

 berigtiges i forbindelse med salg af nye biler, ikke skal medregnes i den  

 momspligtige værdi.
Forsikringsselskaber og finansieringsselskaber mv, der er registreret for  

 salg af overtagne motorkøretøjer, vil kunne foretage momsberigtigelse efter  

 de samme regler.
Se kap REGISTRERING.
Reglerne om opgørelse af den momspligtige værdi ved salg af brugte  

 motorkøretøjer er nedenfor behandlet i hovedtræk.
Der henvises i øvrigt til  

 kap SPEC AFG.
Autoforhandlere Ved afsætning af brugte  personmotorkøretøjer og af  vare- og  

 lastmotorkøretøjer med tilladt totalvægt ikke over 4 tons kan forhandlere  

 i henhold til lovens § 10, stk 1, beregne momsen på grundlag af en  

 momspligtig værdi, der udgør - 81,97% af forskellen mellem indkøbsprisen og salgsprisen indbefattet  

 leveringsomkostninger mv og moms.
 Det er en betingelse for at beregne momsen på nævnte måde, at der ikke ved  

 køretøjets overdragelse til forhandleren er faktureret moms.
 Overstiger salgsprisen for sådanne køretøjer ikke indkøbsprisen, beregnes  

 der ikke moms.
 Som brugte køretøjer anses køretøjer, der på tidspunktet for erhvervelsen  

 er eller har været indregistreret her i landet i henhold til færdselslovens §  

 72, stk 1.
 Beregnes momsen på det omhandlede grundlag, må der ikke i fakturaen for  

 det pågældende salg anføres momsbeløb eller anden angivelse, hvoraf  

 momsbeløbets størrelse kan udregnes.
Beregningsmåden kan således også anvendes ved salg af personmotorkøretøjer  

 (rutebiler, turistbusser, hyrevogne mv) samt vare- og lastmotorkøretøjer (max  

 4 t totalvægt), der har været indregistreret uden betaling af eller mod  

 betaling af nedsat registreringsafgift.
Ved opgørelsen af forskellen mellem  

 købs- og salgspris skal registreringsafgiften, respektive  

 differenceregistreringsafgiften, ikke medregnes.
 For køretøjer, der forinden overdragelsen til forhandleren skal berigtiges  

 med moms (visse køretøjer tilhørende diplomater m fl), er det en betingelse  

 for anvendelse af ovennævnte beregningsmåde, at fortoldningen sker i den  

 hidtidige ejers navn, således at der ikke udstedes toldkvittering lydende på  

 forhandlerens navn.
 Beregningsmåden kan  ikke anvendes i følgende tilfælde:
 - Ved salg af beskadigede personmotorkøretøjer, af hvilke der efter en  

 eventuel genopbygning forinden indregistreringen skal betales  

 registreringsafgift.
- Ved salg af brugte campingvogne, cykler, knallerter og andre ikke re gistreringsafgiftspligtige køretøjer samt uindregistrerede motorcykler  

 eller personbiler, der anvendes til sportsbrug (motorcross, speedway,  

 jordbaneløb mv).
 Den momspligtige værdi opgøres i disse tilfælde efter lovens almindelige  

 regler.
 Momsberigtigelse efter § 10, stk 1, ved videresalg af køretøjer, der er  

 overtaget ved en virksomhedsoverdragelse efter lovens § 12, stk 5, kan kun  

 omfatte køretøjer, for hvilke det kan dokumenteres, at disse er anskaffet af  

 den tidligere virksomhed uden tilfaktureret moms.
Momsberigtigelsen ved salg af disse køretøjer må herefter principielt ske  

 på grundlag af forskellen mellem den tidligere virksomheds indkøbspris og den  

 ny forhandlers salgspris.
Det vil dog indtil videre kunne godkendes, at der i  

 stedet for denne indkøbspris anvendes overtagelsesprisen, såfremt der ikke  

 foreligger forhold, som taler derimod.
Tilbagetagne køretøjer Ved salg af personmotorkøretøjer og vare- og lastmotorkøretøjer med  

 tilladt totalvægt ikke over 4 tons, der er taget tilbage, fx på grund af  

 misligholdelse af en afbetalingskontrakt, ansættes forhandlerens indkøbspris  

 til den værdi, hvortil køretøjet er taget tilbage, fx efter den af fogeden  

 ansatte vurderingssum.
Reglen i lovens § 10, stk 1, kan dog ikke anvendes,  

 såfremt køretøjet i forbindelse med tilbagetagelsen er anset som en  

 returvare, for hvilken der er foretaget fradrag i den momspligtige omsætning.
Auktioner Den momspligtige værdi for brugte personmotorkøretøjer og vare- og  

 lastmotorkøretøjer med tilladt totalvægt ikke over 4 tons, der afsættes på  

 auktion, herunder tvangsauktion, kan - når køretøjet er modtaget fra en ikke  

 registreret virksomhed eller fra en privatperson - ansættes til 81,97% af det  

 samlede auktionssalær incl moms (forskellen mellem budsummen med fradrag af  

 eventuel sælgersalær og budsummen tillagt eventuel købersalær).
Udlejningsvirksomheder og køreskoler Udlejningsvirksomheder og køreskoler kan i henhold til lovens § 10, stk 2,  

 ved afsætning af motorkøretøjer, der har været anvendt til udlejning eller  

 momspligtig køreundervisning, beregne momsen på grundlag af en momspligtig  

 værdi, der udgør - salgsprisen, excl moms, reduceret med nærmere fastsatte  

 reduktionsprocenter, jf kap BEKENDTGØRELSER, ad § 10 (bekendtgørelse om  

 afgift af motorkøretøjer, der afsættes af udlejningsvirksomheder mv). I  

 praksis beregnes momsen af salgsprisen, momsen indbefattet, og der anvendes  

 en reduceret momssats, der svarer til den aktuelle reduktionsprocent.
 Ved udlejning forstås enhver erhvervsmæssig overladelse til brug (altså  

 også gratis udlån).
 Beregnes momsen på dette grundlag, må der ikke i fakturaen for det  

 pågældende salg anføres momsbeløb eller anden angivelse, hvoraf momsbeløbets  

 størrelse kan udregnes.
 Reduktionsprocenterne og de dertil svarende reducerede momssatser, der  

 varierer efter køretøjets art, er fastsat under hensyn til den andel i  

 prisen, som registreringsafgiften udgør.
Andre registrerede virksomheder Andre registrerede virksomheder skal i de tilfælde, hvor virksomheden skal  

 betale moms ved salg af motorkøretøjer, beregne moms af det fulde vederlag,  

 dvs hele salgsprisen (excl moms) indbefattet eventuelt tidligere betalt  

 registreringsafgift.
For vare- og lastvogne ikke over 3 t samt rustvogne, hvor momsen af  

 købsprisen er medregnet til virksomhedens indgående moms, er der givet  

 mulighed for i stedet at foretage efterberigtigelse af det tidligere  

 fradragne momsbeløb.
Såfremt momsen af købsprisen for ovennævnte køretøjer  

 ikke er medregnet til den indgående moms, skal der ikke betales moms ved  

 afsætning.
 For rutebiler samt turistbusser, som i de seneste 12 måneder har været  

 indregistreret efter færdselsloven på gule nummerplader, gælder, at der  

ikke  skal betales moms af salgsprisen ved afsætning, men evt  

 regulering af indgående moms for investeringsgoder.
Interessefællesskab I de tilfælde, hvor varer og momspligtige ydelser afsættes mellem to  

 økonomisk forbundne virksomheder, er der mulighed for, at den pris,  

 varen/ydelsen sælges til, ikke er reel, dvs at det ikke er den pris, som en  

 udenforstående trediemand skulle betale for den, hvis den i øvrigt skulle  

 leveres under samme vilkår.
 Såfremt sådanne unormale priser anvendes for at mindske virksomhedernes  

 momstilsvar, kan bestemmelsen i lovens § 9, stk 1, bringes i anvendelse.
 Herefter kan skatteministeren bestemme, at momsen skal beregnes på  

 grundlag af en værdi opgjort efter de for byttehandel gældende regler, jf  

 lovens § 8, stk 2.
 Den aftalte pris mellem parter, hvor der består et økonomisk  

 interessefællesskab, kan således forkastes som værende fiktiv og dermed  

 uanvendelig som grundlag for beregning af moms.
Bestemmelsen vil normalt kun blive anvendt i tilfælde, hvor  

 prisfastsættelsen som følge af det økonomiske interessefællesskab mellem  

 leverandør og aftager påvirker det samlede momstilsvar.
Det vil sige ved  

 afsætning til ikke-registrerede virksomheder eller til privatpersoner.
 Bestemmelsen er hidtil overvejende blevet anvendt inden for byggebranchen,  

 fx ved byggevirksomheders opførelse af fast ejendom for selskaber, der ejes  

 af byggevirksomheden, og som alene har til opgave at sælge fast ejendom  

 (momsfri virksomhed), og hvor byggevirksomheden ved at anvende priser, der er  

 lavere end virksomhedens almindelige priser for opførelse af fast ejendom,  

 flytter en del af normalfortjenesten til den momsfri virksomhed, hvorved det  

 samlede momstilsvar for byggeriet bliver reduceret.
 Sager om anvendelse af § 9, stk 1, forelægges direktoratet med de  

 oplysninger, der skønnes nødvendige for at kunne vurdere, om bestemmelsen bør  

 bringes i anvendelse i det konkrete tilfælde, jf dog nedenfor.
Det er ikke muligt at fastsætte generelle retningslinier for, hvor stor  

 forøgelsen af virksomhedens momstilsvar skal være, for at bestemmelserne bør  

 bringes i anvendelse.
Dette må bero på en vurdering i det enkelte tilfælde.
Byggevirksomheder I bl a følgende situationer har bestemmelserne om interessefællesskab  

 været anvendt:
1. Et selskab, hvis aktiekapital tilhører 2 personer,  

 hvoraf den ene er direktør i selskabet, udførte bygge- og anlægsarbejder for  

 flere ikke-registrerede virksomheder.
En væsentlig del af kapitalen i disse  

 virksomheder tilhørte ligeledes de nævnte 2 personer.
Selskabet har for de  

 omhandlede bygge- og anlægsarbejder beregnet sig en avance, der lå betydeligt  

 under den avance, som selskabet beregnede ved tilsvarende arbejder for andre  

 virksomheder.
2. En byggevirksomhed har på grunde, der tilhører et  

 aktieselskab, opført parcelhuse for selskabet, som herefter har videresolgt  

 husene.
Byggevirksomhedens indehaver og dennes sønner ejede hele  

 aktiekapitalen i selskabet.
Det af byggevirksomheden angivne momstilsvar for  

 det tidsrum, hvori byggeriet blev udført, tillagt momsen af omkostninger og  

 investeringer, dækkede kun den udbetalte løn, men ikke avance på løn og  

 materialer eller værdien af egen indsats i virksomheden.
 Toldkamret bemyndiges til i lignende tilfælde, hvor fortjenesten søges  

 overført til ikke-registrerede virksomheder (selvstændige juridiske  

 personer), som byggevirksomheden ejer (eller ejer en væsentlig del af), at  

 træffe afgørelse (i 1.instans) om anvendelse af lovens § 9, stk 1, hvorefter  

 den momspligtige værdi kan kræves opgjort efter reglerne i lovens § 8, stk 2.
 Der henvises i øvrigt til kap SPEC AFG »Byggemoms«.
Lystbådehavne Bestemmelsen om interessefællesskab kan anvendes over for lystbådehavne i  

 det tilfælde, hvor der ikke kan kræves moms af det af pladshaverne betalte  

 indskud (andelskapital), jf afsnittet »Leverancer mod betaling i  

 penge« (Tilslutnings- og oprettelsesafgifter mv).
 Den momspligtige lejeværdi i en havn, som udelukkende udlejer havnepladser  

 til sine egne andelshavere, og som derfor ikke har en almindelig salgspris,  

 skal fastsættes som en kalkuleret salgspris, jf lovens § 8, stk 2, 2.  

 punktum.
 Den kalkulerede salgspris skal omfatte:
1. Havnens almindelige lejeindtægter, 2. Afskrivning af anlægssummen over en 50-års periode  

 ved lineær afskrivning, samt 3. Forrentning af andelskapitalen med en variabel  

 rente.
Renten fastsættes til Nationalbankens diskonto + 2% ved begyndelsen af  

 det kvartal, hvor havnens første momsindbetaling finder sted.
Ved ændring af  

 diskontoen foretages regulering af renten årlig og efterfølgende for samme  

 kvartal, som var grundlag for den første fastsættelse af renten.
Vandværker mv I andre virksomheder, fx vandværker, hvor der i lighed med lystbådehavne  

 ikke kan kræves moms af det af forbrugerne betalte indskud (andelskapital),  

 der er en betingelse for leverancer fra værket, må der foretages en vurdering  

 af, om dette påvirker værdien for de løbende leverancer i en sådan grad, at  

 bestemmelsen om interessefællesskab bør bringes i anvendelse, jf afsnittet  

 »Leverancer mod betaling i penge« (Tilslutnings- og  

 oprettelsesafgifter mv).
Momspligtige værdi for øl og mineralvand ar tilstand.
