Egen drift-projekt angående 150 afviste principielle sager  

 fra Den Sociale Ankestyrelse I.
UNDERSØGELSENS AFGRÆNSNING, TILRETTELÆGGELSE OG  

 GENNEMFØRELSE Den 10. oktober 1991 besluttede jeg at gennemføre en egen drift-undersøgelse  

 vedrørende 100 antagne principielle sager fra Den Sociale Ankestyrelse,  

 afgjort i tiden fra den 1. juni 1990 og frem.
Den 28. maj afgav jeg min  

 endelige redegørelse, se Folketingets Ombudsmands beretning for 1992, s.  

 363ff.
Som opfølgning på denne undersøgelse besluttede jeg den 10. august  

 1993 at iværksætte en egen drift-undersøgelse som skulle omfatte 150 afviste  

 principielle sager fra Den Sociale Ankestyrelse i tiden før den 1. juli 1993.
Den 17. november 1993 og umiddelbart efter modtog jeg de 150 sager.  

 Gennemgangen af sagerne fandt sted med udgangspunkt i det kontrolskema som  

 tidligere har været anvendt i egen drift-undersøgelser, bl.a. i den tidligere  

 undersøgelse af 100 antagne principielle sager fra Den Sociale Ankestyrelse,  

 jf.
Folketingets Ombudsmands beretning for 1992, s. 363ff.
 Undersøgelsen blev gennemført så der især blev lagt vægt på forhold  

 vedrørende begrundelse og partshøring og  

 på spørgsmålet om de 150 afviste sagers principielle karakter, således at det  

 blev vurderet hvilke af de afviste sager der henholdsvis kunne og burde være  

 taget op til realitetsbehandling.
Med skrivelse af 17. maj 1995  

 sendte jeg Den Sociale Ankestyrelse mit udkast til rapporten om  

 undersøgelsen.  

 Ankestyrelsen afgav udtalelse den 21. september 1995. Styrelsens bemærkninger  

 er gengivet de steder i rapporten som bemærkningerne vedrører.
Derudover er  

 udtalelsen i sin helhed vedhæftet som bilag til rapporten.
II.
UNDERSØGELSEN Den 10. august 1993 bad jeg Den Sociale Ankestyrelse om lån af 150 afviste  

 principielle sager fra tiden før den 1. juli 1993.
 Den 17. november 1993 og i tiden umiddelbart efter modtog jeg de 150 sager.  

 Den 17. maj 1995 sendte jeg Ankestyrelsen mit udkast til rapporten om  

 undersøgelsen, og den 21. september 1995 modtog jeg styrelsens bemærkninger.  

 Ankestyrelsens bemærkninger er gengivet på rapportens relevante steder.  

 Derudover er udtalelsen vedhæftet i sin helhed som bilag.
Resultaterne af denne undersøgelse bør læses i forlængelse af min tidligere  

 undersøgelse af 100 principielle sager (jf.
Folketingets Ombudsmands  

 beretning for 1992, s. 363ff) - og det er faldet naturligt at gøre den  

 seneste undersøgelse kortere og anderledes i formen.
Der er således tre  

 hovedafsnit: A) Om begrundelserne, B) Om partshøring og C) Om de 150 afviste  

 sagers principielle karakter.
Afsnit C) er bygget op omkring konstateringen  

 af hvilke sager der kunne, henholdsvis efter min mening burde, have været  

 taget op til realitetsbehandling, enten på grund  

 af sagsbehandlingsspørgsmål eller på grund af spørgsmål i forbindelse med de  

 underliggende retsforskrifters indhold.
Hovedafsnit A) og B) er  

 skrevet og valgt ud fra en vægtning af deres betydning i det samlede indtryk  

 af  

 hvordan de 150 sager er behandlet i Ankestyrelsen.
Det er mit håb at  

 bemærkningerne fra disse hovedafsnit kan være til fortsat inspiration og  

 udvikling.
 Gennemgangen af sagerne fandt  

 sted med udgangspunkt i det kontrolskema som tidligere har været anvendt i  

 egendrift-undersøgelser, f.eks. den tidligere undersøgelse af 100  

 principielle  

 sager fra Ankestyrelsen.
Hovedafsnit A  
  

 : Begrundelse 1) Ankestyrelsens standardkoncepter:
Ankestyrelsens afgørelser i de 150 sager som denne undersøgelse omfatter, er  

 bygget op efter et standardkoncept.
Konceptet er struktureret og formuleret  

 således:
 "De har klaget over en afgørelse, der er truffet af ...
 Ved denne afgørelse har nævnet ...
 Afgørelsen er begrundet med ...
 Der er lagt vægt på ...
Efter loven kan Ankestyrelsen kun behandle sagen, hvis den har principiel  

 betydning.
I klagen har De bl.a. anført ...
Formålet med at antage en sag til principiel behandling er at afklare  

 retstilstanden på området.
Afgørelserne skal tjene som vejledning for  

 kommunerne og de sociale ankenævn ved den fremtidige sagsbehandling.
Det  

 indebærer, at Ankestyrelsen kun antager en sag til principiel behandling,  

 hvis der er tale om spørgsmål om den rigtige anvendelse af en lovregel, eller  

 hvis afgørelsen skønnes at få betydning for praksis på det pågældende område.  

 Dette kan være tilfældet, hvor Ankestyrelsen ikke tidligere har behandlet  

 spørgsmålet, eksempelvis hvor der foreligger ny lovgivning, eller hvor  

 samfundsudviklingen har medført, at den hidtidige praksis ikke længere er  

 hensigtsmæssig.
 (Sager kan også have principiel betydning, hvor der er betydelig forskel i  

 retsopfattelsen mellem en kommune og et socialt ankenævn).
At sagen har stor betydning for klagerens situation, bevirker ikke i sig  

 selv, at den anses for at være principiel.
Ankestyrelsen finder, at sagen  

 ikke har principiel karakter, da:
afgørelsen er truffet efter en konkret skønsmæssig vurdering, afgørelsen er truffet i overensstemmelse med gældende regler, da Ankestyrelsen tidligere har taget stilling til spørgsmålet, jf.
Sociale  

 Meddelelser nr. ..., der vedlægges til Deres orientering.
 da sagen ikke indeholder spørgsmål af almen interesse, der er egnede til at  

 tjene som vejledning for kommunerne og de sociale ankenævn i deres anvendelse  

 af reglerne.
 Ankestyrelsen kan således ikke behandle sagen.
Lovgrundlaget for afgørelsen er ..." I 1984 fik jeg forelagt en tidligere udgave af Ankestyrelsens standardkoncept  

 (gengivet i Folketingets Ombudsmands beretning for 1984, s.  

 175f  

 ), og jeg skrev da bl.a. følgende:
 "...
Efter min opfattelse vil en meddelelse om afvisning af en klage af de nævnte  

 grunde i langt de fleste tilfælde kunne gives ved anvendelse af  

 standardkonceptet.
Jeg går imidlertid ud fra at Ankestyrelsen - hvis der i  

 den enkelte sag findes at være behov derfor - udarbejder en mere individuel  

 begrundelse.
Jeg går endvidere ud fra at Ankestyrelsen er indstillet på -  

 hvis klageren fremsætter ønske derom - at  

 give en yderligere vejledning om årsagen til en afvisning ..." Jeg kan konstatere at  

 Ankestyrelsen efter tilsyneladende fast praksis svarer med en yderligere  

 vejledning/begrundelse  

 i de sager hvor klageren efter afgørelsen om afvisning skriver på ny.
Dette  

 var f.eks. tilfældet i  

  

 A 96. I sagen  

  

 E 3  

  

 har Ankestyrelsen dog  

 tilsyneladende ikke svaret på klagerens fornyede henvendelse.
 Min ovenfor citerede  

 udtalelse blev afgivet før forvaltningslovens vedtagelse - og siden er der  

 dannet en righoldig praksis om begrundelsespligten og dens omfang.
Begrundelsespligten kan efter  

 omstændighederne være både tids- og arbejdskrævende.
For Ankestyrelsen  

 gælder endvidere, efter lov om Ankestyrelsen, en 14-dages-frist til at træffe  

 afgørelse om hvorvidt en sag skal tages op til behandling.
Denne frist  

 overholdes tilsyneladende uden undtagelser, men må naturligvis få betydning  

 for  

 hvor meget arbejde der kan lægges i begrundelsernes udformning.
Der blev lagt vægt på hensynet  

 til forvaltningens resurser ved udformningen af forvaltningslovens regler om  

 begrundelse.
Lovens forarbejder fremhæver at reglerne er udformet så vagt og  

 ubestemt at de kan volde vanskeligheder i den praktiske administration.  

 Præcise regler og retningslinier kan bedst opstilles for bestemte sagsområder  

 og afgørelser.
 Et standardkoncept er efter  

 min mening velvalgt som udgangspunkt for formuleringen af de svar  

 Ankestyrelsen  

 giver i forbindelse med afvisningen af at tage en sag op til principiel  

 behandling.
Mit hovedindtryk er at  

 Ankestyrelsens standardkoncept fortsat kan anvendes som det er, men at der er  

 for stor spredning i begrundelsernes kvalitet.
Forklaringen tilskriver jeg  

 en for ukritisk anvendelse af standardkonceptets konklusionsmuligheder.  

 Begrundelserne  

 ville blive bedre og mere dækkende hvis konklusionerne blev taget ud af  

 konceptet.  

 Sagsbehandleren ville da være nødt til at skrive konklusioner der i højere  

 grad  

 svarede til de overvejelser hun havde været igennem.
Dette betyder ikke  

 nødvendigvis en øget anvendelse af resurser på området.
Overvejelserne er jo  

 gjort, og mange gange allerede formuleret i interne papirer.
Undersøgelsen har givet mig  

 lejlighed til at få et indblik i begrundelserne på et nøje afgrænset  

 sagsområde.  

 Jeg har derfor valgt at koncentrere mig om at anskueliggøre de  

 indholdsmæssige,  

 svært formulerbare krav som stilles til en god begrundelse, snarere end blot  

 at konstatere egentlige fejl.
Det er mit håb på denne måde at bidrage til de  

 fortsatte bestræbelser på at finde en model som så vidt muligt tilgodeser de  

 implicerede aktørers forskellige interesser.
 2) Reglerne om begrundelsespligt:
 Efter forvaltningslovens § 22 skal en afgørelse der meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende part medhold.
Ifølge § 10, stk. 1, i lov om Den Sociale Ankestyrelse skal Ankestyrelsens  

 afgørelse udfærdiges skriftligt og være ledsaget af en begrundelse.
Denne  

 pligt til begrundelse har ingen selvstændig betydning ved siden af  

 forvaltningslovens begrundelsesregler, bortset fra at det udtrykkeligt er  

 bestemt at afgørelsen skal være skriftlig, og at pligten også gælder for  

 begunstigende afgørelser.
Forvaltningslovens § 24 angiver de nærmere krav til en begrundelses indhold -  

 krav der hver for sig og i samspil tjener det formål at bibringe parten en  

 forståelse af hvorfor myndigheden på det foreliggende faktiske og retlige  

 grundlag har truffet den pågældende afgørelse.
Begrundelsen vil samtidig give  

 parten et grundlag for at tage stilling til en eventuel klage over  

 afgørelsen.
Afgørelserne skal ifølge  

 forvaltningslovens § 24 indeholde en henvisning til de retsregler i henhold  

 til  

 hvilke afgørelsen er truffet.
Hvis en afgørelse forudsætter stillingtagen til  

 et tvivlsomt fortolkningsspørgsmål, skal begrundelsen tillige indeholde en  

 redegørelse for fortolkningen af den anvendte bestemmelse.
Er den anvendte  

 fortolkning  

 almindeligt anerkendt, kan det være tilstrækkeligt at henvise til en  

 offentligt  

 tilgængelig praksis.
Retsreglen kan enten citeres i afgørelsen eller  

 optrykkes  

 eller vedlægges; udtrykket "henvisning til" skal opfattes som et  

 krav om en præcis angivelse af hvilken nærmere del (paragraf, stk. og  

 eventuelt  

 nr. eller litra) der er anvendt som hjemmel ved afgørelsen.
Hvis afgørelsen beror på et  

 skøn, vil en henvisning alene til en retsregel sjældent give megen vejledning  

 om baggrunden for den trufne afgørelse.
Efter forvaltningslovens § 24, stk.  

 2,  

 kræves ved skønsmæssige afgørelser tillige at begrundelsen indeholder en  

 redegørelse for de hovedhensyn der har været bestemmende for skønsudøvelsen.  

 Hvis der til grund for skønsudøvelsen ligger en praksis, vil det være  

 tilstrækkeligt at henvise til denne praksis i det omfang den er dækkende for  

 det foreliggende tilfælde.
I andre tilfælde må kravet om angivelse af  

 hovedhensyn opfattes mere konkret som et krav om angivelse af de hensyn der  

 netop i det foreliggende tilfælde har været afgørende.
 Det er i ombudsmandspraksis  

 endvidere antaget at myndigheden udtrykkeligt skal tage stilling til  

 anbringender fra parten, såfremt parten har tillagt anbringendet væsentlig  

 vægt, og det desuden må betragtes som relevant for sagen.
Efter forvaltningslovens §  

 24, stk. 2, skal en begrundelse om fornødent indeholde en kort redegørelse  

 for  

 de oplysninger vedrørende sagens faktiske omstændigheder der er tillagt  

 væsentlig  

 betydning for afgørelsen.
Hvis sagens faktiske omstændigheder er parterne  

 bekendt, enten fordi parten selv har bragt oplysningerne ind i sagen, eller  

 fordi partshøringsforpligtelsen fuldt ud er efterlevet, vil behovet efter §  

 24, stk. 2, være mindre.
Bestemmelsen har sin særlige relevans i de  

 situationer  

 hvor det faktiske beslutningsgrundlag er omtvistet.
Foreligger der i sagen  

 modstridende sagkyndige erklæringer, indebærer begrundelsespligten at  

 myndigheden  

 angiver hvilken erklæring der er tillagt vægt ved afgørelsen.
Efter forvaltningslovens §  

 24, stk. 3, kan kravene til en begrundelses indhold begrænses i det omfang  

 partens interesse i at kunne benytte kendskab til denne til varetagelse af  

 sit  

 tarv findes at burde vige for afgørende hensyn til den pågældende selv eller  

 til andre private eller offentlige interesser.
En sådan begrænsning af  

 begrundelsespligten kan kun ske i ganske særlige tilfælde.
Begrundelsen for afgørelsen  

 skal være korrekt og dækkende i den forstand at den skal angive dels de  

 retsregler, dels de faktiske omstændigheder der reelt har været afgørelsens  

 grundlag.
Endvidere skal begrundelsen fremtræde som et dækkende udtryk for de  

 faktiske forhold og overvejelser der har ført til indholdet af den trufne  

 afgørelse.
3) En god begrundelse Følgende træk må efter min mening være til stede i en god begrundelse:
a) En god begrundelse indeholder en kort redegørelse for sagens faktum Ankestyrelsens standardkoncept har afsat plads til denne korte redegørelse,  

 og samtlige sager indeholder en redegørelse.
I sag  

  

 A 46  

  

 modtog Ankestyrelsen en "klage" fra en herboende person med et  

 arabisk navn.
Manden klagede over en afgørelse der var truffet af et socialt  

 ankenævn.
Nævnet havde i afgørelsen bl.a. skrevet følgende: "I skrivelse  

 af x/x 19xx hertil (der vedlægges kopi af skrivelsen til Deres orientering)  

 har kommunen meddelt, at det i Deres breve omhandlede ikke har været  

 behandlet i kommunen tidligere, og De henvises derfor til at bestille tid i  

 kommunen med henblik på drøftelse af det i brevene omhandlede ..."  

 Nævnet afviste som følge heraf en nærmere behandling af sagen.
Ankestyrelsen  

 svarede ved standardkonceptet der var tilføjet følgende:"Ankestyrelsen  

 finder, at sagen ikke har principiel betydning.
Såfremt xxx Kommune har  

 truffet afgørelse i sagen efter nævnets afgørelse af x/x 19xx, skal klager  

 over denne indgives til xxx-nævn.
Ankestyrelsen kan således ikke behandle  

 sagen." A 46  

  

 havde sikkert stået sig ved helt at forlade standardkonceptet og i stedet  

 koncentrere sig om det forhold at der ikke var truffet nogen afgørelse i  

 sagen - altså en fundamental vejledning om klagemulighederne efter  

 bistandsloven.
Standardkonceptets redegørelse om hvornår sager er  

 principielle, kan tænkes at forstyrre det centrale budskab til personer der  

 kun behersker det danske sprog i begrænset omfang.¨ b) En begrundelse skal indeholde henvisning til relevante retsregler Dette krav udspringer direkte af forvaltningslovens § 24. Ankestyrelsen har i  

 konceptets afslutning afsat plads til lovhenvisningen.
I sagerne  

  

 A 51, 52, 53, 60, 62, 133, 141, 142, 143  

  

 og  

  

 144  

  

 har Ankestyrelsen dog undladt henvisningen til retsregler.
Jeg går ud fra at  

 der er tale om forglemmelser.
I de øvrige sager har Ankestyrelsen henvist til de underliggende materielle  

 retsregler som f.eks. i ovenstående  

  

 A 2  

  

 hvor der blev henvist til bistandslovens § 43. I denne sag blev bestemmelsen  

 endvidere citeret.
Der er ikke i forvaltningsloven eller andre steder stillet  

 krav om at lovbestemmelser citeres, og det er tilsyneladende heller ikke  

 sædvanlig praksis i Ankestyrelsen at citere lovbestemmelser m.m.
Henvisningen til de materielle retsregler kan efter min mening ikke stå  

 alene.
Den relevante bestemmelse for Ankestyrelsens bedømmelse af f.eks.  

 sagen  

  

 A 2  

  

 må være bistandslovens § 15, stk. 3. Som den eneste sag på bistandslovens  

 område, så vidt jeg kan se, indeholder  

  

 A 22  

  

 en henvisning til lovens § 15, stk. 3.
 Efter revisionen af lov om  

 social pension henviser Ankestyrelsen i pensionssager til pensionslovens § 50  

 der på samme måde som bistandslovens § 15 indeholder kompetencereglen for så  

 vidt angår sager afgjort efter pensionsloven, som i f.eks. sag  

  

 A 140.
 Der kunne således være behov  

 for ensartet praksis mht. henvisning til relevante retsregler således at der  

 altid henvises til kompetencereglen.
c) En god begrundelse er konkret I henhold til forvaltningsloven og dens forarbejder skal myndighederne i  

 videst muligt omfang give vedkommende borger eller andre parter en  

 fyldestgørende forklaring på hvorfor en afgørelse har fået netop det indhold  

 den har.
Hvis afgørelsen bygger på et skøn, må der redegøres for de bagvedliggende  

 hovedhensyn.
Man kunne også udtrykke det således at forvaltningsloven sikrer  

 et vist minimum af overensstemmelse mellem form og indhold, så at modtageren  

 ikke på grund af formen (begrundelsen) går fejl af indholdet, og således at  

 myndighederne påtager sig ansvaret for afgørelsens indhold.
At en begrundelse er konkret, indebærer at standardbegrundelser ikke bruges i  

 det omfang modtageren efter det foreliggende at dømme har særlige  

 forventninger om en individuel forklaring, hvis sagen får et andet udfald end  

 det han måtte ønske.
Er parten således gået ind i sagen med en mere indgående  

 argumentation, må kravet om en fyldestgørende forklaring indebære at  

 myndigheden tager stilling til hans  

 relevante anbringender.
I  

  

 A 29  

  

 blev der klaget over et ankenævns afgørelse.
Nævnet havde  

 stadfæstet en kommunes afslag på at yde hjælp efter bistandslovens § 43 og §  

 46. Klageren havde ansøgt om hjælp til semesterbetaling på HD-studiet og til  

 køb af bøger.
Studiet var indtil klagerens opsigelse betalt af arbejdsgiveren  

 som et led i ansættelsen.
Nævnet lagde vægt på at der var tale om udgifter  

 til  

 et igangværende uddannelsesforløb der som udgangspunkt var betalt af  

 arbejdsgiveren,  

 at klageren gennem et halvt år var vidende om det opståede problem  

 (ansættelsesforholdets  

 ophør) og derved må have haft mulighed for selv at finde en løsning på  

 problemet,  

 og at ansøgeren der nu igen var kommet i arbejde til en almindelig løn, havde  

 mulighed for selv at afholde udgiften.
Klageren skrev til Ankestyrelsen at  

 sagen måtte være principiel da et arrangement som det han havde haft med sin  

 arbejdsgiver, var almindeligt i revisionsbranchen, og at de omhandlede  

 udgifter derfor efter bistandslovens § 46 måtte betragtes som rimeligt  

 velbegrundede enkeltudgifter - nu hvor ansættelsesforholdet var bragt til  

 ophør.
Endvidere oplyste klageren at han igen var arbejdsløs.
Ankestyrelsen  

 svarede ved hjælp af standarden og sluttede brevet således:  

 "Ankestyrelsen  

 finder, at sagen ikke har principiel betydning.
Ankestyrelsen kan således  

 ikke behandle sagen.
Lovgrundlaget er bistandslovens §§ 43 og 46." I  

  

 A 29  

  

 forholdt Ankestyrelsen sig ikke til klagerens anbringende om  

 at sagen var principiel på grund af det særlige arrangement der havde været  

 del af de ansættelsesmæssige vilkår i den pågældende branche.
I sagerne  

  

 A 65, 82, 93, 106, 108, 109, 110, 142  

  

 og  

  

 145  

  

 mener jeg også Ankestyrelsen  

 i højere grad skulle have forholdt sig mere eksplicit til klagerens relevante  

 anbringender.
Omvendt er  

  

 A 21, 97  

  

 og  

  

 98  

  

 gode eksempler på at Ankestyrelsen har forholdt sig konkret til  

 klagerens relevante påstande og anbringender.
De pågældende kommuner kan  

 efter  

 afgørelsen ikke være usikre på Ankestyrelsens retlige forståelse af sagen og  

 praksis.
I  

  

 A 21  

  

 klagede en kommune til Ankestyrelsen.
Det sociale ankenævn  

 havde pålagt kommunen at refundere en anden kommunes udgifter i forbindelse  

 med en persons ophold i kommunen.
Ankestyrelsen afsluttede standardkonceptet  

 således:
"Ankestyrelsen finder,  

 at sagen ikke har principiel betydning, da retstilstanden er tilstrækkeligt  

 afklaret,  

 og da nævnets afgørelse er truffet efter en konkret vurdering.
Ankestyrelsen  

 skal bemærke, at styrelsen har truffet en række afgørelser i juni 1993,  

 hvorefter refusionspligten ophørte fra det tidspunkt, hvor pågældende  

 flyttede i egen bolig og hvor tilknytningen til institutionen ophørte.
Det  

 fremgår videre af disse afgørelser, at 'udslusning' fra institution er  

 reguleret i § 11 i lov om social bistand og ikke i § 47.Lovgrundlaget for  

 afgørelsen er bistandslovens §§ 10,11,15 og 16. ..." I  

  

 A 97  

  

 klagede en kommune over at et socialt ankenævn havde afvist at  

 kommunen kunne kræve refusion af udgifter efter bistandslovens § 11, stk. 1,  

 nr. 1. Kommunen havde i klagen til Ankestyrelsen især henvist til en  

 tidligere  

 afgørelse (SM-0-35-92) hvorefter en kommunes refusionsforpligtelse efter  

 bistandslovens § 11, stk. 1, nr. 1, ikke ophører fordi en revalidend er  

 flyttet på eget initiativ, når revalideringsplanen ikke dermed er anfægtet.
Ankestyrelsen afviste at  

 behandle sagen "da retstilstanden er tilstrækkeligt afklaret, og da  

 nævnets afgørelse er truffet efter en konkret vurdering." Hertil  

 tilføjede  

 Ankestyrelsen: "Ankestyrelsen skal, med hensyn til det De har anført i  

 klagen, bemærke, at Ankestyrelsen i juni 1993 har truffet afgørelse i en sag,  

 hvorefter en kvindes flytning - en flytning, der ikke var led i  

 revalideringsplanen - fra B til C kommune ikke medførte, at retten til  

 refusion  

 ophørte, da kvinden fortsatte med den uddannelse, som der af B kommune var  

 givet tilsagn om revalideringsstøtte til, og da C kommune ved kvindens  

 tilflytning umiddelbart blev bundet af B kommunes afgørelse om  

 revalideringsstøtte.
Sagen vil blive offentliggjort som SM".
I  

  

 A 98  

  

 klagede en kommune over et ankenævns afgørelse hvorefter en  

 anden kommune ikke var refusionspligtig.
Kommunen fremhævede som sit  

 synspunkt  

 at refusionskrav kan gøres gældende frem til det tidspunkt hvor en klient er  

 i stand til at klare sig selv.
Ankestyrelsen afviste at behandle sagen da  

 retstilstanden var tilstrækkeligt afklaret, og da nævnets afgørelse var  

 truffet efter en konkret vurdering.
Hertil føjede Ankestyrelsen:  

 "Ankestyrelsen skal, med hensyn til det De har anført i klagen, bemærke,  

 at refusionspligten som udgangspunkt ophører, når pågældende flytter i egen  

 bolig samt efter behandlingens eller uddannelsens gennemførelse eller  

 afbrydelse  

 se nærmere 'Nyt fra Ankestyrelsen' nr. 1 1993". (Udsendt før afgørelsen  

 blev meddelt i juli 1993).
Heller ikke i tilfælde hvor  

 Ankestyrelsen uden opfordring udefra har gjort sig interne overvejelser om  

 hvorvidt et bestemt aspekt af sagen er principielt, er standardbegrundelsen  

 tilstrækkelig.
I sådanne sager må Ankestyrelsen redegøre for at et eller  

 flere  

 problemer har været overvejet som principielle, og oplyse om hvorfor sagen  

 alligevel ikke blev betragtet som principiel.
I  

  

 A 141  

  

 havde et revaliderings- og pensionsnævn tiltrådt en kommunes  

 afslag på førtidspension til en kvinde der havde gennemgået en større  

 kræftoperation.  

 Nævnet mente ikke klagerens erhvervsevne var nedsat med mindst halvdelen.  

 Erhvervsevnen blev vurderet i forhold til erhvervsmæssigt deltidsarbejde og  

 husligt arbejde i hjemmet.
Ankestyrelsen afsluttede sit brev således:  

 "Ankestyrelsen finder at sagen ikke har principiel betydning, da  

 afgørelsen er truffet efter en konkret skønsmæssig vurdering.
Ankestyrelsen  

 kan således ikke behandle sagen.
Med venlig hilsen ..." Ankestyrelsen havde ikke  

 længe før denne afgørelse taget stilling til flere spørgsmål i forbindelse  

 med  

 førtidspension til ansøgere med følger efter kræftbehandlinger.
Den fastlagte  

 praksis krævede herefter at de klager som ansøgeren anfører, skal være  

 lægeligt  

 belyst.
Ankestyrelsens begrundelse  

 over for klageren indeholdt ikke oplysninger om den fastlagte praksis - eller  

 om at det var denne praksis der medførte at netop klagerens sag ikke kunne  

 betragtes  

 som principiel.
Eksempler på mit synspunkt findes endvidere i sagerne  

  

 A 82, 28  

  

 og  

  

 30.
 Ankestyrelsen afviste især  

 disse sager med at afgørelserne var "i overensstemmelse med gældende  

 regler". Men der var ingen henvisning til praksis og heller ikke en  

 gengivelse af de overvejelser styrelsen havde haft med hensyn til hvorvidt  

 særlige aspekter i sagen alligevel kunne medføre, at den skulle antages til  

 principiel behandling.
I et vist omfang må  

 begrundelser udformes individuelt.
I sag  

  

 A  

 46  

  

 ville det, som før omtalt, efter min mening have været bedre at udforme  

 et selvstændigt brev og helt undgå standardkonceptet.
I sag  

  

 A 24  

  

 kan standardbegrundelsen virke  

 mindre hensynsfuld i den svære situation klageren befandt sig i - selv om det  

 naturligvis stadig er rigtigt at en svær personlig situation ikke i sig selv  

 kan gøre en sag principiel.
d) En god begrundelse må  

 således afspejle afgørelsens realitet I en lang række af sager  

 henviser Ankestyrelsen til at sagen i kommuner og nævn er afgjort efter en  

 konkret vurdering/et konkret skøn.
I  

  

 A 18  

  

 stadfæstede et socialt ankenævn en kommunes afslag på at yde  

 tilskud efter bistandslovens § 43, stk. 2, til kørsel i egen bil til og fra  

 et  

 uddannelsessted.
Klageren skrev at hun på grund af sine lidelser blev nødt  

 til at få fysioterapibehandlinger to gange om ugen og gå til  

 specialgymnastik.
For at møde til disse for hende vigtige aktiviteter og  

 behandlinger kunne hun nemt, hvis hun skulle benytte offentlige trafikmidler,  

 forsømme skolen med mere end de tilladte 20%. Ankestyrelsen afviste at  

 behandle  

 sagen da "afgørelsen er truffet efter en konkret skønsmæssig  

 vurdering".  

 Ankestyrelsen henviste til bistandslovens § 43. Det fremgår af sagen at  

 styrelsen havde inddraget en tidligere afgørelse (SM-0-1-92) i sine  

 overvejelser.
Med intern henvisning til at denne afgørelse fastslog at  

 afgørelser om hjælp til befordring efter bistandslovens § 43 hvilede på en  

 skønsmæssig afgørelse, afviste Ankestyrelsen derfor at tage sagen op til  

 behandling.
I virkeligheden var  

 forholdet det at Ankestyrelsen fastholdt en allerede foreliggende praksis og  

 på dette grundlag afviste at behandle sagen.
Her kunne Ankestyrelsen ved en  

 henvisning til praksis have bragt begrundelsen i overensstemmelse med sagens  

 realitet.
Det samme gør sig efter min mening gældende i en lang række af  

 sager:  

  

 A 22, 33, 50, 53, 56, 58, 60, 62, 64,  

 67, 70, 77, 78, 84, 93, 106, 114, 117, 118, 119.
 At sagen er afgjort efter en  

 konkret skønsmæssig vurdering, medfører endvidere ikke at sagen alene af den  

 grund er uden principiel betydning.
I følgende sager er klageren  

 en kommune:  

  

 A 7, 14, 21, 36, 91, 97, 98,  

 103, 104, 105, 113, 115, 124  

  

 og  

  

 129.  

 Bortset fra  

  

 A 7, 14, 36  

  

 og  

  

 124  

  

 indeholder begrundelserne i disse  

 sager en henvisning til praksis.
I det hele taget er begrundelserne  

 kendetegnet  

 ved at være meget konkrete.
Forskellen fra de øvrige sager er næsten for  

 markant til at være tilfældig.
Sagerne efterlader det  

 indtryk at Ankestyrelsen på denne måde har forsøgt at opfylde sin  

 vejledningspligt over for kommuner og nævn, og at begrundelserne for så vidt  

 går videre end hvad der kræves efter forvaltningslovens § 24, og hvad der i  

 øvrigt er praksis.
Hvis det er tilfældet, mener jeg resursemæssige hensyn kan  

 begrunde en sådan forskel på begrundelsernes kvalitet, dog under forudsætning  

 af at lovgivningens mindstekrav i øvrigt opfyldes i alle sager.
 Ankestyrelsen bemærkede  

 hertil i udtalelsen af 21. september 1995 følgende:
"Ad. pkt.
A: Begrundelse.
 Ombudsmandens bemærkninger:
Ombudsmanden medgiver, at en  

 pligt til at begrunde efter omstændighederne både kan være tids- og  

 arbejdskrævende, og at der tillige for Ankestyrelsen efter loven om  

 ankestyrelsen gælder en 14-dages-frist til at træffe afgørelse om, hvorvidt  

 en  

 sag skal tages op til principiel behandling.
Ombudsmanden peger derefter på  

 en  

 model, hvorefter de implicerede aktørers forskellige interesser kan  

 tilgodeses.
Således finder Ombudsmanden,  

 at Ankestyrelsens standardkoncept fortsat kan anvendes som det er, men  

 foreslår  

 at konceptets faste konklusioner bliver taget ud, idet der er for stor  

 spredning i begrundelsernes kvalitet.
Derved ville sagsbehandlerne blive  

 tvunget til at skrive konklusioner, der i højere grad svarede til de  

 overvejelser, man havde været igennem.
 Ankestyrelsens bemærkninger:
 Ankestyrelsen er enig med  

 Ombudsmanden i, at det er vigtigt, at der ved alle afgørelser er en  

 fyldestgørende begrundelse med henvisning til lovregler, vejledninger,  

 cirkulærer eller praksis og med stillingtagen til relevante anbringender.  

 Ankestyrelsen har i flere år fokuseret på dette område, og kvalitetssikring  

 er  

 som omtalt et af den nye handlingsplans kerneområder.
 Ankestyrelsen finder med  

 hensyn til Ombudsmandens forslag vedrørende begrundelser, at mere  

 individuelle  

 og konkrete begrundelser vil kunne fremmes ved at udforme et fremtidigt  

 koncept  

 således, at brugen af en standardformulering altid kædes sammen med en mere  

 individuel udformet begrundelse.
 Med hensyn til stillingtagen  

 til partens relevante anbringender er der i det nu benyttede og forbedrede  

 standardkoncept indført en tekstlinie, der gør sagsbehandleren opmærksom på  

 eventuelle anbringender og tvinger sagsbehandleren til at tage stilling til  

 disse.
Standardkoncepterne justeres  

 i øvrigt løbende, således at der ved henvisning til de relevante retsregler  

 sker en henvisning til paragraf, stk. og eventuelt nummer og litra, og  

 Ankestyrelsen vil være opmærksom på, at der skal ske en henvisning til den  

 relevante kompetenceregel.
Dette vil blive indarbejdet i  

 standardkoncepterne." Hovedafsnit B   

 : Partshøring:
 1) Reglerne:
I lighed med de øvrige egentlige partsbeføjelser i forvaltningsloven gælder §  

 19 alene i sager hvori der er eller vil blive truffet "afgørelse",  

 jf. § 2, stk. 1. Uden for afgørelsesbegrebet falder ifølge lovens forarbejder  

 bl.a. processuelle beslutninger.
Heraf følger at Den Sociale Ankestyrelses  

 afgørelse om at betragte en sag som principiel og derfor optage den til  

 realitetsbehandling ikke er en selvstændig afgørelse, forud for hvilken  

 Ankestyrelsen skal foretage partshøring.
Derimod er der umiddelbart knyttet retsvirkninger til en beslutning om ikke  

 at optage en sag til behandling.
Sådanne afvisningsbeslutninger er derfor  

 afgørelser og følgelig omfattet af bl.a. partshøringsbestemmelsen i § 19,  

 stk. 1.
Efter bestemmelsen i forvaltningslovens § 19, stk. 1, må en myndighed ikke  

 træffe afgørelse i en sag før myndigheden har gjort parten bekendt med  

 oplysninger der er til ugunst for den pågældende, og som er af væsentlig  

 betydning for sagens afgørelse.
Reglen gælder dog kun oplysninger vedrørende  

 sagens faktiske omstændigheder og kun oplysninger som parten ikke kan antages  

 at være bekendt med er i myndighedens besiddelse.
Udtrykket "faktiske omstændigheder" omfatter oplysninger vedrørende  

 rent faktiske forhold såsom helbredsforhold hos klienten, klientens  

 indtægtsforhold, familiære status osv.
Derudover omfatter pligten oplysninger  

 fra andre myndigheder eller udenforstående personer, f.eks. en speciallæges  

 vurdering af den pågældende sag.
 Pligten til partshøring har til formål at sikre at parten bliver bekendt med  

 og får lejlighed til at udtale sig om sagens faktiske afgørelsesgrundlag.  

 Borgerens tillid til forvaltningen styrkes naturligvis ved denne inddragelse,  

 men partshøringspligten medvirker også til at eventuelt forkerte oplysninger  

 renses fra sagen inden afgørelsen træffes.
Reglen forudsætter at myndigheden  

  

 på eget initiativ  

  

 gør parten bekendt med de oplysninger der er omfattet af  

 partshøringsforpligtelsen.
Det er efter bestemmelsen ikke tilstrækkeligt at  

 myndigheden orienterer parten om retten til aktindsigt.
Forvaltningslovens § 19, stk. 2, fastlægger de tilfælde hvor  

 partshøringspligten efter § 19, stk. 1, ikke finder anvendelse.
Følgende  

 bestemmelse findes i nr. 2):
"Stk. 2. Bestemmelsen i stk. 1 gælder ikke, hvis 1) ...
2) udsættelse vil medføre overskridelse af en lovbestemt frist for sagens  

 afgørelse, ..." Forvaltningslovens § 21 fastslår at den der er part i en sag, på ethvert  

 tidspunkt af sagens behandling kan forlange at sagens afgørelse udsættes  

 indtil han har afgivet en udtalelse.
På samme måde som i § 19 findes der i §  

 21 en undtagelse fra reglen hvis udsættelsen  

 vil medføre en overskridelse af en lovbestemt frist for sagens afgørelse.
 2) Ankestyrelsens 14-dages-frist:
§ 6, stk. 6, i lov om Den Sociale Ankestyrelse indeholder en frist på 14 dage  

 for Ankestyrelsen til at træffe beslutning om hvorvidt en sag skal optages  

 til principiel behandling.
Bestemmelsen er formuleret således:
"Stk. 6. Ankestyrelsens beslutning om, hvorvidt en sag, der er afgjort  

 af et socialt ankenævn, kan optages til behandling, træffes af 1 ankechef.  

 Beslutning skal foreligge inden 14 dage fra sagens modtagelse i  

 Ankestyrelsen." Lovforslagets bemærkninger lyder:
"Under hensyn til, at den, der indbringer en afgørelse, snarest bør  

 kunne få underretning om, hvorvidt ankestyrelsen kan optage sagen til ny  

 vurdering, fastsættes en frist på 14 dage, inden hvilken afgørelse herom skal  

 træffes.
Fristen regnes fra sagens modtagelse i ankestyrelsen.
Optages en  

 afgørelse til ny vurdering ..." (Folketingstidende 1982-83,  

 tillæg A, sp. 2422).
 Socialministeriets tidligere  

 vejledning af 30. juni 1983 om reglerne for klage til Den Sociale  

 Ankestyrelse  

 indeholdt følgende bemærkninger under pkt. 8:
 "Det er i loven fastsat,  

 at ankestyrelsen inden 14 dage fra sagens modtagelse skal træffe beslutning  

 om,  

 hvorvidt en sag kan optages til behandling.
 På baggrund af lovforslagets  

 bemærkninger er det socialministeriets opfattelse, at 14-dages fristen skal  

 regnes fra det tidspunkt, hvor ankestyrelsen har modtaget klagen samt akterne  

 i  

 sagen, og at ankestyrelsens behandling skal ske på grundlag af de  

 oplysninger,  

 der forelå ved amtsankenævnets behandling af sagen, d.v.s. sagens akter.
Lovens 14-dages frist  

 medfører, at klageren forventer, at der hurtigt bliver truffet en afgørelse.  

 Klageren kan selv bidrage til en hurtig afgørelse ved at indgive sin klage  

 til..." 14-dages-fristen er i henhold  

 til lovens forarbejder sat af hensyn til klageren.
Sager der indbringes for  

 Ankestyrelsen,  

 har ofte stor betydning for klagerens daglige situation, og lovgiver har med  

 14-dages-fristen i særlig grad ønsket at varetage hensynet til klagerens  

 interesse  

 i at få en hurtig og endelig afgørelse på en personligt vigtig sag.
 Der er ikke eksplicit knyttet  

 retsvirkninger til eventuelle overskridelser af fristen, og  

 ankestyrelsesloven  

 og dens forarbejder indeholder ingen bemærkninger herom.
 Ankestyrelsen bemærkede  

 allerede i brev af 17. november 1993 at:
"der i reglen ikke  

 indhentes nye oplysninger under hensyn til, at fristen kun er 14 dage til  

 afgørelse af, hvorvidt sagen er principiel." Ankestyrelsen overskrider i  

 visse tilfælde 14-dages-fristen.
I min egen drift-undersøgelse af 100  

 principielle sager fra Ankestyrelsen (Folketingets Ombudsmands beretning for  

 1992, s. 363ff) kunne jeg f.eks. konstatere at i fem sager gik der mere end  

 20  

 dage fra Ankestyrelsen modtog sagen til der blev givet meddelelse om  

 antagelsen.
Jeg lagde dengang til grund at en overskridelse af  

 14-dages-fristen ikke afskærer Ankestyrelsen fra at optage sager til  

 behandling.
 Efter min gennemgang af de  

 150 afviste sager har jeg kun fundet én sag hvor fristen er overskredet med  

 fire dage  

  

 (A 8). Der er tre sager  

 hvor der er tale om en overskridelse med én dag (sagerne  

  

 A  

 34, A  

 46 og A 48). Der var ni sager hvor behandlingstiden i Ankestyrelsen ikke  

 kunne fastslås med sikkerhed ud fra sagens akter  

  

 (A  

 1, A  

 20, A  

 44, A  

 47, A  

 80, A  

 95, A  

 96, A  

 126  

  

 og  

  

 A 144  

  

 ).
 Mit indtryk er at  

 14-dages-fristen overholdes med ganske få undtagelser.
3) Forvaltningslov/14-dages-frist Forvaltningslovens regler om partshøring i §§'erne 19 og 21 og  

 ankestyrelseslovens 14-dages-frist er i et vist omfang båret af samme hensyn  

 - hensynet til klageren.
Men klagerens interesse i at få en hurtig afgørelse  

 kan i visse sager krydse behovet for en grundig og dækkende gennemgang af  

 sagen med henblik på at afklare om der er principielle aspekter.
I vanskelige  

 sager kan Ankestyrelsens behandlingstid strække sig ud over 14 dage - men den  

 længere behandlingstid er jo også i partens interesse.
Jeg må konstatere at Ankestyrelsen tilsyneladende har en uensartet praksis  

 med hensyn til at lade klagerens ønske om at indsende yderligere  

 indlæg/materiale medføre en udsættelse af 14-dages-fristen.
I  

  

 A 121  

  

 havde en kommune meddelt flere afslag på ansøgninger efter bistandsloven.
Det  

 sociale ankenævn stadfæstede afgørelserne, og en revisor klagede nu for  

 ansøgeren.
Klagen i den store sag var skrevet således: "Afgørelsen  

 begæres indbragt for ankestyrelsen.
Nærmere begrundelse vil følge ..."  

 10 dage efter at  

 14-dages-fristen var begyndt at løbe, sendte Ankestyrelsen sin afgørelse.  

 Klageren  

 og hans partsrepræsentant var ikke blevet oplyst om at Ankestyrelsen ikke  

 ville/kunne afvente det lovede indlæg.
I  

  

 A  

 135  

  

 mente klageren at hendes pensionssag var afgjort på et ufuldstændigt  

 lægeligt grundlag.
Hun bad derfor Ankestyrelsen om at indhente en ny  

 speciallægeerklæring.
Styrelsen afsluttede sagen otte dage senere uden først  

 at meddele klageren at man ikke ville indhente erklæringen.
Afgørelsen  

 indeholdt ikke oplysninger om hvorfor Ankestyrelsen ikke havde kunnet  

 imødekomme klagerens ønske.
På samme måde ønskede klagerens partsrepræsentant  

 i  

  

 A 144  

  

 at Ankestyrelsen afventede  

 resultaterne fra en lægelig undersøgelse.
Ankestyrelsen afsluttede sagen som  

 i  

  

 A 121  

  

 og  

  

 A 135. I  

  

 E 3  

  

 aftalte Ankestyrelsen  

 telefonisk med klagerens partsrepræsentant at styrelsen afventede supplerende  

 oplysninger i en uge, og at 14-dages-fristen blev udskudt.
 Det kan være svært at finde  

 en balance imellem de to hovedhensyn - hensynet til den hurtige afgørelse og  

 hensynet til sagens oplysning som i  

  

 A  

 121, A  

 135, A  

 144  

  

 og  

  

 A 109  

  

 ønskedes suppleret af parten.
Under alle omstændigheder  

 skal praksis være ens i ens sager, og fastholdes 14-dages-fristen som  

 ufravigelig,  

 må synspunktet medføre en ensartet praksis.
En forskellig praksis som i  

 sagerne  

  

 A  

 121, A  

 135, A  

 144, A  

 109  

  

 og  

  

 E 3  

  

 strider mod lighedsprincippet.
 Ankestyrelsen skal samtidig  

 være opmærksom på de særlige forpligtelser god forvaltningsskik tilsiger om  

 at meddele klageren at man ikke kan/vil afvente yderligere indlæg.
Folketingets Ombudsmands  

 beretning for 1989, s. 164ff, gengiver min udtalelse i forbindelse med en  

 klage over at Ankestyrelsen havde truffet afgørelse i en arbejdsskadesag uden  

 at afvente en nærmere bestemt undersøgelse.
Jeg udtalte dengang bl.a. at det  

 er  

 et almindeligt forvaltningsretligt princip at det påhviler en  

 forvaltningsmyndighed at drage omsorg for sagens oplysning, og at det er fast  

 antaget i praksis at pligten til at søge en sag oplyst kun kan udstrækkes til  

 at omfatte oplysninger der må antages at være af betydning for sagens  

 afgørelse.
Jeg fandt derfor ikke grundlag for at kritisere at Ankestyrelsen  

 ikke havde afventet den arbejdsmedicinske undersøgelse - men efter min  

 opfattelse havde det været god forvaltningsskik i tilfælde hvor en myndighed  

 afviser en parts udtrykkelige anmodning om at indhente yderligere  

 oplysninger,  

 at orientere parten herom inden der træffes afgørelse i sagen.
 Der er endvidere i denne  

 situation en tæt forbindelse til begrundelsesreglerne.
Hvis Ankestyrelsen indhenter oplysninger,  

 jf. forvaltningslovens § 19, stk. 1, og ikke, jf. § 19, stk. 2, nr. 2, giver  

 parten mulighed for at se og kommentere disse oplysninger, vil reglerne om  

 begrundelse medføre at Ankestyrelsen i sin afgørelse oplyser om hvad  

 styrelsen har fået oplyst.
Hermed har parten mulighed for på en relevant måde  

 at overveje sin sag og hvilke yderligere skridt han eventuelt vil tage.
4) Ankestyrelsens partshøringspligt/begrundelsespligt? I min gennemgang har jeg kun fundet tre sager hvor det var aktuelt at  

 overveje spørgsmålet om partshøringspligt/begrundelsespligt.
I  

  

 A 125  

  

 indhentede Ankestyrelsen telefoniske oplysninger om Socialministeriets  

 fortolkning af et EU-retligt spørgsmål.
Efter sagens akter at dømme modtog  

 Ankestyrelsen fra Socialministeriet kopier af de relevante EU-retsakter og  

 akterne i ministeriets sag vedrørende samme klager (ministeriet havde afgivet  

 en vejledende udtalelse om de EU-retlige spørgsmål til kommunen da den  

 behandlede sagen). I  

  

 A 33  

  

 afslog kommunen at yde tilskud til en tandlægeregning på udskiftning af  

 sølvplomber med plastfyldninger.
Det sociale ankenævn stadfæstede afgørelsen,  

 og i forbindelse med gennemgangen af sagen ringede Ankestyrelsens medarbejder  

 til Sundhedsstyrelsen der oplyste om de seneste undersøgelser af forbindelsen  

 mellem sølvplomber og et såkaldt metalsyndrom.
En konference om spørgsmålet i  

 USA havde for nylig konkluderet at der ikke var en årsagsforbindelse, og  

 havde  

 advaret mod udskiftning af plomber.
Ankestyrelsen afsluttede sin begrundelse  

 således:
"Ankestyrelsen har lagt  

 vægt på, at der ingen videnskabelig dokumentation er mellem helbredsgener og  

 amalgamfyldninger ...", Ankestyrelsen oplyste intet  

 om samtalen med Sundhedsstyrelsen og dens indhold.
 I  

  

 A 34  

  

 klagede et ægtepar over kommunens beregning af kompensation  

 for tabt arbejdsfortjeneste efter bistandslovens § 48. Ankestyrelsen  

 indhentede  

 oplysninger fra kommunens skatteforvaltning om praksis ved beregning af  

 forskudsskat og fik samtidig oplysninger om familiens skatteberegning for  

 ansøgningsåret.
I  

  

 A 120  

  

 havde en kommune afslået hjælp til betaling af et  

 boligindskud.
Klagerens henvendelser kunne tyde på at hun var usikker på  

 visse  

 udbetalinger fra kommunen.
Ankestyrelsen afsluttede sin afgørelse med  

 følgende  

 bemærkninger:
 "Ankestyrelsen har  

 telefonisk den ... fået oplyst af ... Kommune, at De for maj måned 1993 har  

 fået udbetalt ... efter bistandslovens § 46. Desuden har De i boligsikring  

 modtaget ...
Det er således Ankestyrelsens  

 opfattelse, at De  

  

 har  

  

 fået hjælp til  

 første måneds husleje, som De har søgt om ..." 5) Min konklusion:
De få sager hvor fristen er overskredet, vidner om at Den Sociale  

 Ankestyrelse opfatter 14-dages-fristen som en ordensmæssig forskrift.
Denne  

 opfattelse har efter min opfattelse støtte i de citerede forarbejder til § 6,  

 stk. 6. Det følger efter min mening af dette synspunkt at 14-dages-fristen  

 ikke generelt kan fritage Den Sociale Ankestyrelse fra pligten i § 19, stk.  

 1, til at foretage partshøring; heller ikke i de tilfælde hvor gennemførelsen  

 af partshøring må forventes at føre til at afgørelse om optagelse af en sag  

 ikke kan træffes inden 14 dage fra klagens modtagelse.
På tilsvarende vis  

 gælder forvaltningslovens § 21 - således at Ankestyrelsen ikke kan se bort  

 fra klageres ønsker om at afgive en udtalelse før sagen afsluttes.
 Ved at lade forvaltningslovens regler gælde i fuldt omfang undgår  

 Ankestyrelsen den ovenfor beskrevne uheldige uens praksis.
 Hertil bemærkede Ankestyrelsen i udtalelsen af 21. september 1995:
"Ad hovedafsnit B.
Partshøring:
 Ombudsmandens generelle bemærkninger:
 En beslutning om at afvise en  

 sag som ikke værende principiel, er en afgørelse, hvortil der er knyttet  

 retsvirkninger, og følgelig er beslutningen omfattet af bl.a.  

 partshøringsbestemmelsen i forvaltningslovens § 19 og bestemmelsen om partens  

 ret til at afgive en udtalelse i § 21.
Disse regler er båret af  

 hensynet til klageren og har bl.a. til formål at sikre, at parten bliver  

 bekendt med og får lejlighed til at udtale sig om sagens faktiske  

 afgørelsesgrundlag.
Tilliden til forvaltningen styrkes og partshøringspligten  

 medvirker til, at eventuelt forkerte oplysninger renses fra sagen, inden  

 afgørelsen træffes.
 § 6, i lov om Den Sociale  

 Ankestyrelse, som indeholder en frist på 14 dage for Ankestyrelsen til at  

 træffe beslutning om, hvorvidt en sag skal optages til principiel behandling,  

 er en ordensmæssig forskrift, og er også båret af hensynet til klageren.  

 Sagerne har ofte stor betydning for klagerens daglige situation, og klagerne  

 har en interesse i at få en hurtig og endelig afgørelse på en personlig  

 vigtig  

 sag.
 Selv om forvaltningslovens  

 regler og ankestyrelseslovens 14-dagesregel er båret af samme interesser,  

 opstår der i visse sager et behov for en grundig og dækkende gennemgang af  

 sagen med henblik på at afklare, om der er principielle aspekter.
Ombudsmanden finder, at  

 Ankestyrelsen tilsyneladende har en uensartet praksis med hensyn til at lade  

 klagerens ønske om at indsende yderligere indlæg/materiale medføre en  

 udsættelse af 14-dagesfristen.
Selv om det kan være svært at finde en balance  

 mellem hensynet til den hurtige afgørelse og hensynet til sagens oplysning,  

 fremhæver Ombudsmanden, at praksis skal være ens i alle sager.
En forskellig  

 praksis strider mod lighedsprincippet.
 Ombudsmanden fremhæver  

 samtidig de særlige forpligtelser god forvaltningsskik tilsiger jf.  

 forvaltningslovens § 21 om at meddele klageren, at man ikke kan/vil afvente  

 yderligere indlæg, og derved give klageren mulighed for at afgive en  

 udtalelse  

 før sagens afsluttes.
 Ombudsmandens foreløbige konklusion  

 er, at den ordensmæssige forskrift med hensyn til 14-dagesfristen ikke  

 generelt  

 kan fritage Ankestyrelsen fra pligterne i forvaltningslovens § 19, stk. 1 og  

 §  

 21. Ved at lade forvaltningslovens regler gælde i fuldt omfang undgår  

 Ankestyrelsen den uheldige uens praksis.
 Ankestyrelsens bemærkninger:
 Ankestyrelsen er enig med  

 Ombudsmanden i, at overholdelse af 14-dages fristen er en ordensmæssig  

 forskrift, og at denne frist ikke fritager Ankestyrelsen for at partshøre  

 eller give parten lejlighed til at udtale sig, jf. forvaltningslovens § 19 og  

 §  

 21, med mindre det på forhånd kan udelukkes, at de pågældende oplysninger vil  

 have betydning for afgørelsen af, om sagen har principiel eller generel  

 betydning. 14 dages fristen må derfor regnes fra datoen for indkomsten af de  

 seneste oplysninger.
 Ankestyrelsen vil præcisere  

 dette i en intern kontormeddelelse.
 Ankestyrelsen vil endvidere  

 fortsat fx ved interne foredrag om forvaltningsloven, ved kontormeddelelser  

 mv.  

 skærpe opmærksomheden med hensyn til overholdelse af reglerne.
 Ombudsmandens konkrete bemærkninger ad Ankestyrelsens  

 partshøringspligt/begrundelsespligt:
I gennemgangen er der kun  

 fundet tre sager, hvor det var aktuelt at overveje spørgsmålet om  

 partshøringspligt/begrundelsespligt.
Det drejer sig om sag A 125, sag A 34 og  

 sag A 120. I den første sag oplyste Ankestyrelsen intet om, at styrelsen  

 under  

 sagsbehandlingen havde kontaktet Sundhedsstyrelsen og om resultatet deraf.
I  

 de  

 to andre sager indhentede Ankestyrelsen konkrete telefoniske oplysninger.
 Ankestyrelsens bemærkninger:
 Idet sag A 125 er omfattet af  

 de 6 sager, som Ombudsmanden har fundet burde været taget op til principiel  

 behandling, vil Ankestyrelsen senere under hovedafsnit C kommentere denne sag  

 nærmere.
For så vidt angår sag A 34 og  

 A 120 har Ankestyrelsen ingen bemærkninger til det af Ombudsmanden påpegede.  

 Styrelsen vil i fremtiden være opmærksom på sådanne forhold." Hovedafsnit C 150 afviste principielle sager 1) Den Sociale Ankestyrelses adgang til at optage  

 principielle sager til behandling Betingelsen for at Ankestyrelsen har kunnet optage de undersøgte sager til  

 behandling har været at sagen "skønnes at være af principiel  

 betydning", jf. eksempelvis § 15, stk. 3, i bistandsloven.
Ifølge forarbejderne til bestemmelsen har en sag principiel betydning  

 "hvis den rejser spørgsmål om den rigtige anvendelse af en lovregel,  

 eller hvis afgørelsen skønnes at få betydning for praksis på det pågældende  

 område", jf.
Folketingstidende 1982-83, tillæg A, sp. 2421.
Udtrykket "principiel betydning" er ikke præcist, men peger klart  

 på at en sag for at kunne anses for principiel må indeholde et aspekt hvis  

 afgørelse har betydning ikke alene for den konkrete sag, men også for andre  

 sager.
Det er desuden klart at Den Sociale Ankestyrelse ikke kan optage sager  

 hvis et generelt spørgsmål allerede må anses for afklaret ved tidligere  

 afgørelser.
Den mindre præcise afgrænsning af Ankestyrelsens kompetence til at optage  

 sager til behandling som tredje instans taler for at tillægge Ankestyrelsen  

 en vis margin ved skønnet over om sagen er principiel.
Dertil kommer at  

 Ankestyrelsens stillingtagen hertil ifølge § 6, stk. 6, i lov om den sociale  

 ankestyrelse skal foreligge inden 14 dage fra sagens modtagelse i  

 Ankestyrelsen.
Denne frist er meget kort og vurderingen af om en sag er  

 principiel, må derfor ske uden at der er tid til at foretage mere indgående  

 undersøgelser af sagens faktiske eller retlige omstændigheder, herunder af om  

 sagen dækker over et i praksis ofte forekommende tvivlsspørgsmål.
 Ved gennemgangen af om de undersøgte sager må antages at have været  

 principielle, har jeg derfor lagt til grund at udtrykket "principiel  

 betydning" skal forstås bredt.
 Om den generelle fortolkning  

 af udtrykket "principiel" har Den Sociale Ankestyrelse i en  

 udtalelse  

 af 19. marts 1993 i forbindelse med min undersøgelse af 100 sager der var  

 optaget som principielle, gjort følgende bemærkninger (Folketingets  

 Ombudsmands beretning for 1992, s. 456):
 "...
 Ankestyrelsens fortolkning af  

 udtrykket 'principiel' har udviklet sig fra begyndelsen, det vil sige fra  

 ankebegrænsningens indførelse i 1983, fra en ret snæver fortolkning i en  

 stadig  

 videre retning, hvilket betyder at Ankestyrelsen nu helt kan tilslutte sig  

 Ombudsmandens brede forståelse af begrebet 'principiel betydning'.  

 Ankestyrelsen  

 skal yderligere pege på, at det med den øgede udlægning af  

 afgørelseskompetence  

 til kommunerne, bliver tilsvarende vigtigt, at Ankestyrelsen kan koordinere  

 praksis på landsplan gennem optagelse af sager til principiel behandling med  

 en 'rummelig' forståelse af begrebet 'principiel'.
..." Ankestyrelsen udstedte i  

 august måned 1994 en intern kontormeddelelse om antagelse af principielle  

 sager.
Ved min gennemgang af de 150  

 undersøgte sager har jeg lagt ovenstående retningslinier til grund.
Jeg har  

 dog  

 fundet det mest hensigtsmæssigt at systematisere sagerne efter den retlige  

 karakter af de eventuelle principielle spørgsmål.
 I udtalelsen af 21. september  

 1995 har Ankestyrelsen udtalt sig på følgende måde:
 "Ankestyrelsen skal  

 generelt bemærke, at de undersøgte sager ifølge Ombudsmandens 'rekvisition'  

 er  

 fra tiden før den 1. juli 1993, og derfor behandlet i Ankestyrelsen, før end  

 Ankestyrelsens kompetence ved lov nr. 448 af 1. juni 1994 med virkning fra 1.  

 juli 1994 blev udvidet til udover at kunne antage sager af principiel  

 karakter  

 også at kunne antage sager af generel karakter til behandling.
 Selv om Ankestyrelsens  

 fortolkning af udtrykket 'principiel', som anført i Ankestyrelsens  

 bemærkninger  

 af 19. marts 1993 til Folketingets Ombudsmands foreløbige rapport om 100  

 principielle sager, havde udviklet sig i bredere retning fra  

 ankebegrænsningens  

 indførelse i 1983, er fastlæggelsen ved lov nr. 448 af kompetencen til også  

 at  

 omfatte sager af generel karakter, dog udtryk for en reel udvidelse af  

 kompetencen.
 Det er som konsekvens af  

 dette, at Ankestyrelsen i august 1994 udsendte den interne kontormeddelelse,  

 som er citeret i den foreløbige rapport af 17. maj 1995.
 De sager, som rapporten  

 vedrører, kan derfor ikke uden videre sammenholdes med kriterierne i  

 kontormeddelelsen  

 fra august 1994.
..." Som anført ovenfor blev det i  

 forbindelse med indførelsen af klagebegrænsningen "principiel  

 betydning" i 1982-83 udtrykkeligt anført at en sag måtte anses for  

 principiel "hvis afgørelsen skønnes at få betydning for praksis på det  

 pågældende område".
 I forarbejderne til  

 lovændringen i 1994 blev henvist til følgende:
"Ad 2. Den Sociale Ankestyrelses ansvar for sikring af  

 praksiskoordinering Den Sociale Ankestyrelses  

 opgave som principiel klageinstans med adgang til at offentliggøre sine  

 afgørelser i 'Sociale Meddelelser' er væsentligt for at sikre en ensartet  

 praksis på landsplan.
Regeringen lægger stor vægt på, at der er tillid til,  

 at  

 der i det sociale system i den forbindelse sker ligebehandling af borgerne.  

 Retssikkerhed og koordinering af praksis, skal tillægges afgørende vægt.  

 Regeringen ønsker derfor at intensivere den praksiskoordinerende indsats, der  

 sker gennem Ankestyrelsens antagelse og behandling af principielle sager.
For at sikre Den Sociale  

 Ankestyrelses mulighed for at varetage denne praksiskoordinerende opgave på  

 et  

 tilstrækkeligt bredt grundlag foreslås det hidtidige grundlag for optagelse  

 af  

 sager til behandling udvidet.
Ikke alene spørgsmål af principiel betydning i  

 snævrere forstand, fx sager, der beror på en konkret lovfortolkning, men også  

 spørgsmål, der i øvrigt er af generel betydning for retsanvendelsen på  

 området,  

 bør kunne optages til behandling i Den Sociale Ankestyrelse.
Det foreslås derfor, at  

 begrebet 'principiel betydning' suppleres med sager af 'generel betydning'.  

 Forslaget vil medføre, at Ankestyrelsen fremover vil kunne antage sager, der  

 -  

 ud over konkret lovfortolkning ·  

  

 	  

 er egnede til at udstikke retningslinier  

 for et bestemt område ·  

  

 	  

 kan belyse almindelig praksis ·  

  

 	  

 strider imod Ankestyrelsens praksis ·  

  

 	  

 viser væsentlige forskelle i praksis lokalt  

 eller regionalt ·  

  

 	  

 indeholder spørgsmål, som Ankestyrelsen  

 ikke tidligere har taget stilling til, eller hvor ændringer i retsopfattelsen  

 begrundet i fx ændringer i samfundsudviklingen skaber behov for fornyet  

 stillingtagen.
 For at opfylde disse  

 målsætninger foreslås det, at Den Sociale Ankestyrelse kan optage sager af  

 generel betydning efter såvel pensionsloven, bistandsloven, delpensionsloven  

 og  

 børnetilskudsloven.
 ...
Til nr. 10 For at sikre Den Sociale  

 Ankestyrelses mulighed for at varetage den praksiskoordinerende opgave på et  

 tilstrækkeligt bredt grundlag foreslås det hidtidige grundlag for optagelse  

 af  

 sager til behandling udvidet, således at ikke alene spørgsmål af principiel  

 betydning  

 i snævrere forstand, fx sager, der beror på en konkret lovfortolkning, men  

 også  

 spørgsmål, der i øvrigt er af generel betydning for retsanvendelsen på  

 området,  

 kan optages til behandling i Den Sociale Ankestyrelse.
Der henvises til de  

 almindelige bemærkninger.
..." (Folketingstidende 1993-94,  

 tillæg A, sp. 8481).
Hverken den ændrede ordlyd af  

 § 15 eller de citerede lovforslags bemærkninger indeholder nogen præcis  

 angivelse af i forhold til hvilke sagstyper Ankestyrelsens kompetence  

 ønskedes  

 udvidet.
Når desuden henses til at det allerede i forbindelse med  

 gennemførelsen af klagebegrænsningen i 1983 udtrykkeligt var anført at en sag  

 havde principiel betydning hvis en afgørelse af sagen skønnedes at få  

 betydning  

 for praksis på det pågældende område, er det efter min vurdering nærliggende  

 at  

 opfatte ændringen som en mindre præcis tilkendegivelse fra Folketinget til  

 Den  

 Sociale Ankestyrelse om at optage flere sager til realitetsbehandling end  

 tidligere.
Forstået på denne måde får lovændringen især betydning for sager  

 som  

 Den Sociale Ankestyrelse kunne optage til realitetsbehandling fordi de kunne  

 give anledning til en principiel tilkendegivelse, men som Ankestyrelsen også  

 kunne vælge at betragte som ikke principielle fordi de også kunne anskues ud  

 fra en konkret synsvinkel.
Den Sociale Ankestyrelse har  

 oplyst at den interne kontormeddelelse af august 1994 og de heri indeholdte  

 kriterier for optagelse af sager ikke tog sigte på de sager der er omfattet  

 af  

 denne undersøgelse.
Selv om jeg som anført har vanskeligt ved at se at  

 lovændringen  

 skulle have nævneværdig betydning for Ankestyrelsens kompetence, har jeg  

 herefter besluttet mig for alene at inddrage de betragtninger jeg anvendte i  

 forbindelse med min undersøgelse af 100 sager der var optaget til behandling  

 som principielle af Den Sociale Ankestyrelse.
Min undersøgelse har  

 koncentreret sig om sager hvor der har foreligget principielle aspekter som  

 kunne have givet Ankestyrelsen anledning til en realitetsbehandling.
I de  

 fleste af disse sager har det været usikkert om en realitetsbehandling også  

 ville føre til en stillingtagen til og dermed afklaring af sagens generelle  

 problem.
I nogle få sager har det været klart at en optagelse af sagen  

 uundgåeligt måtte medføre en realitetsbedømmelse af et eller flere af de  

 foreliggende  

 principielle problemer i sagen.
Når der i denne sidste kategori af sager ikke  

 har foreligget holdepunkter for at antage at der  

  

 ikke  

  

 af andre grunde var behov for en afklaring af retstilstanden -  

 f.eks. fordi  

  

 dette  

  

 i forvejen var  

 afklaret ved en tidligere afgørelse fra Den Sociale Ankestyrelse - har jeg  

 anset det for kritisabelt at sagen ikke blev optaget til realitetsbehandling.
I den følgende gennemgang har  

 jeg opdelt sagerne således at der først gennemgås sager der efter min  

 opfattelse utvivlsomt var egnet til at belyse nogle generelle  

 problemstillinger.
Dernæst gennemgås de sager jeg har ment burde være blevet  

 realitetsbehandlet.
 I sagsreferaterne er den  

 involverede kommune altid angivet som X Kommune, og det sociale ankenævn der  

 har truffet afgørelse i sagen, omtales som det sociale ankenævn eller blot  

 som  

 ankenævnet.
2) Sager som kunne være taget op til realitetsbehandling I det følgende gennemgås de sager som efter min vurdering kunne være taget op  

 til undersøgelse idet de indeholdt generelle problemstillinger der giver dem  

 principiel betydning.
Fælles for disse sager er at sagerne også kunne afgøres  

 på et mere konkret grundlag, og at de af denne grund ikke nødvendigvis ville  

 føre til udtalelser af mere almindelig rækkevidde.
a) Sagsbehandlingsspørgsmål I en del af de undersøgte sager har der foreligget spørgsmål om de  

 underordnede myndigheder har undersøgt sagerne i overensstemmelse med  

 officialprincippet eller med almindelige principper for bevisbedømmelse.
 I fire sager forelå der tilkendegivelser fra de underordnede myndigheder med  

 hensyn til sagsbehandlingsreglernes indhold der  

  

 kunne  

  

 have givet Ankestyrelsen anledning til at undersøge om opfattelserne var  

 korrekte.
I sag  

  

 A 11  

  

 tiltrådte det sociale ankenævn et afslag fra X Kommune på at fortsætte med at  

 yde tillæg i henhold til pensionslovens § 17 til en social pension til  

 behandling hos en zoneterapeut.
Pensionisten havde fået støtte i henhold til  

 § 17 i ca. fem måneder.
X Kommunes begrundelse for at ophøre med hjælpen var  

 at "man kun kan yde personligt tillæg til behandlinger, som  

 sygesikringen også yder tilskud til". Denne retsopfattelse anså  

 ankenævnet for uholdbar.
Ankenævnet tiltrådte imidlertid afslaget med en  

 anden begrundelse: "at nødvendigheden af den ansøgte behandling ikke er  

 godtgjort". Til belysning af om behandlingen var nødvendig, forelå en  

 lægeerklæring med følgende indhold:
"Patienten blev opereret i januar 1992 på Skejby Sygehus, hjerte- og  

 lungeafdelingen, og der blev indsat kunstige årer i lysken således, at  

 blodforsyningen til begge underben, som på  

 dette tidspunkt var meget truet, blev nogenlunde reetableret.
Blodforsyningen  

 blev dog ikke fuldstændig som hos normale, men bedre således, at benene ikke  

 længere var truet.
Der var en overgang truende gangræn af specielt højre fods  

 tæer, dermed også truende amputation af disse.
 I efterforløbet har  

 (klageren) haft symptomer med underbenene, blandt andet med smerter, og han  

 syntes, han trængte til yderligere behandling, det har man ikke kunnet  

 tilbyde  

 ham i Århus umiddelbart, hvorfor han har søgt zoneterapi.
Patienten synes, zoneterapi  

 har hjulpet således, at han er blevet smerterne kvit, og han føler selv, at  

 fødderne ikke mere er truet.
Man kan ikke umiddelbart konstatere en objektiv  

 forandring med fod og tæer, men patienten oplever det som en klar forbedring.
 Desuden skal bemærkes, at  

 patientens livssituation har fået væsentligt mere indhold, patienten har fået  

 mere mod på livet, og man kan tydeligt mærke, at han har det bedre psykisk,  

 end  

 han længe har haft.
På den baggrund har jeg  

 anbefalet, at man giver et tilskud til zoneterapi fortsat, idet jeg synes, at  

 selvom man måske ikke objektivt kan konstatere en forbedring af patientens  

 fødder og tæer, synes der jo klart at være en positiv effekt af behandlingen  

 på  

 (klagerens) hele almene tilstand og livssituation." ..." Der ses ikke i sagen at være  

 indhentet yderligere lægelige oplysninger.
Ifølge det almindeligt  

 gældende officialprincip har offentlige myndigheder pligt til at påse at  

 afgørelser træffes på et forsvarligt oplysningsgrundlag.
Ankenævnets  

 afgørelse  

 kan forstås således at behandlingsbehovet ikke kunne anses for godtgjort ved  

 den citerede lægeerklæring, og at der derfor manglede tilstrækkelige  

 oplysninger  

 til at anse betingelserne for at yde støtte for opfyldt.
I så fald burde  

 ankenævnet  

 have sikret sig yderligere oplysninger til brug for afgørelsen.
I stedet blev  

 sagen afsluttet med en begrundelse der kan forstås som om ankenævnet mente at  

 det påhviler den private part at tilvejebringe oplysningerne.
Dette forhold  

 kunne efter min vurdering have givet Ankestyrelsen anledning til at optage  

 sagen med henblik på at fastlægge og præcisere officialprincippet og dets  

 indhold.
Ankestyrelsen afviste sagen  

 med henvisning til at afgørelsen var truffet efter en konkret skønsmæssig  

 vurdering af om zoneterapi kunne anses for lægeligt velbegrundet.
Denne  

 formulering kan dække over at Ankestyrelsen i virkeligheden anså sagen for  

 tilstrækkeligt oplyst.
I så fald ville den være mindre egnet til afklaring af  

 det generelle spørgsmål om officialprincippets indhold.
På denne baggrund kan  

 afvisningen ikke kritiseres.
Det kan dog fastslås at sagen indeholdt momenter  

 som kunne have berettiget at sagen blev optaget til realitetsbehandling.
I sag  

  

 A 23  

  

 afslog X Kommune at udbetale kontanthjælp til en 25-årig enlig  

 mand som havde modtaget kontanthjælp i en længere periode.
A var blevet ansat  

 i  

 X Kommunes erhvervs- og arbejdsmarkedscenter, men sagde stillingen op, da han  

 selv skaffede sig arbejde på et diskotek.
Efter 14 dage sagde han dette  

 arbejde  

 op da han betragtede arbejdsvilkårene som urimelige.
Arbejdsgiveren bemærkede  

 over for X Kommune at A fortsat kunne komme i arbejde, men at A havde afslået  

 dette.
Såvel kommunen som det sociale ankenævn mente at A herefter ikke  

 udnyttede  

 sine arbejdsmuligheder, jf. § 40 i bistandsloven.
Denne bestemmelse  

 sammenholdt med bistandslovens § 37 fortolkes i praksis på den måde at hjælp  

 helt kan afslås til en ansøger der har nægtet at modtage et arbejdstilbud,  

 når  

 arbejdstilbudet fortsat står åbent.
Kommunen mente at arbejdstilbudet fortsat  

 var åbent, og afviste at indgå på en nærmere vurdering af A's påstand om at  

 arbejdsforholdene var urimelige, idet han skulle arbejde 12-14 timer dagligt,  

 men kun blev betalt for 37 timer ugentligt.
Ankenævnet stadfæstede afslaget  

 "idet nævnet (var) enig med kommunen i vurderingen af, at Deres  

 arbejdsløshed betragtes som selvforskyldt". I indstillingen til nævnet  

 havde sekretariatet anført følgende:
 "(X) Kommune har haft  

 kontakt med arbejdsgiveren, der har bekræftet, at der er arbejde til klager,  

 men han har afvist med henvisning til nævnte dårlige arbejdsforhold.
X Kommune har afvist at indgå  

 i uoverensstemmelserne med arbejdspladsen med henvisning til at disse  

 vedrører  

 fagforeningsspørgsmål, og kommunen afslår økonomisk hjælp med henvisning til  

 selvforskyldt arbejdsløshed." Herefter kunne nævnets  

 afgørelse forstås på den måde at den blotte omstændighed at et arbejdstilbud  

 stod åbent, afskar, A fra kontanthjælp uanset under hvilke vilkår arbejdet  

 blev  

 tilbudt.
Eller afgørelsen kunne ses som hvilende på det synspunkt at  

 eventuelle urimelige arbejdsvilkår skal dokumenteres af ansøgeren og derfor  

 ikke undersøges af de sociale myndigheder.
 A's klage til Den Sociale  

 Ankestyrelse blev afvist med henvisning til at "afgørelsen (var) truffet  

 efter en konkret vurdering, og i øvrigt (var) i overensstemmelse med de  

 gældende regler, jf. bistandslovens § 40, hvorefter der ikke kan udbetales  

 kontanthjælp, så længe arbejdstilbudet står åbent".
Det er uden videre klart at  

 fastlæggelse af det nærmere indhold af § 40 har principiel betydning idet der  

 er tale om en af grundbetingelserne for kontanthjælp.
Den konkrete sag  

 drejede  

 sig om fortolkningen af § 40, stk. 1, nr. 1, ifølge hvilken udnyttelse af  

 arbejdsmuligheder f.eks. kan anses for godtgjort "... når den pågældende  

 ikke har et rimeligt tilbud om arbejde ..." Fra bestemmelsen sluttes  

 modsætningsvis til at personer der har rimeligt tilbud om arbejde, ikke  

 opfylder kravet om udnyttelse af arbejdsmulighederne.
Som det ses, tales der om  

 "rimeligt tilbud" hvilket umiddelbart kunne lægge op til at der ved  

 anvendelsen af § 40 også skal tages hensyn til de forhold - herunder løn- og  

 andre arbejdsvilkår - hvorunder arbejdet foregår.
Da nævnet tilsyneladende  

 havde accepteret at dette ikke skulle indgå i § 40-vurderingen, kunne sagen  

 være optaget til afklaring af om denne begrænsning i vurderingen var korrekt.
 Sagen kunne imidlertid også  

 være optaget med henblik på en generel fastlæggelse af om oplysninger om  

 hvorvidt arbejdsvilkårene er acceptable eller ej, skal tilvejebringes af  

 ansøgeren eller af de sociale myndigheder.
Som sagen foreligger oplyst,  

 kunne den dog også afgøres på grundlag af en konkret stillingtagen til om  

 arbejdstilbudet var rimeligt, herunder om klagerens påstand om det modsatte  

 var  

 troværdig.
Set i dette lys er sagen ikke principiel.
 Den Sociale Ankestyrelse har  

 i udtalelsen af 21. september 1995 om sag  

  

 A  

 23  

  

 bemærket følgende:
"Ved vurderingen af om  

 denne sag skulle optages til principiel behandling indgik bl.a., at kommunen  

 havde forsøgt at undersøge arbejdsforholdene.
Den tidligere opholdskommune  

 havde standset udbetalingen af kontanthjælp med udgangen af juli 1992, idet  

 klageren udeblev fra en samtale og i øvrigt blev vurderet som en noget  

 'flakkende  

 person'.
 Kommunen havde henvist til,  

 at uoverensstemmelser på arbejdspladsen er 'et fagforeningsspørgsmål'.  

 Ankestyrelsen er enig, så vidt som styrelsen finder, at sådanne  

 uoverensstemmelser normalt må henhøre under de regler, der regulerer  

 arbejdspladsforholdene.
Afgørelsen er truffet ud fra  

 en konkret vurdering af om arbejdstilbudet måtte anses for rimeligt, og ud  

 fra  

 at ansøgers oplysninger om arbejdsforholdene ikke fandtes at være af en sådan  

 karakter, at der var grundlag for at tro, at der var belæg for ansøgers klage  

 over arbejdsforholdene.
Sagen fandtes således ikke at være egnet til at  

 belyse  

 de problemstillinger, som Ombudsmanden peger på." Som det ses, har jeg givet  

 udtryk for at sagen kunne være antaget til realitetsbehandling, men at det  

 ikke  

 kan kritiseres at den ikke blev anset for principiel.
Det tilføjes at det  

 forhold at der ikke var "grundlag for at tro at der var belæg for  

 ansøgerens klage over arbejdsforholdene" efter min opfattelse ikke  

 afskar  

 Den Sociale Ankestyrelse fra - såfremt styrelsen havde været indstillet herpå  

 -  

 at udtale sig om hvorvidt oplysninger om arbejdsvilkårene skulle  

 tilvejebringes  

 af ansøger eller af de sociale myndigheder.
Sag  

  

 A 76  

  

 rejste et andet generelt sagsbehandlingsspørgsmål.
Sagen  

 drejede sig om en kontanthjælpsmodtager A som X Kommune havde mistanke om i  

 virkeligheden havde et faktisk samliv med en anden person.
Et eventuelt  

 samliv  

 ville medføre at han ikke ville være berettiget til at få det fulde  

 boligtillæg  

 udbetalt.
Kommunen anmodede A om at underskrive en tro-og-love erklæring  

 vedrørende samliv og da han nægtede, lagde kommunen til grund at der forelå  

 samliv, og at boligtillægget, derfor fremover skulle reduceres.
A's klage til  

 Den Sociale Ankestyrelse blev afvist.
For så vidt angik spørgsmålet om  

 boligtillægget,  

 begrundede Ankestyrelsen afvisningen således:
 "Ankestyrelsen finder  

 ligeledes, at spørgsmålet om (X) Kommune har været berettiget til at afslå at  

 udbetale Dem boligtillæg med det fulde beløb som følge af, at De afslog at  

 underskrive en tro-og-love erklæring vedrørende samliv, må bero på en konkret  

 vurdering af samtlige foreliggende forhold, som talte for, at De var  

 samlevende, da det fremgår af oplysningerne i sagen, at (X) Kommune anmodede  

 Dem om, at underskrive omhandlede erklæring fordi kommunen havde mistanke om,  

 at De var samlevende".
Jeg er for så vidt enig i at  

 det var berettiget at reducere boligtillægget.
Afgørelsen udsprang i  

 realiteten  

 af det almindeligt gældende princip om processuel skadevirkning.
Det betyder  

 at  

 myndighederne kan anmode en part om at medvirke til sagens oplysning og  

 samtidig meddele at sagen må afsluttes på det foreliggende grundlag såfremt  

 han nægter at medvirke.
Afsluttes sagen på det foreliggende grundlag, kan det  

 for så vidt angår de af parten uoplyste punkter, indebære at myndighederne må  

 lægge en for parten ugunstig mulighed til grund, jf.
Kaj Larsen mfl.  

 Forvaltningsret,  

 1994, s. 317. Sagen kunne efter min vurdering være optaget med henblik på en  

 fastlæggelse af dette princips anvendelsesmuligheder i en praktisk set ofte  

 forekommende situation.
På den anden side kan det ikke hævdes at netop sag  

  

 A 76  

  

 var særlig egnet til at slå princippets  

 generelle indhold fast, og det kan derfor heller ikke betragtes som  

 kritisabelt  

 at sagen blev afvist.
Også sag  

  

 A 107  

  

 illustrerede muligheden for Ankestyrelsen for at udtale sig  

 om officialprincippets anvendelse i sociale sager.
I denne sag havde det  

 sociale ankenævn stadfæstet X Kommunes afgørelse om at yde kontanthjælp med  

 tilbagebetalingspligt.
Kommunen mente at A ubegrundet havde opgivet sit  

 arbejde, jf. bistandslovens § 26, stk. 1, nr.  

 1. A  

 blev den 1. december 1992 ansat i  

 en privat virksomhed der modtog løntilskud.
A gjorde over for det sociale  

 ankenævn gældende at det ved ansættelsessamtalen blev aftalt at han skulle  

 fungere som sælger i en butik samt som tekniker.
Da det senere viste sig at  

 jobbet bestod i telefonsalg, havde A gjort arbejdsgiveren opmærksom på at  

 telefonsalg ikke var noget for ham.
Derpå opsagde arbejdsgiveren ham med  

 virkning fra 1. januar 1993. Arbejdsgiveren havde - påstod A - ikke villet  

 give A en skriftlig opsigelse da han i så fald ikke ville kunne ansætte nye  

 medarbejdere på løntilskud fra kommunen.
Ankestyrelsen afviste sagen  

 da styrelsen allerede havde antaget andre tilsvarende sager om selvforskyldt  

 ledighed.
Af Ankestyrelsens sag fremgår at styrelsen var opmærksom på at det  

 sociale ankenævn havde truffet sin afgørelse uden at have haft forelagt X  

 Kommunes journalark og den aftale kommunen havde indgået med arbejdsgiveren  

 om  

 løntilskud og ansættelsesvilkår.
Ankenævnet havde således tilsyneladende ikke  

 forsøgt at kontrollere om A's fremstilling af ansættelses- og  

 afskedigelsesforholdet  

 var korrekt.
Sagen kunne derfor have givet Ankestyrelsen anledning til over  

 for ankenævnet og ved offentliggørelse af udtalelsen over for de øvrige  

 sociale  

 ankenævn at understrege kravet om at afgørelser skal hvile på et forsvarligt  

 grundlag, og at dette krav nødvendigvis må være skærpet hvor der er tale om  

 en  

 kontrolinstans.
Sagen kunne med andre ord være taget op med henblik på at få  

 belyst spørgsmålet om ankeinstansens oplysningspligt - ikke alene i sager om  

 §  

 26, stk. 1, nr. 1, i den sociale bistandslov, men også i relation til andre  

 sagstyper.
Dette spørgsmål ses der ikke at foreligge offentliggjort praksis  

 om  

 fra Ankestyrelsen.
b) Fortolkningsspørgsmål Sag  

  

 A 20  

  

 drejede sig om en yngre mand A's ret til som enlig forsørger at modtage  

 ordinært og ekstra børnetilskud.
Ifølge børnetilskudslovens § 2 er det en  

 betingelse for at modtage de nævnte ydelser at modtageren er "enlig  

 forsørger". A ejede et hus og udlejede to værelser til en enlig kvinde B  

 der havde en søn som på et tidspunkt var anbragt uden for hjemmet.
Der forelå  

 en skriftlig lejekontrakt mellem A og B hvoraf fremgik at et af husets rum  

 var et fællesrum hvori B havde anbragt møbler.
Da X Kommune opdagede at A og  

 B boede på samme folkeregisteradresse, rejste kommunen krav om  

 tilbagebetaling af børnetilskud på ca. 73.000 kr. udbetalt til A igennem de  

 tre år B havde boet i huset.
Kommunen gik derved ud fra at A ikke havde været  

 enlig forsørger.
Det sociale ankenævn stadfæstede afgørelsen.
Ankenævnet  

 bemærkede bl.a.:
"På baggrund af en samlet vurdering af de i sagen foreliggende  

 oplysninger omkring den måde, hvorpå De har indrettet Dem i Deres bolig med  

 ..., finder Det Sociale Ankenævn, at De ikke kan betragtes som reelt enlig  

 forsørger ...." A påklagede afgørelsen til  

 Den Sociale Ankestyrelse som afviste at behandle sagen, "da afgørelsen  

 er  

 truffet efter en konkret skønsmæssig vurdering".
Afvisningen må anses for  

 berettiget for så vidt Ankestyrelsen skønnede at sagens bevisligheder klart  

 viste at A og B boede papirløst sammen.
Sagen kunne imidlertid være optaget  

 til  

 realitetsbehandling med henblik på en afklaring af om det boarrangement A og  

 B havde etableret, kunne betragtes som et samliv.
Ankestyrelsen kunne derved  

 have medvirket til en tydeliggørelse af det mindre præcise udtryk "enlig  

 forsøger" som i forvejen kun er sparsomt belyst i Ankestyrelsens  

 praksis.
Sag  

  

 A 19  

  

 drejede sig om samme faktiske forhold som sag  

  

 A 20. I sag  

  

 A 19  

  

 havde kommunen krævet børnetilskud tilbagebetalt af den anden  

 part, det vil sige B.
Sagen kunne lige så vel som sag  

  

 A 20  

  

 være optaget med henblik på præcisering af begrebet  

 "enlig forsørger".
 Til disse bemærkninger har  

 Den Sociale Ankestyrelse i udtalelsen af 21. september 1995 anført følgende:
"Ankestyrelsen er enig  

 med Ombudsmanden i, at afvisningen må anses for berettiget for så vidt  

 styrelsen skønnede, at sagernes bevisligheder klart viste, at parterne boede  

 papirløst sammen.
Ved afgørelsen af, hvorvidt sagerne skulle antages, fandtes  

 parterne at måtte anses for at have boet papirløst sammen.
Afgørelserne er i  

 overensstemmelse med de generelle retningslinier, der er anført i  

 Sikringsstyrelsens vejledning af 18. december 1986 om børnetilskud og  

 forskudsvis udbetaling af børnebidrag, punkt 8.
Afgørelserne er baseret på en  

 samlet konkret vurdering.
Ankestyrelsen er dog enig med Ombudsmanden i, at  

 der  

 er det generelle element i sagerne, at der ved afgørelsen ses væk fra en  

 indgået lejekontrakt, og at der kunne være behov for en udmelding af praksis  

 herom.
Dette kriterium for antagelse af sager, er dog, som før nævnt, først  

 indført ved ændring af Ankestyrelsesloven med virkning fra 1. juli 1994.
Det kan oplyses, at  

 Ankestyrelsen efterfølgende har behandlet en sag, hvor en mand og kvinde  

 boede  

 i samme hus, men hver havde en lejekontrakt til en andel af huset.
Manden var  

 fader til kvindens yngste barn.
I denne sag tiltrådte Ankestyrelsen ud fra en  

 konkret vurdering, at parterne måtte anses for samlevende, og at modtaget  

 børnetilskud skulle tilbagebetales.
Afgørelsen er offentliggjort i SM  

 B-8-94." Jeg finder at måtte fastholde  

 at begge sager kunne være optaget til behandling som værende af principiel  

 betydning.
Idet jeg i øvrigt henviser til mine bemærkninger foran s. 00 om  

 betydningen af ændringen af bistandslovens § 15 i 1994, skal jeg pege på at  

 det  

 i forarbejderne til lovændringen i  

  

 1983  

  

 var anført at en sags betydning som praksisdannende kunne bevirke at den  

 havde  

  

 principiel  

  

 betydning.
Dertil kommer at  

 det retlige problem i de to sager angik fortolkningen af udtrykket  

 "enlig  

 forsørger", og at spørgsmål om den rette forståelse også var nævnt i  

 forarbejderne til 1983-loven som et kriterium der kunne gøre en sag  

 principiel.
I sag  

  

 A 54  

  

 fik A afslag på hjælp i henhold til §  

 46 a  

 i bistandsloven til  

 alkoholbehandling på et privat behandlingscenter.
Hjælpen beløb sig til  

 40.000  

 kr.
Kommunen havde henvist til at A ikke havde forsøgt at få behandling i det  

 etablerede offentligt drevne og gratis behandlingssystem.
Af oplysningerne fremgik at A  

 igennem nogle år havde haft et stort alkoholforbrug.
I marts 1993 mistede han  

 sit kørekort og derfor også sit arbejde.
A's familie fik skaffet ham plads på  

 et privat behandlingscenter der skulle have betaling med det samme.
De 40.000  

 kr. lånte A.
Optagelsen på behandlingscentret skete den 6. marts 1993. To  

 dage  

 senere ringede en svoger til A til X Kommunes bistandsafdeling for at få råd  

 og  

 vejledning.
I et brev til X Kommune genfortalte A telefonsamtalen og det  

 videre  

 forløb i sagen således:
 "...
 Under samtalen fortalte min  

 svoger om problemerne og fik at vide:
·  

  

 	  

 at min kone skal ringe og aftale tid for et  

 møde ·  

  

 	  

 at mødet  

  

 sagtens kan vente  

  

 til jeg bliver udskrevet ·  

  

 	  

 at det vil være  

  

 bedst  

  

 at vente med mødet til jeg er udskrevet, så min kone ikke  

 står alene med alle problemerne selv ·  

  

 	  

 at min kone  

  

 til sin tid  

  

 blot skal henvise til samtalen med min svoger den 8.  

 marts 1993.
 Der blev i samtalen  

  

 intet  

  

 sagt om betydningen af, at en ansøgning  

 kun kom i betragtning, hvis den var fremsat inden behandling påbegyndtes,  

 ligesom det ikke nævntes, om/at der var offentlige hjælpemuligheder, der  

 kunne  

 iværksættes straks.
 For at understrege  

 troværdigheden af min svogers referat af indholdet af samtalen den 8. marts  

 kan  

 jeg oplyse, at han er ansat ved Københavns politi.
 Uanset  

  

 beskeden til min svoger den 8. marts om, at henvendelse til  

 kommunen sagtens kunne vente/(anbefaledes) til jeg var udskrevet, ringede min  

 kone  

  

 kun 8 dage senere,  

  

 nemlig  

  

 den 16. marts 1993  

  

 til  

 bistandsafdelingen, men kunne først få et møde 1  

  

 måned  

  

 senere den 15.  

  

 april  

  

 1993.
 Som bekendt fandt mødet så  

 sted 15.4.93, og den 21. april behandles så sagen i bistandsgruppen, der  

 beslutter afslag med den begrundelse, som står anført i kommunens brev af 22.  

 april 1993.
 ...
Hvis  

  

 der eksisterede offentlige behandlingstilbud, der kunne  

 iværksættes omgående den 8. marts eller den 16. marts, hvor henholdsvis min  

 svoger og min kone ringede, hvorfor fik de så ikke oplysning derom? ..." Den Sociale Ankestyrelse  

 afviste at behandle A's klage over det sociale ankenævn fordi Ankestyrelsen  

 tidligere havde taget stilling til under hvilke betingelser der  

 (undtagelsesvis) kan ydes hjælp til behandling for alkoholmisbrug i  

 institutioner uden for det offentlige behandlingssystem.
Ankestyrelsen  

 vedlagde  

 SM 0-27-88 til orientering.
Meddelelsen har følgende indhold:
 "Ankestyrelsen har  

 behandlet 3 sager vedrørende spørgsmålet om hjælp efter bistandsloven til  

 behandling for alkoholmisbrug i institutioner udenfor det offentlige  

 behandlingssystem.
 Ankestyrelsen fandt, at der  

 med hjemmel i bistandslovens § 46a i særlige tilfælde ville kunne ydes hjælp  

 til en sådan behandling.
 Ankestyrelsen fandt herunder,  

 at der skulle have været tale om et alkoholmisbrug af et betydeligt omfang  

 gennem en længere årrække, og at behandlingsmulighederne indenfor det  

 etablerede behandlingssystem måtte anses for at være udtømte.
 Endelig måtte et sådant  

 ophold i det enkelte tilfælde kunne anses for lægeligt velbegrundet, ligesom  

 ansøgeren selv ikke måtte kunne anses for at have midler til at afholde  

 udgiften.
 I sag nr. 1 fandtes en  

 fraskilt kvinde K ikke berettiget til støtte til den ansøgte  

 behandlingsudgift.  

 Ankestyrelsen lagde herved vægt på, at K var i arbejde med normal  

 arbejdsindtægt,  

 og at ansøgning om støtte først var indgivet efter at opholdet havde fundet  

 sted.
 I sag nr. 2 fandtes en gift  

 kvinde K ikke berettiget til støtte til den ansøgte behandlingsudgift.  

 Ankestyrelsen lagde herved vægt på oplysningerne om ægtefællernes økonomiske  

 forhold på ansøgningstidspunktet, herunder at der allerede var betalt knap  

 halvdelen af behandlingsudgiften, og at der ikke var søgt om hjælp forinden  

 opholdet blev påbegyndt.
I sag nr. 3 fandtes en  

 fraskilt mand M berettiget til støtte til den ansøgte behandlingsudgift.  

 Ankestyrelsen lagde herved vægt på omfanget af M's alkoholmisbrug, de  

 hidtidige  

 behandlingsforsøg samt de økonomiske forhold." Sag  

  

 A 54  

  

 indeholdt i forhold til de tre sager der blev afgjort i SM  

 0-27-88, en række særlige forhold som kunne have begrundet at Ankestyrelsen  

 benyttede sagen til nuancering af praksis: A var på grund af sine  

 helbredsforhold forhindret i at søge optagelse på en offentlig  

 behandlingsinstitution og var desuden på grund af påstået mangelfuld  

 vejledning fra kommunens side blevet afskåret fra at prøve et eventuelt  

 offentligt tilbud.
 Om det forholdt sig som  

 påstået af A, kunne give anledning til bevismæssig tvivl, og det kan derfor  

 ikke kritiseres at Den Sociale Ankestyrelse ikke optog sagen med henblik på  

 en  

 videreudbygning af den praksis som SM 0-27-88 havde givet grundlag for.
 Bistandslovens § 47, stk. 1  

 og 2, indeholder følgende bestemmelse:
"§ 47 Der kan ydes en person, som  

 ikke selv har midler dertil, hjælp til en flytning, som medfører forbedring  

 af  

 pågældendes eller familiens boligmæssige eller erhvervsmæssige forhold.
Stk. 2.  

  

 Kommunalbestyrelsen skal, såfremt flytning sker til en  

 anden kommune, indhente samtykke fra kommunalbestyrelsen i denne kommune,  

 inden  

 hjælpen ydes.
Hvis denne fremgangsmåde ikke er fulgt, betragtes den kommune,  

 der har ydet hjælpen, fortsat som opholdskommune, indtil pågældende i mindst  

 3  

 måneder har klaret sig uden bistand efter denne lov, dog længst i 2 år efter  

 flytningen." Der er forholdsvis få  

 offentliggjorte afgørelser om stk. 1. Sag  

  

 A  

 49  

  

 drejede sig om en ansøgning for en enlig mor A om hjælp til dækning af  

 udgifterne ved flytning fra en kollektiv bolig i Y til en lejlighed i X  

 Kommune.  

 Det var oplyst at A's nuværende bolig var midlertidig, at hun havde boet i Y  

 i forholdsvis kort tid og i øvrigt havde boet det meste af sit liv i X, at  

 alle  

 A's venner og bekendte boede i X, samt at hendes forældre boede i den opgang  

 hun havde fået tilbudt en lejlighed i.
A oplyste at hun havde tabt  

 17,6 kg  

 i løbet af de seks måneder  

 hun havde boet i den nuværende bolig, bl.a. på grund af chikane fra naboer  

 samt  

 på grund af ensomhedsfølelse.
X Kommune afslog ansøgningen,  

 og det sociale ankenævn stadfæstede afslaget idet nævnet ikke fandt at  

 flytningen indebar en forbedring af A's boligmæssige forhold.
Nævnet henviste  

 herved til størrelsen af de nye boligudgifter sammenholdt med at A i forvejen  

 havde en rimelig bolig.
 Efter min vurdering havde  

 sagen en række momenter som gjorde den velegnet for Den Sociale Ankestyrelse  

 til at udtale sig generelt om den i bestemmelsen forudsatte sammenligning  

 mellem den bolig der flyttes fra, og den nye bolig, samt til at uddybe  

 indholdet af vendingen "boligmæssige forhold".
Ankestyrelsen afviste med henvisning  

 til at afgørelsen beroede på en konkret skønsmæssig vurdering.
Nævnet havde  

 afgjort sagen meget konkret, og Ankestyrelsen kunne for så vidt gøre det  

 samme  

 og var derfor ikke tvunget ind i en mere generel stillingtagen til  

 bestemmelsens rækkevidde.
Afvisningen kan derfor efter min vurdering ikke  

 anses  

 for kritisabel.
c) Generelle hjemmelskrav til skønsafvejningen I sag  

  

 A 4  

  

 havde X Kommune givet afslag på en ansøgning fra et ægtepar om støtte til  

 udgifterne til manden A's søns konfirmation.
Afgørelsen blev truffet i  

 henhold til bistandslovens § 46. Efter denne bestemmelse kan der ydes hjælp  

 til dækning af rimeligt begrundede enkeltudgifter "såfremt pågældendes  

 egen afholdelse af disse udgifter i afgørende grad vil vanskeliggøre  

 pågældendes og familiens økonomiske muligheder for fremtidig at klare sig  

 selv". Kommunen begrundede afslaget med at ægtefællernes samlede  

 lønindtægter var 17.402 kr. månedlig efter skattebetaling og dermed større  

 end en kontanthjælpsberegning i henhold til bistandslovens § 37 for  

 ægteparret på 15.099 kr. pr. måned.
Afgørelsen blev stadfæstet af det sociale  

 ankenævn med den anførte begrundelse.
 Ankestyrelsen afviste sagen med henvisning til at afgørelsen beroede på en  

 "konkret skønsmæssig vurdering".
 Således som kommunen og  

 ankenævnet havde begrundet deres afgørelser, byggede afgørelsen netop ikke på  

 en konkret vurdering, men derimod på anvendelsen af en intern regel gående ud  

 på at den i § 46 forudsatte trang ikke er til stede hvis ansøgerne har en  

 højere lønindtægt end en eventuel kontanthjælp i henhold til § 37. Den  

 samlede  

 vurdering der lægges op til i § 46, var således tilsyneladende blevet afløst  

 af  

 en fast regel.
Dermed berørte sagen det  

 almindelige forvaltningsretlige problem om forvaltningens skønsafvejning  

 lovligt er blevet erstattet af en intern regel.
Sagen kunne have givet  

 Ankestyrelsen anledning til afklaring af om det var lovligt at arbejde med en  

 sådan regel, samt om reglen ved en omformulering kunne lovliggøres.
Det kan dog ikke som sagen  

 foreligger oplyst, med sikkerhed fastslås om inddragelsen af  

 kontanthjælpsberegningen alene var af vejledende karakter og således ikke  

 eneafgørende for sagens udfald.
Hvis det sidste var tilfældet, havde  

 Ankestyrelsen ret i at afgørelsen byggede på en konkret vurdering og dermed  

 også i at styrelsens stillingtagen til sagen ikke ville få generel virkning.
 I udtalelsen af 21. september  

 1995 bemærkede Den Sociale Ankestyrelse følgende om denne sag:
"Ankestyrelsen fandt som  

 nævnt, at der var tale om en afgørelse truffet efter en konkret skønsmæssig  

 vurdering, og at kontanthjælpsberegningen kun havde været af vejledende  

 karakter.
Ankestyrelsen er opmærksom på problematikken omkring 'skøn under  

 regel' og har indenfor det seneste år truffet flere afgørelser i sager, hvor  

 der har været tale om 'skøn under regel' bl.a. i SM 0-72-95 og SM  

 0-73-95." Jeg har noteret mig at  

 Ankestyrelsen er enig i at anvendelse af interne regler hvorved skønnet  

 afskæres eller begrænses, kan være et sådant almindeligt retligt problem der  

 kan begrunde at sagen optages til realitetsbehandling som principiel.
3) Sager der burde være taget op til realitetsbehandling a) Generelle juridiske spørgsmål I sag  

  

 A 6  

  

 havde A fået hjælp i henhold til § 43 i bistandsloven til gennemførelse af en  

 tre-årig uddannelse som socialpædagog.
Den 27. juni 1991 afsluttede han  

 uddannelsen, og fra 6. september 1991 fik han arbejdsløshedsdagpenge.
A  

 meddelte først kommunen den 4. september 1991 at han ikke længere studerede,  

 og bl.a. som følge heraf var kommunen først ophørt med udbetalingen af hjælp  

 den 30. november 1991. Som følge heraf pålagde kommunen ham at tilbagebetale  

 hjælpen for perioden 1. juli til 30. november 1991, i alt 32.055 kr.
I april  

 1992 indgav A ansøgning om hjælp i henhold til bistandslovens § 37, stk. 1,  

 for perioden fra den 27. juni 1991, da han afsluttede sin uddannelse, indtil  

 det tidspunkt hvor han som nyuddannet ville have udstået sin karenstid i  

 forhold til a-kassen.
Han ønskede hjælpen tildelt som en reduktion af  

 tilbagebetalingskravet.
Kommunen afslog med henvisning til "at  

 socialcenteret først har modtaget Deres brev om ophør af uddannelsen den 4.  

 september 1991. Den periode De anmoder om hjælp i ligger før Deres  

 henvendelse.
Man kan således ikke gå tilbage i tiden og yde hjælp for en  

 periode, hvori der ikke før er søgt".
 Det sociale ankenævn tiltrådte denne afgørelse med den anførte begrundelse.
 Den Sociale Ankestyrelse afviste at optage sagen til behandling da  

 Ankestyrelsen fandt at afgørelsen "er i overensstemmelse med reglerne,  

 da det ikke er godtgjort, at De har meddelt kommunen om ophør af uddannelsen  

 før den 4. september 1991 og ikke har ansøgt om kontanthjælp i perioden fra  

 1. juli til 8. august 1991".
 Afslagene på at yde hjælp byggede som det ses, på en generel opfattelse af at  

 hjælp ikke kan ydes med tilbagevirkende kraft.
Indholdet af det af kommunen anvendte princip om ikke at yde hjælp med  

 tilbagevirkende kraft er ikke klart.
Og det retlige grundlag for opfattelsen  

 er heller ikke klart.
I den konkrete  

 sag førte princippet til at der hverken af kommunen eller af det sociale  

 ankenævn blev taget stilling til om A havde været berettiget til hjælp i den  

 pågældende  

 periode.
Det påberåbte princip fungerede således som en generel begrænsning i  

 A's ret til hjælp.
Grundlaget for og indholdet  

 af "forbudet mod hjælp med tilbagevirkende kraft" ses ikke i  

 tidligere afgørelser at være afgjort mere generelt af Den Sociale  

 Ankestyrelse.  

 Der er således tale om et mere generelt virkende princip som har et retligt  

 set  

 usikkert hjemmelsgrundlag og anvendelsesområde.
Der foreligger derfor et  

 uomtvisteligt behov for en retlig afklaring af princippet.
Som sag  

  

 A 6  

  

 blev behandlet af Den Sociale  

 Ankestyrelse, ville Ankestyrelsen utvivlsomt i forbindelse med en  

 realitetsbehandling  

 af sagen have haft anledning til at tage stilling til princippets retlige  

 grundlag.
Desuden rejste sag  

  

 A 6  

  

 to spørgsmål om den nærmere  

 afgrænsning af princippet: Gælder princippet også for ansøgere der som A ikke  

 havde haft anledning til at søge om hjælp? Hvilke henvendelser fra en borger  

 kan betragtes som eller eventuelt sidestilles med ansøgninger? Ankestyrelsen begrundede sin  

 afvisning med at afgørelsen var truffet i overensstemmelse med gældende  

 regler.  

 Styrelsen lagde således til grund at det påberåbte princip gælder og i den  

 foreliggende  

 sag afskar A fra hjælp.
Efter min vurdering havde det  

 været rigtigst om Ankestyrelsen i stedet for, som et led i begrundelsen for  

 en  

 afvisning, havde taget stilling til spørgsmålet efter en egentlig  

 realitetsbehandling.
Dertil kommer at kun realitetsafgørelser offentliggøres  

 som SM-meddelelser, og kun sådanne afgørelser tillægges præjudikatsvirkning.  

 Det tilføjes at efter en foreløbig vurdering forekommer anvendelsen af  

 princippet i den foreliggende sag mindre velbegrundet, idet A ikke havde  

 grund  

 til i august måned 1991 at søge om § 37-hjælp da han rent faktisk  

 (uberettiget)  

 modtog § 43-hjælp.
I realiteten drejer sagen sig om omkontering af hjælp  

 snarere end om tildeling af hjælp med tilbagevirkende kraft.
Mig bekendt er  

 sådanne efterfølgende omkonteringer helt almindelige og ikke tidligere  

 blevet anset for omfattet af "forbudet mod hjælp med tilbagevirkende  

 kraft".
 Til mine foreløbige  

 bemærkninger fremsatte Den Sociale Ankestyrelse i udtalelsen af 21. september  

 1995 følgende bemærkninger:
 "Det bemærkes, at sagen  

 blev behandlet på baggrund af de daværende antagelsesregler, der gjaldt for  

 tiden før den 1. juli 1994.
 Det fremgår af sagen, at  

 ansøger anmodede om kontanthjælp den 6. april 1993 for perioden 1. juli - 8  

 august 1991. Den hjælp, der var ydet ham efter bistandslovens § 43 i perioden  

 1. juli - 30. november 1991 var krævet tilbagebetalt efter bistandslovens §  

 25,  

 stk. 1. Ankenævnet havde tiltrådt afgørelsen om tilbagebetaling af  

 bruttorevalideringsydelsen for perioden 1. juli - 30. november 1991.  

 Ankestyrelsen  

 havde afvist at optage sagen til principiel behandling.
I SM 0-30-89 har  

 Ankestyrelsen taget stilling til, at der kan ydes hjælp efter bistandslovens  

 §  

 48 til medicinudgifter afholdt inden ansøgningstidspunktet til et barn med  

 kronisk lidelse, hvis ansøgning indgives til kommunen inden rimelig tid.
I  

 denne sag var der indkøbt medicin den 11. august, 18. august og 28. august  

 1987, og der blev søgt om hjælp den 2. september 1987.
 Under hensyn til, at det  

 første medicinindkøb var sket den 11. august 1987 fandt Ankestyrelsen ikke,  

 at  

 der var rettet henvendelse inden rimelig tid, og kommunen havde derfor med  

 rette afvist at afholde udgiften.
I sag  

  

 A 6  

  

 afsluttede ansøger sin uddannelse den 27. juni 1991. Han  

 fortsatte fejlagtigt med at få hjælp efter bistandslovens § 43 indtil den 4.  

 september 1991, hvor han oplyste om fejlen.
Den 6. april 1993 - næsten 2 år  

 senere - søgte han kontanthjælp.
 Ankestyrelsen er enig i, at  

 sagen kunne være antaget til belysning af det retlige grundlag for princippet  

 om, at der ikke kan ydes hjælp med tilbagevirkende kraft.
 Ankestyrelsen fandt dog ikke  

 den foreliggende sag særlig egnet til at fastslå de af Ombudsmanden ønskede  

 principper.
Efter Ankestyrelsens  

 opfattelse var der ikke tale om omkontering af hjælpen.
Omkonteringstilfælde  

 foreligger efter vores begreber, hvor en person findes berettiget til en  

 ydelse, som skal dække samme behov, som en anden ydelse har dækket, fx hvor  

 en  

 kontanthjælpsmodtager tilkendes førtidspension med virkning fra  

 ansøgningstidspunktet.  

 Det forudsættes herved, at betingelserne for opnåelsen af ydelsen - herunder  

 indgivelse af ansøgning - er opfyldt.
 Ankestyrelsen kan oplyse, at  

 vi efter den nugældende forståelse af begrebet principiel/generel betydning  

 har  

 antaget en sag, hvor der vil blive taget stilling til, om børnetillæg kan  

 bevilges med tilbagevirkende kraft.
Det kan desuden bemærkes, at  

 Ankestyrelsen i SM 0-92-95 efterfølgende har behandlet en sag, der til dels  

 berørte spørgsmålet om, hvad der skal til for at en henvendelse fra en  

 borger,  

 kan betragtes som eller sidestilles med en ansøgning." Efter min mening er der ikke  

 tvivl om at spørgsmålet om hjælp bør ydes med tilbagevirkende kraft, og i  

 bekræftende fald under hvilke betingelser, må betragtes som principielt, og  

 at  

 sagen derfor også efter de antagelsesregler der gjaldt da  

  

 A 6  

  

 blev indbragt for Den Sociale Ankestyrelse, kunne være optaget.  

 Af de grunde jeg har anført i mine foreløbige bemærkninger, finder jeg  

 desuden  

 at den burde være optaget til realitetsbehandling.
b) Fortolkningsspørgsmål I sag  

  

 A 7  

  

 havde X Kommune bevilget løntilskud til en 44-årig enlig mand A's ansættelse  

 som sælger i et privat firma.
Det retlige grundlag var § 43, stk. 8, i  

 bistandsloven.
Bestemmelsen har følgende indhold:
"Ved optræning eller oplæring på det almindelige arbejdsmarked kan hjælp  

 ydes som løn eller løntilskud ..." Bevillingen blev meddelt A ved brev af 15. januar  

 1992. A  

 tiltrådte ansættelsesforholdet den 1. januar 1992, fik den 10. april 1992 en  

 skriftlig advarsel og blev ved brev af 30. april 1992 opsagt med virkning fra  

 31. juli 1992. X Kommune ophørte med løntilskuddet den 31. maj 1992 og  

 henviste herved til at A havde været ansat i mindre end en måned og derfor  

 alene havde krav på en måneds opsigelse.
Han kunne derfor være opsagt med  

 virkning fra 31. maj 1992.
 Det sociale ankenævn ændrede  

 kommunens afgørelse således at løntilskuddet til A fortsatte indtil 31. juli  

 1992. Nævnet henviste til "at såvel opsigelsen fra arbejdsgiveren som  

 opsigelsesvarslet ligger inden for den periode, hvor der er bevilget  

 løntilskud, og at arbejdsgiveren ikke har fritstillet pågældende i  

 opsigelsesperioden".
 Sagen blev indbragt for Den  

 Sociale Ankestyrelse af X Kommune som pegede på at sagen rejste følgende to  

 principielle problemer:
 "...
 Det Sociale Nævn har ikke fundet, at Socialcenter  

 (....) var berettiget til at bringe bevillingen til ophør under henvisning  

 til, at revalideringen ikke længere tjener sit formål.
 Socialfaglig  

 Afdeling finder, at det har principiel interesse at få fastlagt en  

 fortolkning  

 af grænserne for, hvornår forvaltningen kan standse en optræning på det  

 almindelige arbejdsmarked, når det af forskellige grunde skønnes, at  

 revalideringen  

 ikke længere tjener sit formål eller ikke vil kunne gennemføres, jvf.  

 Socialministeriets vejledning om hjælp efter bistandslovens kap. 10, pkt 70.
 Såfremt Den Sociale Ankestyrelse finder, at  

 forvaltningen vil være berettiget til at standse revalideringen, vil det være  

 af principiel interesse at få fastlagt, hvorvidt arbejdsretlige og  

 overenskomstmæssige regler sætter grænser for, hvornår revalideringen  

 (løntilskudet) kan standses.
..."  Ankestyrelsen afviste sagen  

 med henvisning til "at denne sag (ikke) egner sig til principiel  

 belysning  

 af de af (X Kommune) rejste spørgsmål".
 Jeg må forstå Ankestyrelsens  

 begrundelse således at de to rejste spørgsmål blev anset for principielle.
 Heri er jeg enig.
Det kan ikke af begrundelsen  

 ses hvorfor sagen ikke ansås for egnet til belysning af problemet.
Det kan  

 dog  

 ikke bero på at de rejste problemer ikke forelå i sagen, eller på at sagens  

 udfald ikke beroede på en stillingtagen til i hvert fald det ene af de rejste  

 anbringender.
Dertil kom at den retsopfattelse der fremgik af ankenævnets  

 begrundelse for afgørelsen, ikke var ganske klar.
Betød nævnets henvisning  

 til  

 en eventuel fritstilling af A at løntilskuddet kunne være bragt til ophør  

 tidligere blot som følge af at A blev stillet frit til at påtage sig andet  

 arbejde inden udløbet af opsigelsesperioden? Eller skulle henvisningen  

 forstås  

 således at løntilskuddet kunne bringes til ophør hvis A rent faktisk fik  

 andet  

 arbejde inden fristens udløb? Sagen rummede  

 problemstillinger af utvivlsomt generel art.
Som sagen blev forelagt, var  

 Ankestyrelsen i forbindelse med en realitetsbehandling tvunget til at  

 forholde  

 sig til i hvert fald det ene.
Der forelå åbenbart uenighed med hensyn til  

 retsopfattelsen mellem ankenævnet og X Kommune.
Den af ankenævnet  

 tilkendegivne  

 retsopfattelse blev imidlertid ikke tilkendegivet på en sådan måde at  

 kommunen  

 kunne betragte retsstillingen som afklaret.
På denne baggrund mener jeg at  

 Den  

 Sociale Ankestyrelse burde have optaget sagen til realitetsbehandling.
 Ankestyrelsen har fremsat  

 følgende bemærkninger til mine foreløbige udtalelser om sag  

  

 A 7  

  

 :
"Med hensyn til det af  

 Ombudsmanden først rejste punkt, kan Ankestyrelsen bemærke, at styrelsen  

 fandt,  

 at spørgsmålet om ophør af § 43, stk. 8, - forhold kunne indeholde  

 principielle  

 aspekter.
Konkret fandt Ankestyrelsen dog ikke, at sagen var principiel, da  

 revalidenden var blevet afskediget på grund af omstrukturering, og da han  

 fortsat arbejdede i opsigelsesperioden, som lå inden for bevillingsperioden.  

 Det ville således være ud fra en generel vejledende betragtning, at sagen  

 ville  

 have interesse.
 Som begrebet 'antaget til  

 principiel behandling' i 1993 var udformet, findes det ikke at betyde, at  

 sagen  

 dengang burde have været antaget som principiel.
Med hensyn til punkt nr. to,  

 finder Ankestyrelsen ikke, at dette kan antages at have principiel interesse,  

 da retstilstanden er afklaret i vejledningen.
Der henvises til punkt 53, 3.  

 afsnit, i vejledningen af 6. august 1990, hvorefter de sædvanlige regler for  

 arbejdsmarkedet er gældende.
Under henvisning til  

 ovennævnte, er Ankestyrelsen ikke enig med Ombudsmanden i, at sagen burde  

 være  

 antaget til principiel behandling efter de dagældende regler." Jeg finder først at måtte slå  

 fast at jeg anser det for åbenbart uholdbart hvis Ankestyrelsens bemærkninger  

 skal forstås således at denne sag alene rejser et generelt, men ikke et  

 principielt spørgsmål, og at den derfor vil kunne/burde antages efter de  

 nugældende, men ikke efter de dagældende regler.
 Denne opfattelse bestyrkes  

 til dels af at Den Sociale Ankestyrelse i begrundelsen for at afvise sagen  

 selv  

 synes at have lagt til grund at der var tale om principielle spørgsmål.
Ankestyrelsens bemærkninger  

 om den første situation finder jeg ikke kan forklare at sagen ikke var egnet  

 til at belyse det principielle spørgsmål.
Det forhold at A arbejdede i  

 opsigelsesperioden, udelukkede ikke at ansættelsesforholdet ikke længere  

 tjente  

 det tilsigtede revalideringsformål.
Især det forhold at A forud for  

 opsigelsen  

 havde fået en advarsel, kunne indicere at der hverken fra arbejdsgiverens  

 eller  

 A's side længere var en interesse i at anvende ansættelsesforholdet i  

 oplæringsøjemed.
Kommunen havde standset  

 løntilskuddet den 31. maj 1992, dvs. til det tidspunkt hvortil A  

  

 kunne  

  

 være sagt op i henhold til  

 overenskomsten.
Nævnet fastholdt alligevel løntilskuddet indtil den 31. juli  

 1992, dvs. til det tidspunkt da arbejdsgiveren havde sagt A op.
Nævnet  

 pålagde  

 kommunen at udbetale løntilskud uanset at opsigelse kunne være sket to  

 måneder  

 tidligere.
Det problem kommunen ønskede at få Den Sociale Ankestyrelses  

 afklaring af, var om der ved afgrænsningen af hjælpeperioden skulle lægges  

 vægt  

 på det aftalte opsigelsesvarsel, eller om et af arbejdsgiveren anvendt  

 længere  

 opsigelsesvarsel skulle være afgørende.
 Jeg har uhyre vanskeligt ved  

 at se at retstilstanden på dette punkt skulle være afklaret i pkt. 53, 3.  

 afsnit, i Socialministeriets cir. nr. 155 af 6. august 1990. Bestemmelsen har  

 følgende indhold:
"Under arbejdsforholdet  

 er løn- og arbejdsvilkår underkastet de sædvanlige regler for arbejdsmarkedet  

 med hensyn til arbejdsvilkår, overenskomststigninger, ATP m.v., samt ferie-  

 og  

 sygdomsbestemmelser." Efter min opfattelse  

 indeholder denne generelt holdte beskrivelse af hvilke løn- og arbejdsvilkår  

 der gælder i løntilskudstilfælde, ingen anvisning på hvorledes det af  

 kommunen  

 opstillede problem skulle løses.
Dertil kommer at vejledningen  

 ikke er en egentlig retsnormerende del af retsgrundlaget.
Vejledningen er  

 alene Socialministeriets meddelelse til de kommunale myndigheder og  

 klageinstanser om ministeriets opfattelse af retstilstanden bedømt efter  

 loven, lovens forarbejder og de øvrige egentlige retskildefaktorer.  

 Vejledningen  

 er hverken bindende for kommuner eller klageinstanser, og en bemærkning i en  

 vejledning kan derfor ikke i sig selv hævdes at være afklarende for  

 retstilstanden.
Hvis et vejledningspunkt ikke har støtte i lovens ordlyd  

 eller  

 forarbejderne, har det for så vidt ingen retsvirkning, og er en vejledning i  

 strid med loven, er myndighederne naturligvis heller ikke berettiget til at  

 følge den.
Det bygger derfor efter min opfattelse på en urigtig opfattelse af  

 den retlige betydning af en ministeriel vejledning såfremt spørgsmål der er  

 reguleret heri, derved anses for afklarede og af samme grund ikke anses for  

 principielle eller generelle.
I øvrigt ville et sådant synspunkt harmonere  

 mindre godt med at det ved afgrænsningen af hvilke sager Den Sociale  

 Ankestyrelse kan optage til behandling, netop er forudsat at afklaringen af  

 retlige tvivlsspørgsmål i forbindelse med den sociale lovgivning henhører  

 under  

 Den Sociale Ankestyrelse og ikke under Socialministeriet.
 Sag  

  

 A 91  

  

 angik bistandslovens § 47. Bestemmelsen har følgende indhold:
"§ 47 Der kan ydes en person, som  

 ikke selv har midler dertil, hjælp til en flytning, som medfører forbedring  

 af  

 pågældendes eller familiens boligmæssige eller erhvervsmæssige forhold.
Stk. 2.  

  

 Kommunalbestyrelsen skal, såfremt flytning sker til en  

 anden kommune, indhente samtykke fra kommunalbestyrelsen i denne kommune,  

 inden  

 hjælpen ydes.
Hvis denne fremgangsmåde ikke er fulgt, betragtes den kommune,  

 der har ydet hjælpen, fortsat som opholdskommune, indtil pågældende i mindst  

 3  

 måneder har klaret sig uden bistand efter denne lov, dog længst i 2 år efter  

 flytningen." Sagens omstændigheder var  

 følgende: A flyttede til X Kommune den 16. oktober 1993 i forbindelse med en  

 skilsmisse.
Boligen var et værelse som A lånte af bekendte indtil han fandt  

 en  

 anden bolig.
A modtog hjælp i henhold til § 43 i bistandsloven.
Den 26.  

 januar  

 1993 anmodede A X Kommune om hjælp i henhold til § 47, stk. 1, til flytning  

 til  

 en 80m² stor bolig i Y Kommune.
Huslejen udgjorde ca. 2.800 kr. månedligt.  

 Boligen var klar til indflytning 1. februar 1993. X Kommune telefaxede 27.  

 januar 1993 til Y Kommune og anmodede om samtykke i henhold til § 47, stk. 2.  

 Den 28. januar 1993 oplyste A X Kommune om at han havde frist til samme dag  

 kl.  

 13.00 med henblik på aftale om den nye bolig.
X Kommune ringede derfor samme  

 dag til Y Kommune.
En medarbejder i Y Kommune oplyste at der ikke på  

 nuværende  

 tidspunkt kunne tages stilling til X Kommunes anmodning om samtykke.
Herefter  

 meddelte X Kommune A at han ville få hjælp til én måneds husleje og  

 depositum.  

 Den 3. februar 1993 betalte X Kommune 8.400 kr. i depositum og 2.800 kr. som  

 første måneds husleje.
Selve flytningen stod A selv for.
Den 9. februar 1993  

 afslog Y Kommune at give samtykke i henhold til § 47, stk. 1, under  

 henvisning  

 til at proceduren i denne bestemmelse ikke var blevet fulgt.
Samtidig bad Y  

 Kommune X Kommune om tilsagn om refusion af den fremtidige udbetaling af  

 revalideringshjælp i henhold til § 43. X Kommune indbragte sagen for det  

 sociale ankenævn som tiltrådte Y Kommunes afslag på samtykke i henhold til §  

 47, stk. 2.
 Nævnet formulerede sin  

 afgørelse således:
 "...
 Det sociale ankenævn  

 tiltræder (Y) kommunes afslag på anmodning om flytteaccept efter  

 bistandslovens  

 § 47, stk. 2.
Nævnet har herved lagt vægt  

 på, at (X) kommune bevilgede hjælp til flytning ganske kort tid efter, at  

 anmodning om samtykke var afsendt, og inden (Y) kommune havde haft rimelig  

 tid  

 til at tage stilling til anmodningen.
Nævnet mener herefter ikke, at den i  

 bistandslovens § 47, stk. 2, foreskrevne fremgangsmåde om indhentning af  

 samtykke har været fulgt.
..." X Kommune påklagede  

 afgørelsen til Den Sociale Ankestyrelse som afviste sagen under hensyn til,  

 at  

 X Kommune "allerede dagen efter at have anmodet (Y) Kommune om  

 flyttetilsagn telefonisk bevilgede ansøgeren flyttehjælpen".
Den Sociale Ankestyrelse har  

 i sin tidligere praksis vedrørende § 47, stk. 2, lagt til grund at  

 tilflytningskommunen skal afholde flytteudgifterne hvis der er søgt indhentet  

 samtykke og der er givet tilflytningskommunen en rimelig frist til svar,  

 uanset  

 at hjælpen er udbetalt inden samtykke er givet, jf.
SM 0-26-85.
I praksis har Ankestyrelsen  

 endvidere antaget at tilflytningskommunen ikke er berettiget til at afslå  

 samtykke såfremt klienten må antages i henhold til § 47, stk. 1, at have krav  

 på hjælpen.
Et uberettiget afslag på samtykke kan derfor ændres af  

 klageinstansen med den virkning at tilflytningskommunen skal bære udgifterne,  

 jf.
SM 0-16-90.
I sag  

  

 A 91  

  

 var der ikke nævneværdig tvivl om at A havde ret i henhold til  

 § 47, stk. 1, til at få hjælp, og at Y Kommune ikke var berettiget til at  

 afslå  

 samtykke.
At X Kommune som følge af sagens akutte karakter gav A tilsagn om  

 hjælpen den 28. januar 1993, var naturligt.
Det kan derfor hævdes at X  

 Kommune  

 havde forsøgt efter bedste evne at følge proceduren i § 47, stk. 2, men havde  

 været afskåret herfra af grunde som ikke kunne bebrejdes kommunen, og at  

 kommunen derfor burde stilles som om betingelserne i stk. 2 var opfyldt.
En  

 stillingtagen til dette spørgsmål fra Den Sociale Ankestyrelses side ville  

 hermed kunne føje endnu en nuance til fortolkningen af den mindre klart  

 udformede bestemmelse i § 47, stk. 2.
Sagen havde således karakter  

 af et særtilfælde der faldt uden for det almindelige formål med bestemmelsen  

 i  

 § 47, stk. 2, og det måtte på forhånd forekomme sandsynligt at en  

 realitetsundersøgelse kunne have ført til en ændring af nævnets afgørelse.  

 Dertil kommer at flyttespørgsmål i sagens natur ofte bliver præsenteret meget  

 sent for opholdskommunen, og at samtykke fra tilflytningskommunen tilsvarende  

 ofte fremsættes med meget kort frist.
Sagen havde således et typisk træk der  

 går igen i mange sager, og som trænger til en generel afklaring.
På dette  

 grundlag mener jeg at Ankestyrelsen burde have optaget sagen til  

 realitetsbehandling.
I Ankestyrelsens begrundelse for ikke at tage sagen op  

 lå  

 en indirekte tiltrædelse af ankenævnets afgørelse.
En sådan stillingtagen  

 forudsætter imidlertid en egentlig realitetsbehandling.
 Den Sociale Ankestyrelse  

 erklærede sig i udtalelsen af 21. september 1995 enig med mig i at sag  

  

 A 91  

  

 burde have været optaget til  

 realitetsbehandling.
I sag  

  

 A 114  

  

 havde X Kommune tildelt A kontanthjælp.
A modtog overskydende  

 skat for det foregående skatteår, og kommunen foretog herefter fradrag i  

 kontanthjælpsbeløbet idet den overskydende skat blev betragtet som en  

 indtægt,  

 jf. § 38 i bistandsloven.
 Ankestyrelsen afviste sagen  

 som afgjort i overensstemmelse med gældende regler og en konkret vurdering.  

 Afvisningen blev meddelt ved skrivelse af 8. juli 1993.
I en skrivelse af 6. december  

 1994 har jeg på baggrund af en helt anden sag taget stilling til om  

 overskydende skat er en indtægt.
Jeg udtalte bl.a.:
 "Bistandslovens § 38  

 indeholder følgende bestemmelse:
"I kontanthjælpen efter  

 § 37 fradrages pågældendes og ægtefællens indtægter..." Af  

 lovforarbejdsbemærkningerne til § 38 (Folketingstidende 1986-87, tillæg A,  

 sp.  

 915) fremgår følgende:
"Et af bistandslovens  

 grundprincipper er, jfr. også den gældende lovs § 37, stk. 1, at ydelse af  

 kontanthjælp er betinget af, at det ikke er muligt at dække behovet på anden  

 måde.
Kontanthjælpen er således subsidiær i forhold til andre  

 indtægtskilder".
 Som angivet af ankenævnet har  

 Den Sociale Ankestyrelse i SM O-30-87, O-70-89 og O-71-89 lagt sig fast på at  

 overskydende skat betragtes som indtægt.
 Socialministeriet har (som  

 svar på spørgsmål stillet den 26. september 1988 af social- og  

 sundhedsforvaltningen  

 i Nordjyllands Amtskommune) tilkendegivet at overskydende skat er en indtægt  

 med et forskudt udbetalingstidspunkt.
Den overskydende skat opstår  

 fordi der i det foregående år er opkrævet for meget i skat af den pågældendes  

 daværende indtægter.
Jeg kan derfor for så vidt tilslutte mig  

 Socialministeriets opfattelse af overskydende skat som en indtægt med  

 forskudt  

 udbetalingstidspunkt.
Det modsvarer imidlertid bedst de økonomiske forhold at  

 henregne beløbet til den periode i hvilken skatten er opkrævet, idet den  

 pågældendes nettoindtægt har været tilsvarende lavere i denne periode.
 Det er på denne baggrund også  

 nærliggende at betragte den overskydende skat som en opsparing på  

 udbetalingstidspunktet.
Denne opfattelse synes at  

 være lagt til grund i praksis i de tilfælde hvor der ikke er ydet særskilt  

 hjælp til dækning af acontovarmebidrag.
Tilbagebetaling af for meget  

 indbetalt acontovarmebidrag er i så fald ikke blevet anset for en indtægt i  

 den  

 forstand udtrykket er anvendt i bistandslovens § 38.
 Der henvises herved til SM  

 O-62-89 og O-10-93.
 Det tilføjes at  

 kontanthjælpsvejledningen (Socialministeriets vejledning nr. 188 af 30.  

 november 1993) på s. 5 nu indeholder følgende:
"... overskydende skat  

[kan] ikke længere betragtes som en indtægt ved kontanthjælpsberegningen,  

 idet  

 kontanthjælpsmodtagere som andre skatteydere trækkes for en a conto skat,  

 indtil den endelige skat kan beregnes i forbindelse med slutopgørelsen.
En  

 eventuel  

  

 overskydende skat modsvares af,  

 at den pågældende har haft et lavere nettobeløb til rådighed i den periode,  

 hvor a contoskatten er betalt  

  

 (min udhævning)".
Som det ses, har det været  

 tillagt afgørende betydning ved denne ændring i vejledningen at overskydende  

 skat modsvares af, at hjælpsmodtagerne har haft et lavere nettobeløb til sin  

 rådighed i den periode hvor acontoskatten er indbetalt.
Så vidt ses gjorde  

 dette forhold sig også gældende i tiden før vejledningens ikrafttræden for så  

 vidt angik personer som i det foregående indkomstår modtog andre indtægter  

 end  

 kontanthjælp.
 I de - formentlig meget få -  

 situationer hvor en lavere nettoindtægt modsvaredes af en tilsvarende højere  

 bistandshjælp, må den overskydende skat dog kunne sidestilles med indtægt i  

 beløbet.
 Det følger af disse  

 synspunkter at jeg må betragte det som tvivlsomt om overskydende skat har  

 kunnet betragtes som en indtægt som skulle indgå i beregningen af  

 kontanthjælp,  

 også i tilfælde hvor den overskydende skat ikke er blevet modsvaret af en  

 højere kontanthjælp i opkrævningsperioden.
 Under hensyn til at  

 overskydende skat i administrativ praksis siden 1976 er blevet betragtet som  

 indtægt, og til at spørgsmålet må anses for tvivlsomt, finder jeg ikke at  

 have  

 fuldt tilstrækkeligt grundlag for at kritisere at ankenævnet betragtede den  

 overskydende skat som indtægt i Deres sag.
 Da spørgsmålet som anført må  

 betragtes som retligt tvivlsomt, og da en retlig afklaring fortsat - uanset  

 Socialministeriets nye vejledning - må anses for påkrævet, vil jeg være  

 indstillet på at henstille at der meddeles Dem fri proces såfremt De  

 indbringer  

 ankenævnets afgørelse for domstolene.
Samtidig har jeg henstillet  

 til Socialministeriet at ministeriet ved en kommende revision af  

 bistandsloven  

 foranlediger at der sker en lovgivningsmæssig stillingtagen til problemet,  

 jf.  

 ombudsmandslovens § 11." Som det ses, anså jeg  

 spørgsmålet om og især i hvilke tilfælde og perioder overskydende skat kan  

 betragtes som en indtægt, for overordentlig tvivlsomt og for så væsentligt at  

 få afklaret, at jeg var indstillet på at henstille at klageren i den  

 pågældende  

 sag fik fri proces under en retssag om spørgsmålet.
Ankestyrelsen burde  

 derfor  

 i lighed med hvad jeg gjorde i den nævnte sag, have optaget sag  

  

 A 114  

  

 til realitetsbehandling med  

 henblik på en tilsvarende generel afklaring.
De tidligere SM-meddelelser  

 kunne  

 ikke betragtes som en endelig afklaring af retstilstanden, og  

 Socialministeriet  

 gav da også, som det ses i vejledning nr. 188 af 30. november 1993, udtryk  

 for  

 en anden retsopfattelse end SM-afgørelserne.
Ankestyrelsen fastholdt i  

 udtalelsen af 21. september 1995 at sagen hverken kunne eller skulle optages  

 til behandling.
Styrelsen henviste til følgende:
 "Ankestyrelsen afviste  

 at antage sagen under henvisning til, at afgørelsen var i overensstemmelse  

 med  

 gældende regler, jf. den dagældende bistandslovens § 38, stk. 1 og daværende  

 kontanthjælpsberegning pkt. 10. Efter dagældende regler og praksis var  

 beløbet  

 at betragte som en indtægt, der skulle fradrages i hjælpen.
 Ankestyrelsen finder, at den  

 ændrede opfattelse, der er kommet til udtryk i de to seneste  

 kontanthjælpsvejledninger skyldes, at kontanthjælp fra den 1. januar 1994 er  

 blevet bruttoficeret.
 På denne baggrund finder  

 Ankestyrelsen ikke, at der var grundlag for at optage sagen til  

 realitetsbehandling.
I slutningen af 1994 har  

 styrelsen behandlet 2 sager, om hvorledes overskydende skat nu skal betragtes  

 jf.
SM 0-13-95." I mine foreløbige  

 bemærkninger om sagen påpegede jeg at det også på det dagældende retsgrundlag  

 måtte anses for usikkert om overskydende skat altid må betragtes som en  

 indtægt, således som udtrykket bliver anvendt i bistandslovens § 38, stk. 1.  

 De synspunkter der har ført Socialministeriet til i de to seneste  

 kontanthjælpsvejledninger  

 at tilkendegive at overskydende skat ikke skal betragtes som indtægt, gjorde  

 sig også gældende før kontanthjælpen blev bruttoficeret.
Den Sociale Ankestyrelse  

 mente på det tidspunkt da sag  

  

 A 114  

  

 blev forelagt, at overskydende skat måtte betragtes som en indtægt, mens  

 Ankestyrelsen nu har en anden opfattelse.
Da bistandslovens § 38 ikke er  

 blevet ændret, må Ankestyrelsens ændrede opfattelse bygge alene på det  

 forhold  

 at Socialministeriet i kontanthjælpsvejledningen har givet udtryk for en  

 anden  

 opfattelse end tidligere.
 Dette forhold indgik som det  

 ses i min foran citerede udtalelse af 6. december 1994. Den Sociale  

 Ankestyrelse har i bemærkningerne til sag  

  

 A  

 114  

  

 overhovedet ikke forholdt sig til de synspunkter jeg tilkendegav i den  

 pågældende sag, og jeg har forstået Ankestyrelsens tavshed på dette punkt  

 således at styrelsen ikke er uenig i mine betragtninger.
Som anført foran s. 52 kan  

 det forhold at et spørgsmål er omtalt i en vejledning fra Socialministeriet,  

 ikke i sig selv tages som udtryk for at retstilstanden er afklaret.
Den  

 udslagsgivende vægt Ankestyrelsen synes at have lagt på dette forhold i såvel  

 denne sag som i sag  

  

 A 91  

  

 , beror  

 efter min opfattelse på en urigtig opfattelse af vejledningens retlige  

 betydning.
I øvrigt havde Den Sociale Ankestyrelse også før kontanthjælpen  

 blev  

 bruttoficeret, og før Socialministeriet udstedte en kontanthjælpsvejledning,  

 optaget sager til afklaring af om overskydende skat skulle betragtes som  

 indtægt.
Jeg har omtalt sådanne sager i den udtalelse som er citeret foran.  

 Disse sager blev optaget uanset at det i kontanthjælpsvejledningen var anført  

 at overskydende skat skulle sidestilles med indtægt.
Den Sociale Ankestyrelse  

 synes således på dette punkt at være mindre konsekvent i sin egen opfattelse  

 af  

 vejledningens betydning.
 Jeg finder herefter at måtte  

 fastholde min foreløbige opfattelse hvorefter sag  

  

 A 114  

  

 burde være antaget til principiel behandling.
Sag  

  

 A 125  

  

 drejede sig om udbetaling af børnefamilieydelse til en dansk  

 statsborger som havde fast bopæl i Portugal.
A og hans kone flyttede i 1990  

 til Portugal.
A havde haft beskæftigelse i Danmark som tjenestemand og var  

 blevet pensioneret af helbredsmæssige grunde.
A fik således  

 tjenestemandspension  

 fra den danske stat udbetalt i Portugal.
I en periode fik ægteparret fra  

 Danmark udbetalt børnefamilieydelse til deres daværende mindreårige to børn.  

 Udbetalingen af børnefamilieydelsen ophørte i 1989, men blev genoptaget da  

 det  

 var tvivlsomt om det havde været berettiget at standse udbetalingen.
 Retsgrundlaget for afgørelsen  

 var EU-forordning nr. 1408/71 om social sikring af vandrende arbejdstagere.  

 Ved  

 en dom af 19. juni 1986 havde EF-domstolen fortolket forordningen således at  

 personer der ophører med en beskæftigelse, fortsat skal være omfattet af  

 lovgivningen om social sikring i seneste beskæftigelsesstat.
I 1991 ændredes forordning  

 nr. 1408 ved forordning nr. 2195/91, og betingelserne for at få  

 familieydelser  

 blev præciseret og ændret på nogle punkter.
For A's vedkommende betød det at  

 såfremt han modtog pension fra Danmark ville betingelserne for at få  

 familieydelse fra Danmark, ligeledes være opfyldt.
De relevante bestemmelser  

 i  

 forordningen (artikel 13, stk.  

 2 f,  

 og artikel 77, stk. 1 og  

 2 a  

 )  

 havde følgende indhold:
 "2. Medmindre andet er  

 bestemt i artiklerne 14-17:
f)  

 er en person, som  

 ophører med at være omfattet af en medlemsstats lovgivning, uden at han  

 bliver  

 omfattet af en anden medlemsstats lovgivning i overensstemmelse med en af  

 reglerne i ovenstående litraer eller med en af de i artikel 14 til 17  

 omhandlede undtagelser eller særlige regler omfattet af lovgivningen i den  

 medlemsstat, på hvis område han er bosat, i overensstemmelse med  

 bestemmelserne  

 i denne lovgivning alene." "YDELSER TIL BØRN, DER  

 FORSØRGES AF PENSIONISTER ELLER RENTEMODTAGERE, SAMT TIL BØRN, DER HAR MISTET  

 BEGGE FORÆLDRE ELLER EN AF DEM Artikel 77 Børn, der forsørges af  

 pensionister eller rentemodtagere Ved udtrykket 'ydelser' forstås i denne artikel  

 børnetilskud til personer, der modtager pension eller rente i anledning af  

 alderdom, invaliditet, arbejdsulykke eller erhvervssygdom, samt de til  

 sådanne  

 pensioner eller renter ydede børnetillæg, med undtagelse af tillæg, der ydes  

 i  

 henhold til forsikringen mod arbejdsulykker og erhvervssygdomme.
 Ydelserne skal udredes efter følgende regler, uanset i  

 hvilken medlemsstat pensionisten (rentemodtageren) eller børnene er bosat:
en  

 person, der kun har ret til pension eller rente efter lovgivningen i én  

 medlemsstat, modtager ydelserne efter lovgivningen i den medlemsstat, som er  

 kompetent med hensyn til pensionen eller renten; ..." X Kommune blev opmærksom på  

 de nye regler og traf afgørelse om at børnefamilieydelserne for A og B's to  

 børn bortfaldt fra og med april kvartal 1993. Samtidig bestemte kommunen at  

 der  

 ikke skulle udbetales børnefamilieydelse til ægteparrets tredje barn, som  

 blev  

 født den 3. januar 1993. Forud for afgørelserne havde kommunen indhentet en  

 udtalelse fra Socialministeriet om fortolkningen af forordning nr. 1408.
 Ministeriet anførte bl.a.:
 "Socialministeriet har  

 modtaget kommunens forespørgsler om fortsat udbetaling af familieydelser til  

 familien (navn).
 Det kan i den forbindelse  

 oplyses, at der i EF-forordning 1408/71 om social sikring af vandrende  

 arbejdstagere m.fl. findes en række regler om udbetaling af familieydelser i  

 forbindelse med flytning mellem flere medlemsstater.
 I den omhandlede forordning  

 findes regler om familieydelser til arbejdstagere, selvstændige  

 erhvervsdrivende og disses familiemedlemmer samt for personer, der modtager  

 social pension.
 Imidlertid fandtes der ikke i  

 forordning 1408/71 i 1989 regler om familieydelser for personer, der ophører  

 med at udøve en beskæftigelse og derefter flytter til en anden medlemsstat  

 uden  

 at modtage social pension.
Da familien flyttede fra  

 Danmark til Portugal uden at være beskæftiget eller modtage social pension,  

 havde den da hverken efter dansk lovgivning eller efter særlige EF-regler ret  

 til at modtage danske familieydelser.
Der kan derfor alene være tale om  

 udbetaling af familieydelser i Portugal i det omfang portugisisk lovgivning  

 giver mulighed herfor.
Der kan i dette tilfælde udstedes en blanket E 405 DK  

 fra den seneste danske bopælskommune, hvorved danske forsikringsperioder  

 dokumenteres.
De danske perioder kan anvendes til ophævelse af en eventuel  

 karenstid i den portugisiske familieydelsesordning.
 Denne retstilstand gav  

 anledning til vanskeligheder i praksis og i et enkelt tilfælde blev  

 spørgsmålet  

 om social sikring for personer, der ophører med at udøve en beskæftigelse  

 forelagt for EF-domstolen, sag 302/84, 'Ten Holder'. Der blev i sagen afsagt  

 en  

 dom den 12. juni 1986, hvorefter personer der ophører med en beskæftigelse  

 fortsat skal være omfattet af lovgivningen om social sikring i seneste  

 beskæftigelsesstat.
 Den omtalte dom gav anledning  

 til megen debat, da den blev fundet uhensigtsmæssig af de fleste  

 medlemsstater.  

 Der var derfor en række medlemsstater, som valgte at undlade at følge dommens  

 resultat.
 Socialministeriet anlagde i  

 begyndelsen af 1989 på grundlag af den omhandlede dom imidlertid en praksis,  

 hvorefter personer der ophører med en beskæftigelse i Danmark og flytter til  

 en  

 anden EF-medlemsstat uden at modtage social pension, var berettiget til  

 danske  

 familieydelser.
Da den omtalte dom gav  

 anledning til praktiske vanskeligheder blev der den 29. juli 1991 fastsat en  

 ændring af forordning 1408/71, således at det i artikel 13, stk.  

 2, f  

 ), blev fastslået, at en person som  

 ophører med at være omfattet af lovgivningen om social sikring i en  

 medlemsstat  

 i kraft af sin beskæftigelse, skal være omfattet af lovgivningen om social  

 sikring i bopælsstaten.
Dette bevirker, at familien med virkning fra 29. juli  

 1991 skulle være omfattet af portugisisk lovgivning om social sikring og  

 modtage eventuelle portugisiske familieydelser.
Udbetalingen af de danske  

 familieydelser kan således bringes til ophør.
Da familien ikke tilbageholdt  

 eller har givet urigtige oplysninger, må udbetalingens ophør varsles med en  

 af  

 kommunen fastsat frist.
 I tilfælde af, at en af  

 ægtefællerne bliver berettiget til dansk social pension, vil familien være  

 berettiget til at modtage danske familieydelser i Portugal.
Der vedlægges udrag af  

 forordning 2195/91, om ændring af forordning 1408/71, med artikel 13, stk. 2,  

 litra f)." A indbragte kommunens  

 afgørelse for det sociale ankenævn som stadfæstede kommunens afgørelse.  

 Ankenævnet anførte:
 "Det sociale ankenævn  

  

 stadfæster  

  

 den af forvaltningen trufne  

 afgørelse om at standse udbetaling af børnefamilieydelse, idet afgørelsen  

 findes i overensstemmelse med de siden 29. juli 1991 gældende regler.
 Ankenævnet finder således i  

 lighed med forvaltningen, jfr. den af Socialministeriet afgivne udtalelse  

 vedr.  

 ændringen af artikel 13, stk. 2, litra f), i EF-forordning nr. 1408/71, at De  

 som modtager af tjenestemandspension og ikke social pension med virkning fra  

 29. juli 1991 har været omfattet af portugisisk lovgivning om social sikring  

 og  

 derfor har skullet modtage  

  

 eventuelle  

  

 portugisiske familieydelser og ikke længere børnefamilieydelse fra Danmark.
Udbetalingen af  

 børnefamilieydelse skal derfor bringes til ophør, men da De ikke har  

 tilbageholdt eller har afgivet urigtige oplysninger, finder ankenævnet, at  

 udbetalingen bør bringes til ophør med et rimeligt varsel, således at der  

 efter  

 nævnets skøn også bør udbetales Dem børnefamilieydelse for april kvartal 1993  

 til Deres 2 ældste børn, som De tidligere har modtaget børnefamilieydelser  

 til." A modtog som nævnt  

 tjenestemandspension fra den danske stat.
Spørgsmålet var om artikel 77 i  

 forordningen skulle forstås således at der tænkes på alle pensioner der  

 udbetales efter et medlemslands lovgivning, eller om der kun sigtes til  

 ydelser der udbetales i henhold til den sociale lovgivning.
Dette spørgsmål er af  

 almindelig karakter.
Det var desuden oplyst at forordningen blev ændret i  

 1991  

 netop med henblik på at undgå en række praktiske tvivlstilfælde.
Dertil  

 kommer  

 at fortolkningsspørgsmålet fremstod som overordentlig usikkert, at den  

 konkrete  

 sag havde afsløret stor (og forståelig) usikkerhed hos de sociale  

 myndigheder,  

 samt at Socialministeriets udtalelse klart viste at der var tale om et  

 praktisk  

 problem af en vis størrelse.
Jeg finder det derfor mindre dækkende at  

 styrelsen  

 som begrundelse for at afvise sagen henviste til, at "retstilstanden er  

 tilstrækkeligt afklaret og da nævnets afgørelse er truffet efter en konkret  

 vurdering..." Sagen rejste et generelt og  

 uafklaret fortolkningsspørgsmål.
Spørgsmålet havde klar praktisk betydning,  

 og  

 der forelå dokumenteret usikkerhed hos de sociale myndigheder om  

 fortolkningen  

 af reglerne.
Allerede af denne grund burde sagen have været taget op til  

 undersøgelse.  

 Som yderligere støtte kunne desuden henvises til at sagen drejede sig om  

 fortolkning af EU-regler, og at Ankestyrelsen må antages at være særligt  

 egnet  

 til at medvirke til belysning af sådanne spørgsmål idet styrelsen antages at  

 være beføjet til at forelægge præjudicielle spørgsmål for EU-domstolen, jf.  

 artikel 177 i Unionstraktaten.
 Hertil bemærkede Den Sociale  

 Ankestyrelse i udtalelsen af 21. september 1995 følgende:
 "Ankestyrelsen er ikke  

 enig med Ombudsmanden i, at der forelå usikkerhed hos de sociale myndigheder  

 om  

 fortolkningen af reglerne.
Opmærksomheden skal henledes  

 på, at det for de danske myndigheder har været utvivlsomt, at artikel 77  

 alene  

 omfatter social pension og ikke tjenestemandspension.
Det er en følge af  

 artikel 4, jf. navnlig artikel 4, stk. 4. EF-domstolen har taget stilling til  

 fortolkningen af artikel 77, stk. 2, litra a, ved dom af 8. marts 1979 i sag  

 129/78, der vedlægges i kopi.
Udtrykket pension eller rente  

 efter lovgivningen i en medlemsstat omfatter ikke pension eller rente, der  

 ydes  

 efter en særlig ordning for tjenestemænd og dermed ligestillede personer.
I  

 vejledningen af juli 1993 om EF-regler om social sikring, hæfte 7, punkt 42,  

 er  

 det således også anført, at ved anvendelse af dansk lovgivning forstås ved  

 'pension i anledning af alderdom og invaliditet' alene pension, der udbetales  

 i  

 medfør af lov om social pension.
Ved indførelse af artikel 13,  

 stk. 2, litra f, i forordningen den 20. juli 1991 blev spørgsmålet om,  

 hvilket  

 lands lovgivning tjenestemænd er omfattet af, afklaret.
Da Ankestyrelsen i  

 1993  

 behandlede sagen, var det således klart, at en tidligere tjenestemand er  

 omfattet af lovgivningen i bopælslandet efter dette lands lovgivning alene,  

 når  

 vedkommende ikke længere er omfattet af dansk lovgivning i kraft af  

 lovvalgsreglerne.
Kommunen havde på grund af  

 ukendskab til reglerne bedt om vejledning hos Socialministeriet.
Dette  

 skyldes  

 dog manglende kendskab til reglerne i kommunen, og ikke at fortolkningen af  

 reglerne gav anledning til principielle overvejelser.
 Ankestyrelsen finder ikke, at  

 der har været anledning til at forelægge anvendelsen af reglerne for  

 EU-domstolen, da reglerne ikke har givet anledning til fortolkningstvivl.  

 Hvis  

 Ankestyrelsen skulle have optaget sagen til principiel behandling, skulle  

 dette  

 således snarere ske, fordi afgørelsen kunne have generel oplysende betydning.  

 Dette kriterium er dog først indført ved ændringen af styrelsesloven med  

 virkning fra den 1. juli 1994. Mere generelt finder Ankestyrelsen, at ikke  

 enhver sag bør tages op til principiel behandling med henblik på  

 offentliggørelse, alene fordi den vedrører anvendelse af EF-forordningens  

 regler.
Ankestyrelsen er dog  

 opmærksom på det forhold, som Ombudsmanden under hovedafsnit B nævnte  

 vedrørende partshøring." Jeg er ikke ganske klar over  

 hvilke danske myndigheder Den Sociale Ankestyrelse mente havde klarhed over  

 reglernes indhold.
Det stod fast at den implicerede kommune ikke havde det.  

 Af  

 den citerede udtalelse fra Socialministeriet sås endvidere at reglerne havde  

 givet anledning til tvivl hos EF-domstolen, samt efter EF-dommen fra 1986 hos  

 de fleste medlemslande.
Socialministeriet anlagde således i begyndelsen af  

 1989 en praksis hvorefter personer der som A ophører med beskæftigelse i  

 Danmark og flytter til et andet medlemsland, var berettiget til danske  

 familieydelser.
Den konkrete sag var opstået  

 fordi de portugisiske myndigheder ikke ville udbetale ydelser til den  

 pågældende familie, dvs. fordi heller ikke disse myndigheder forstod  

 forordningen.
Det er ikke korrekt når Den Sociale Ankestyrelse fremstiller  

 forholdet således at X-Kommune "på grund af ukendskab til reglerne  

 (havde)  

 bedt om vejledning hos Socialministeriet". Kommunen var netop opmærksom  

 på reglerne, men var ikke sikker på hvorledes de skulle forstås, da reglerne  

 efter deres ordlyd ikke på det relevante punkt kunne anses for  

 umisforståelige.
 Ifølge artikel  

 13 f  

 er det en betingelse for at blive  

 omfattet af bopælslandets sociale lovgivning at personen er "ophørt med  

 at  

 være omfattet af en medlemsstats lovgivning". Om denne sidste betingelse  

 er opfyldt, beror bl.a. på om den pågældende i henhold til artikel 77 har ret  

 til pension.
Artikel 4, stk. 4, bestemmer  

 at forordningen ikke finder anvendelse på "særlige ordninger for  

 tjenestemænd og dermed ligestillede personer". En tjenestemand som  

 modtager ordinær egenpension i henhold til tjenestemandspensionsloven  

 modtager  

 således ikke en ydelse i henhold til forordningen.
Derimod må det anses for  

 mere usikkert om en tjenestemand som er tildelt kvalificeret  

 svagelighedspension eller tilskadekomstpension i henhold til §§ 7 og 8 i  

 tjenestemandspensionsloven, er omfattet af forordningen.
Tvivl herom opstår  

 især fordi pensionen i henhold til § 7 i almindelighed er betinget af at  

 tjenestemanden tillægges forhøjet pension i henhold til lov om social  

 pension,  

 og fordi tilskadekomstpension reducerer værdien af - og kan føre til  

 fuldstændig bortfald af - en eventuel erstatning i henhold til lov om  

 arbejdsskadeforsikring.
At Socialministeriet - og  

 muligvis også Den Sociale Ankestyrelse - internt ikke var i tvivl om at  

 reglerne ikke omfattede personer med tjenestemandspension, og at A's pension  

 ikke var omfattet af forordningen, udelukker efter min vurdering ikke at  

 dette  

 fortolkningsspørgsmål kunne anses for både principielt og tvivlsomt i  

 objektiv  

 forstand.
Det er netop formålet med Den Sociale Ankestyrelses adgang til at  

 optage sager af principiel betydning at Ankestyrelsen derved kan medvirke til  

 at retstilstanden afklares i forhold til de underordnede myndigheder.
Ankestyrelsen har anført at  

 ikke enhver sag bør tages op til principiel behandling med henblik på  

 offentliggørelse alene fordi den vedrører anvendelse af EF-forordningens  

 regler.
Jeg har ikke på noget tidspunkt givet udtryk for en modsat opfattelse  

 og er selvsagt enig i Ankestyrelsens bemærkning på dette punkt.
Den Sociale Ankestyrelses  

 bemærkninger om at optagelse kunne være sket til generel oplysning om det  

 retlige problem i sagen, forstår jeg således at Den Sociale Ankestyrelse  

 muligvis vil anse sagen for værende af generel, men ikke af principiel  

 betydning.
Som anført foran s. 29 har jeg vanskeligt ved at se at begreberne  

 "principiel" og "generel" kan fortolkes så præcist at der  

 med blot nogenlunde sikkerhed kan peges på sager som er generelle, men ikke  

 samtidig principielle.
Jeg finder fortsat at sag A 125 burde være optaget til  

 behandling med henblik på en afklaring over for de kommunale myndigheder og  

 ankenævn af det beskrevne fortolkningsproblem.
c) Sagsbehandlingsspørgsmål I sag  

  

 A 100  

  

 forelå et spørgsmål om korrekt sagsoplysning.
X Kommune besluttede at standse  

 kontanthjælpen til en kvinde A.
A var gift og havde fire hjemmeboende børn i  

 alderen 5-18 år.
A var af kommunen blevet tilmeldt et otte ugers kursus som  

 hun efter at have deltaget i i halvanden uge ophørte med.
A oplyste at hun på  

 grund af fibromyalgi ikke magtede at fortsætte kurset.
X Kommune anså ophøret  

 for ubegrundet og fandt derfor ikke A berettiget til kontanthjælp.
 I indstillingen til det sociale ankenævn hvortil A påklagede afgørelsen,  

 anførte nævnssekretariatet følgende:
 "...
 Klientens nuværende læge oplyste den 16.4.1993 til ankenævnet, at klienten  

 havde været til yderligere undersøgelse på medicinsk afdeling, og herefter  

 var hun henvist til rheumatologisk afdeling på Skive sygehus.
 Lægen oplyste, at resultatet  

 fra denne undersøgelse må afventes, inden der tages stilling til klientens  

 situation, med henblik på fremtidige arbejdsmuligheder/revalidering eller  

 pension.
 Ankenævnets lægekonsulent  

 udtaler, at klienten ikke er færdigundersøgt, da hun afventer en undersøgelse  

 på rheumatologisk afdeling i Skive, hvor der er mulighed for at stille en  

 nøjagtigere diagnose.
 Lægekonsulenten lægger vægt  

 på, at speciallæge i fysiurgi ikke har kunnet afkræfte, at klienten har  

 fibromyalgi.
Under hensyn til klientens  

 symptomer finder lægekonsulenten, at stillingtagen til revalidering må vente,  

 indtil de lægelige undersøgelser er tilendebragt." ..." Ankenævnets flertal vedtog  

 følgende afgørelse:
 "...
 Ankenævnet finder ikke  

 grundlag for at ændre kommunalbestyrelsens afgørelse om afslag på hjælp efter  

 bistandslovens § 37, idet der ikke foreligger lægelig dokumentation for, at  

 De  

 var ude af stand til at klare det pågældende kursus.
..." Nævnets afgørelse byggede på  

 en opfattelse med hensyn til sagsoplysning og bevisbyrde som ikke uden videre  

 er forenelig med det almindelige officialprincip.
Ankestyrelsen kunne derfor  

 have benyttet sagen til at fastslå indholdet af officialprincippet.
Nævnets  

 afgørelse synes desuden at bygge på en vildfarelse med hensyn til  

 officialprincippets  

 indhold, og meget tydede på at afgørelsen af denne grund havde fået et  

 urigtigt  

 indhold.
Dertil kom at omstændigheder omkring vedtagelsen af afgørelsen  

 pegede i retning af at samme vildfarelse kunne befrygtes at foreligge også i  

 andre nævn eller hos kommunale myndigheder.
Jeg sigter herved til at  

 sekretariatsledelsens indstilling byggede på en korrekt bedømmelse af sagens  

 bevisligheder, og at ændringen blev besluttet i selve nævnet.
Forløbet tydede  

 således på at nævnsmedlemmerne havde en anderledes - og friere - opfattelse  

 af  

 de retlige rammer for bevisbedømmelse end antaget i retspraksis samt i  

 ombudsmandspraksis.  

 På denne baggrund er det min opfattelse at sagen burde have været optaget til  

 realitetsbehandling.
 Til disse bemærkninger  

 anførte Den Sociale Ankestyrelse i udtalelsen af 21. september 1995 følgende:
 "Det er Ankestyrelsens  

 opfattelse, at nævnets afgørelse beroede på en afvejning af, om lægelige  

 oplysninger, (hvoraf det bl.a. fremgik, at klagebilledet var diffust, og at  

 ansøgeren derfor var henvist til en undersøgelse på hospital ad spørgsmålet  

 om  

 fibromyalgi), kunne begrunde, at ansøger skulle være afskåret fra at deltage  

 i  

 et vejlednings- og motivationskursus, der ikke krævede fysisk udfoldelse, jf.  

 Ankestyrelsens praksis i pensionssager om tilkendelse af førtidspension til  

 ansøgere med fibromyalgi, hvorefter revalideringsmulighederne skal være  

 udtømt, før tilkendelse af pension.
 Sagen er blevet afvist under  

 henvisning til, at der var tale om en konkret skønsmæssig vurdering, og ville  

 alene være blevet antaget, hvis underinstansernes skøn umiddelbart havde  

 syntes  

 åbenbart urimeligt.
Ankestyrelsen finder således  

 ikke umiddelbart, at ovennævnte sag ville være særlig egnet til at fastslå de  

 generelle principper bag officialprincippet men vil være opmærksom på, at  

 antage en anden sag med lignende problemstilling til belysning heraf." Det problem som jeg i mine  

 foreløbige bemærkninger beskrev som egnet til principiel afklaring, angik  

 anvendelse af officialprincippet - især spørgsmålet om i hvilken udstrækning  

 bevisbyrden for lægelige oplysninger kan pålægges den private part.
I sag A  

 100  

 havde lægekonsulenten oplyst nævnet om at klienten ikke var færdigundersøgt,  

 og  

 at der afventedes en undersøgelse hvis resultater havde klar relevans for det  

 spørgsmål ankenævnet havde fået forelagt.
Om ankenævnet i et sådant tilfælde  

 kan beslutte at afgøre sagen til skade for klageren uden at vente på de  

 relevante oplysninger, beror ikke på "en konkret skønsmæssig  

 vurdering", men derimod på den korrekte anvendelse af et retligt princip  

 - officialprincippet.
Det var derfor uholdbart at  

 Den Sociale Ankestyrelse afviste sagen med de af Ankestyrelsen nu anførte  

 bemærkninger.
Jeg må derfor fastholde at sagen var principiel og burde være  

 optaget til behandling i realiteten.
4) Sammenfatning og konklusion Som det ses, har undersøgelsen vist at 15 sager af de i alt 150 gennemgåede  

 sager kunne have været taget op til realitetsbehandling.
Gennemgangen viser  

 endvidere at seks af sagerne efter min mening burde være betragtet som  

 principielle og optaget til egentlig ankebehandling.
Der kan således ikke  

 indvendes noget imod at de 135 øvrige sager blev afvist.
At der i seks sager  

 er anledning til kritik af at sagerne er blevet afvist, kunne tages som et  

 fingerpeg om at Ankestyrelsen ikke er specielt liberal i sin  

 antagelsespraksis.
Dette tal må dog sammenholdes med resultatet af min  

 undersøgelse i 1992 af 100 sager der var anset for principielle.
I denne  

 rapport pegede jeg på at ni sager var optaget uanset at der var tvivl om  

 hvorvidt sagerne kunne betragtes som principielle, jf.
Folketingets  

 Ombudsmands beretning for 1992, s.  

 442f.
 Jeg finder herefter ikke at kunne anse resultatet for så entydigt at det  

 giver anledning til anden konklusion end at begrebet "principiel  

 behandling" i sig selv er upræcist, og derfor kan give anledning til en  

 lidt usikker praksis.
Undersøgelsen viser også at  

 seks sager uberettiget var blevet afvist, og at der således i disse sager var  

 hjemmelsmangler.  

 Denne type fejl forelå således i knap 6% af sagerne.
Denne fejlprocent hører  

 til de almindeligt forekommende i sager der undersøges af ombudsmanden, og  

 giver derfor ikke anledning til generelle betænkeligheder.
 Det er dog påfaldende at tre af  

 de seks sager drejede sig om enten ulovbestemte principper eller om regler  

 der  

 ikke ligger inden for den traditionelle sociale lovgivning.
 I min rapport fra 1992  

 udtalte jeg bl.a. at "Ankestyrelsen har bedømt sagerne på et ganske  

 snævert retligt grundlag" (Folketingets Ombudsmands beretning for 1992,  

 s.  

 445, sp. 1). Den uberettigede afvisning af de seks sager kan muligvis ses som  

 udslag af denne tendens til indsnævring af det retlige bedømmelsesgrundlag.
Den Sociale Ankestyrelses  

 bemærkninger til min foreløbige vurdering af de undersøgte sager har ikke  

 ændret min bedømmelse af de seks sager som jeg fandt burde være optaget til  

 realitetsbehandling.
Jeg finder at Ankestyrelsens bemærkninger i udtalelsen  

 af  

 21. september 1995 på to punkter er uholdbare:
 Den Sociale Ankestyrelse har  

 påberåbt sig en senere lovændring af Ankestyrelsens kompetence til som tredje  

 instans at optage sager til realitetsbehandling til støtte for en  

 indskrænkende fortolkning af begrebet "principiel betydning". Denne  

 fortolkning har efter min opfattelse hverken støtte i ordlyden eller  

 forarbejderne.
I fem af de sager som jeg  

 fandt at Den Sociale Ankestyrelse kunne eller burde have optaget til  

 realitetsbehandling, har Ankestyrelsen nu påberåbt sig at sagerne ikke var  

 "principielle" og således ikke kunne optages til ankebehandling  

 efter  

 de indtil 1. juli 1993 gældende regler.
Derimod har Ankestyrelsen oplyst at  

 sagerne ville kunne optages som "generelle" efter den nugældende  

 affattelse af klagebegrænsningen.
Om yderligere en sag har Den Sociale  

 Ankestyrelse  

 antydet at også denne sag kunne være af generel, men ikke principiel  

 betydning.
 Som påpeget foran på s.  

 29f  

 finder jeg det ikke muligt at drage  

 meget præcise konklusioner af lovændringen fra 1993. Det forekommer mig på  

 denne baggrund mindre forståeligt at Ankestyrelsen i disse sager har set sig  

 i  

 stand til med sikkerhed at kategorisere de beskrevne problemer som værende af  

 "generel", men ikke "principiel" betydning.
I to sager har Den Sociale  

 Ankestyrelse lagt det synspunkt til grund at spørgsmål som er omtalt i en  

 vejledning udsendt af Socialministeriet, ikke er principielle idet sådanne  

 spørgsmål ikke trænger til en retlig afklaring.
Denne opfattelse er juridisk  

 uholdbar set i forhold til vejledningers retlige betydning.
Ankestyrelsens bemærkninger  

 dels om forholdet mellem "principielle" og "generelle"  

 sager, dels om betydningen af Socialministeriets vejledninger tyder efter min  

 vurdering på en vis generel usikkerhed i anvendelsen af  

 klagebegrænsningsreglen.
Dette forhold må anses for beklageligt og bør efter  

 min opfattelse føre til at Ankestyrelsen søger at tilvejebringe en højere  

 grad  

 af afklaring og intern præcisering af styrelsens kompetence i tredje  

 instanssager.
III.
SAMMENFATENDE KONKLUISION FOR HELE UNDERSØGELSEN I 135 af de i alt 150 sager som undersøgelsen omfatter, har jeg ikke  

 bemærkninger til Ankestyrelsens vurdering af sagernes principielle karakter.  

 I seks tilfælde burde sagen efter min mening være taget op til principiel  

 behandling.
 Undersøgelsen kan efter min mening danne grundlag for at konkludere at  

 begrebet "principiel behandling" i sig selv er upræcist og derfor  

 formodentlig årsag til en usikker praksis.
 Udvidelsen i 1994 af beføjelsen til også at omfatte "generelle  

 sager" ses ikke at have medvirket til at præcisere omfanget af  

 Ankestyrelsens beføjelse, og styrelsens bemærkninger om lovændringen  

 efterlader indtryk af at styrelsens anvendelse af klagebegrænsningsreglen er  

 præget af betydelig usikkerhed.
 Med hensyn til partshøring er det min opfattelse at Ankestyrelsen ved at lade  

 forvaltningslovens regler gælde i fuldt omfang kunne undgå en efter min  

 mening uheldig uens praksis.
For så vidt angår  

 begrundelserne, mener jeg standardkoncepterne giver en god baggrund for  

 udformningen.
Jeg vil dog især anbefale at koncepternes afsluttede  

 konklusionsmuligheder udelades, og at sagsbehandleren dermed nødvendigt ledes  

 til at udforme en konkret konklusion.
Bilag 1 Den Sociale Ankestyrelses bemærkninger til  

 Folketingets Ombudsmands foreløbige rapport om egen drift-undersøgelsen af  

 150 principielle sager Ad. hovedafsnit.
A:  

 Begrundelse.
 Ombudsmandens  

 bemærkninger:
 Ombudsmanden medgiver, at en pligt til at begrunde efter  

 omstændighederne både kan være tids- og arbejdskrævende, og at der tillige  

 for  

 Ankestyrelsen efter loven om ankestyrelsen gælder en 14-dagesfrist til at  

 træffe afgørelse om, hvorvidt en sag skal tages op til principiel behandling.  

 Ombudsmanden peger derefter på en model, hvorefter de implicerede aktørers  

 forskellige interesser kan tilgodeses.
Således finder ombudsmanden, at Ankestyrelsens  

 standardkoncept fortsat kan anvendes som det er, men foreslår at konceptets  

 faste konklusioner bliver taget ud, idet der er for stor spredning i  

 begrundelsernes kvalitet.
Derved ville sagsbehandlerne blive tvunget til at  

 skrive konklusioner, der i højere grad svarede til de overvejelser, man havde  

 været igennem.
 Ankestyrelsens  

 bemærkninger:
Ankestyrelsen er enig med ombudsmanden i, at det er  

 vigtigt, at der ved alle afgørelser er en fyldestgørende begrundelse med  

 henvisning til lovregler, vejledninger, cirkulærer eller praksis og med  

 stillingtagen til relevante anbringender.
Ankestyrelsen har i flere år  

 fokuseret på dette område, og kvalitetssikring er som omtalt et af den nye  

 handlingsplans kerneområder.
 Ankestyrelsen finder med hensyn til ombudsmandens forslag  

 vedrørende begrundelser, at mere individuelle og konkrete begrundelser vil  

 kunne fremmes ved at udforme et fremtidigt koncept således, at brugen af en  

 standardformulering altid kædes sammen med en mere individuel udformet  

 begrundelse.
 Med hensyn til stillingtagen til partens relevante  

 anbringender er der i det nu benyttede og forbedrede standardkoncept indført  

 en  

 tekstlinie, der gør sagsbehandleren opmærksom på eventuelle anbringender og  

 tvinger sagsbehandleren til at tage stilling til disse.
Standardkoncepterne justeres i øvrigt løbende, således at  

 der ved henvisning til de relevante retsregler sker en henvisning til  

 paragraf,  

 stk. og eventuelt nummer og litra, og Ankestyrelsen vil være opmærksom på, at  

 der skal ske en henvisning til den relevante kompetenceregel.
Dette vil blive  

 indarbejdet i standardkoncepterne.
 Ad hovedafsnit B.  

 Partshøring:
 Ombudsmandens  

 generelle bemærkninger:
 En beslutning om at afvise en sag som ikke værende  

 principiel, er en afgørelse, hvortil der er knyttet retsvirkninger, og  

 følgelig  

 er beslutningen omfattet af bl.a. partshøringsbestemmelsen i  

 forvaltningslovens  

 § 19 og bestemmelsen om partens ret til at afgive en udtalelse i § 21.
Disse regler er båret af hensynet til klageren og har  

 bl.a. til formål at sikre, at parten bliver bekendt med og får lejlighed til  

 at  

 udtale sig om sagens faktiske afgørelsesgrundlag.
Tilliden til forvaltningen  

 styrkes og partshøringspligten medvirker til, at eventuelt forkerte  

 oplysninger  

 renses fra sagen, iden afgørelsen træffes.
§ 6, i lov om Den Sociale Ankestyrelse, som indeholder en  

 frist på 14 dage for Ankestyrelsen til at træffe beslutning om, hvorvidt en  

 sag  

 skal optages til principiel behandling, er en ordensmæssig forskrift, og er  

 også båret af hensynet til klageren.
Sagerne har ofte stor betydning for  

 klagerens daglige situation, og klagerne har en interesse i at få en hurtig  

 og  

 endelig afgørelse på en personlig vigtig sag.
 Selv om forvaltningslovens regler og ankestyrelseslovens  

 14-dagesregel er båret af samme interesser, opstår der i visse sager et behov  

 for en grundig og dækkende gennemgang af sagen med henblik på at afklare, om  

 der er principielle aspekter.
Ombudsmanden finder, at Ankestyrelsen tilsyneladende har  

 en uensartet praksis med hensyn til at lade klagernes ønske om at indsende  

 yderligere indlæg/materiale medføre en udsættelse af 14-dagesfristen.
Selv om  

 det kan være svært at finde en balance mellem hensynet til den hurtige  

 afgørelse og hensynet til sagens oplysning, fremhæver ombudsmanden, at  

 praksis  

 skal være ens i alle sager.
En forskellig praksis strider mod  

 lighedsprincippet.
 Ombudsmanden fremhæver samtidig de særlgie forpligtelser  

 god forvaltningsskik tilsiger jf. forvaltningslovens § 21 om at meddele  

 klageren, at man ikke kan/vil afvente yderligere indlæg, og derved give  

 klageren mulighed for at afgive en udtalelse før sagen afsluttes.
 Ombudsmandens foreløbige konklusion er, at den  

 ordensmæssige forskrift med hensyn til 14-dages fristen ikke generelt kan  

 fritage Ankestyrelsen fra pligterne i forvaltningslovens § 19, stk. 1 og §  

 21.  

 Ved at lade forvaltningslovens regler gælde i fuldt omfang undgår  

 Ankestyrelsen  

 den uheldige uens praksis.
 Ankestyrelsens  

 bemærkninger:
 Ankestyrelsen er enig med ombudsmanden i, at overholdelse  

 af 14-dages fristen er en ordensmæssig forskrift, og at denne frist ikke  

 fritager Ankestyrelsen for at partshøre eller give parten lejlighed til at  

 udtale sig, jf. forvaltningslovens § 19 og § 21, med mindre det på forhånd  

 kan  

 udelukkes, at de pågældende oplysninger vil have betydning for afgørelsen af,  

 om sagen har principiel eller generel betydning. 14 dages fristen må derfor  

 regnes fra datoen for indkomsten af de seneste oplysninger.
 Ankestyrelsen vil præcisere dette i en intern  

 kontormeddelelse.
 Ankestyrelsen vil endvidere fortsat fx ved interne  

 foredrag om forvaltningsloven, ved kontormeddelelser mv. skærpe  

 opmærksomheden  

 med hensyn til overholdelse af reglerne.
 Ombudsmandens  

 konkrete bemærkninger ad Ankestyrelsens partshøringspligt/begrundelsespligt:
I gennemgangen er der kun fundet tre sager, hvor det var  

 aktuelt at overveje spørgsmålet om partshøringspligt/begrundelsespligt.
Det  

 drejer sig om sag A 125, sag A 34 og sag A 120. I den første sag oplyste  

 Ankestyrelsen intet om, at styrelsen under sagsbehandlingen havde kontaktet  

 Sundhedsstyrelsen og om resultatet deraf.
I de to andre sager indhentede  

 Ankestyrelsen konkrete telefoniske oplysninger.
 Ankestyrelsens  

 bemærkninger:
 Idet sag A 125 er omfattet af de 6 sager, som ombudsmanden  

 har fundet burde været taget op til principiel behandling, vil Ankestyrelsen  

 senere under hovedafsnit C kommentere denne sag nærmere.
For så vidt angår sag A 34 og A 120 har Ankestyrelsen  

 ingen bemærkninger til det af ombudsmanden påpegede.
Styrelsen vil i  

 fremtiden  

 være opmærksom på sådanne forhold.
 Ad hovedafsnit C.  

 Hvornår og hvorvidt en sag er principiel.
 Ombudsmandens  

 bemærkninger til de sager, som kunne være taget op til realitetsbehandling:
 Ombudsmanden har med udgangspunkt i Ankestyrelsens  

 kontormeddelelse fra august 1994 koncentreret undersøgelsen om sager, hvor  

 der  

 har foreligget generelle aspekter, som kunne have givet Ankestyrelsen  

 anledning  

 til en realitetsbehandling.
I de fleste af de sager, som ombudsmanden fandt kunne være  

 optaget til realitetsbehandling, har det været usikkert om en  

 realitetsbehandling også ville føre til en stillingtagen til og dermed  

 afklaring af sagens generelle problem.
Nogle få sager findes at indeholde  

 generelle problemstillinger, der giver dem principiel betydning.
Blandt disse  

 fandt ombudsmanden, at nogle også kunne afgøres på et mere konkret grundlag,  

 og  

 at de af denne grund ikke nødvendigvis ville føre til udtalelser af mere  

 almindelig rækkevidde, medens 6 sager burde have været antaget til principiel  

 behandling.
 Ad hovedafsnit C.  

 Sager som kunne være taget op til realitetsbehandling.
 Ad  

 sagsbehandlingsspørgsmål.
 Ombudsmandens bemærkninger:
 I 4 sager forelå der tilkendegivelser fra de underordnede  

 myndigheder med hensyn til sagsbehandlingsreglernes indhold, der kunne have  

 givet Ankestyrelsen anledning til at undersøge, om opfattelserne var  

 korrekte.
Sag A 11.  

  

 side  

 27-29 Ombudsmandens  

 bemærkninger:
Ombudsmanden finder, at spørgsmålet var, om  

 officialprincippet var overholdt eller om nævnets afgørelse kunne forstås  

 således, at nævnet mente, at det påhvilede den private part at tilvejebringe  

 oplysningerne.
Denne sag kunne have givet Ankestyrelsen anledning til at  

 optage  

 sagen med henblik på at fastlægge og præcisere officialprincippet og dets  

 indhold.
Hvis Ankestyrelsens afvisning, med henvisning til at  

 afgørelsen var truffet efter en konkret skønsmæssig vurdering af, om  

 zoneterapi  

 kunne anses for lægeligt velbegrundet, dækkede over, at styrelsen anså sagen  

 for tilstrækkeligt oplyst, kan afvisningen ikke kritiseres.
Det kan dog  

 fastslås, at sagen indeholdt momenter, som kunne have berettiget, at sagen  

 blev  

 optaget til realitetsbehandling.
 Ankestyrelsens  

 bemærkninger:
 Afvisningen var som anført af ombudsmanden truffet ud fra  

 en vurdering af, at sagen var tilstrækkeligt oplyst.
 Sag A 23. side  

 29-31.
 Ombudsmandens  

 bemærkninger:
 Ombudsmanden finder, at sagen kunne være optaget til  

 principiel behandling til belysning af flere aspekter.
For det første tales i bistandslovens § 40, stk. 1, nr. 1,  

 om "et rimeligt tilbud om arbejde", hvilket lægger op til, at der  

 ved  

 anvendelsen af § 40 også skal tages hensyn til de forhold - herunder løn og  

 andre arbejdsvilkår - hvorunder dette arbejde foregår.
Da sekretariatet i sin  

 indstilling til nævnet havde anført, at kommunen havde haft kontakt til  

 arbejdsgiveren, der havde bekræftet, at der var arbejde til klager, men at  

 han  

 havde afvist med henvisning til nævnte dårlige arbejdsforhold, kunne sagen  

 være  

 taget op til principiel behandling til afklaring af, om den blotte  

 omstændighed, at et arbejdstilbud stod åbent, afskar klager fra kontanthjælp.
 Sagen kunne også være optaget med henblik på en generel  

 fastlæggelse af, om oplysninger om, hvorvidt arbejdsvilkårene er acceptable  

 eller ej, skal tilvejebringes af ansøgeren eller af de sociale myndigheder.
 Ankestyrelsen havde afvist sagen med henvisning til, at  

 afgørelsen var truffet efter en konkret vurdering, og i øvrigt var i  

 overensstemmelse med de gældende regler, jf. bistandslovens § 40, hvorefter  

 der  

 ikke kan udbetales kontanthjælp, så længe arbejdstilbudet står åbent.
 Ankestyrelsens  

 bemærkninger:
Ved vurderingen af om denne sag skulle optages til  

 principiel behandling indgik bl.a., at kommunen havde forsøgt at undersøge  

 arbejdsforholdene.
Den tidligere opholdskommune havde standset udbetalingen  

 af  

 kontanthjælp med udgangen af juli 1992, idet klageren udeblev fra en samtale  

 og  

 i øvrigt blev vurderet som en noget "flakkende person".
 Kommunen havde henvist til, at uoverensstemmelser på  

 arbejdspladsen er "et fagforeningsspørgsmål". Ankestyrelsen er  

 enig,  

 så vidt som styrelsen finder, at sådanne uoverensstemmelser normalt må  

 henhøre  

 under de regler, der regulerer arbejdspladsforholdene.
Afgørelsen er truffet ud fra en konkret vurdering af om  

 arbejdstilbudet måtte anses for rimeligt, og ud fra at ansøgers oplysninger  

 om  

 arbejdsforholdene ikke fandtes at være af en sådan karakter, at der var  

 grundlag for at tro, at der var belæg for ansøgeres klage over  

 arbejdsforholdene.
Sagen fandtes således ikke at være egnet til at belyse de  

 problemstillinger, som ombudsmanden peger på.
Sag nr.
A 76.  

 side 31-32.
 Ombudsmandens  

 bemærkninger:
Ombudsmanden tilslutter sig for så vidt nævnets afgørelse  

 og finder det berettiget, at boligtillægget i den aktuelle sag blev  

 reduceret.  

 Afgørelsen udsprang af princippet om processuel skadevirning.
Sagen fandtes  

 således  

 at kunne være optaget med henblik på en fastlæggelse af dette princips  

 anvendelsesmuligheder i en praktisk set ofte forekommende situation.
På den  

 anden side finder ombudsmanden ikke, at denne sag var særligt egnet til at  

 slå  

 princippets generelle indhold fast, og det kunne derfor heller ikke betragtes  

 som kritisabelt, at sagen blev afvist.
 Ankestyrelsens  

 bemærkninger:
 Styrelsen tilslutter sig ombudsmandens synspunkt om, at  

 sagen ikek er særligt egnet til at fastslå det generelle indhold i princippet  

 om processuel skadevirkning.
Sag nr.
A 107.  

 side 32-33- Ombudsmandens  

 bemærkninger:
Ombudsmanden finder, at sagen kunne give Ankestyrelsen  

 mulighed for at udtale sig om officialprincippets anvendelse i sociale sager,  

 idet nævnet tilsyneladende ikke havde forsøgt at kontrollere om klagers  

 fremstilling af ansættelses- og afskedigelsesforholdet var korrekt.
Sagen  

 kunne  

 derfor have givet Ankestyrelsen anledning til at understrege kravet om, at  

 afgørelser skal hvile på et forsvarligt grundlag, og at dette krav  

 nødvendigvis  

 må være skærpet, hvor der er tale om en kontrolinstans.
Der sås ikke at  

 foreligge offentliggjort Ankestyrelsespraksis om spørgsmålet om  

 ankeinstansers  

 oplysningspligt.
 Ankestyrelsens  

 bemærkninger:
Sagen blev afvist, idet der var antaget andre sager til  

 afklaring af, om selvforskyldt ledighed kunne sidestilles med ubegrundet  

 opgivelse af arbejde.
Desuden fandtes det ikke i den aktuelle sag at kunne  

 undgås, at afgørelsen blev meget konkret.
 Ad  

 fortolkningsspørgsmål.
Sag nr.
A 20 og nr.  

 A 19  

  

 side 33-34.
 Ombudsmandens  

 bemærkninger:
Ombudsmanden henviser til, at det ifølge  

 børnetilskudslovens § 2 er en betingelse for at modtage de nævnte ydelser, at  

 modtageren er "enlig forsørger". I sag nr.
A 20 ejede en yngre mand  

 et hus og udlejede 2 værelser til en enlig kvinde, hvis søn på et tidspunkt  

 var  

 anbragt uden for hjemmet.
Et af husets rum var fællesrum, hvor den enlige  

 kvinde havde anbragt møbler.
Kommunen rejste på baggrund af en samlet  

 vurdering  

 af de i sagen foreliggende oplysninger krav om tilbagebetaling af ordinært og  

 ekstra børnetilskud, idet den fandt, at parterne havde levet papirløst  

 sammen.  

 Samme faktiske forhold gjorde sig gældende i sag nr.
A 19, hvor kommunen  

 krævede børnetilskuddet tilbagebetalt af kvinden.
Ombudsmanden finder det berettiget, at Ankestyrelsen havde  

 afvist at behandle sagerne for så vidt styrelsen skønnede, at deres  

 bevisligheder klart viste, at parterne boede sammen.
Sagerne kunne imidlertid  

 være optaget til realitetsbehandling med henblik på en afklaring af, om  

 parternes boarrangement kunne betragtes som et samliv og med henblik på en  

 præcisering af begrebet "enlig forsøger".
 Ankestyrelsens  

 bemærkninger:
Ankestyrelsen er enig med ombudsmanden i, at afvisningen  

 må anses for berettiget for så vidt styrelsen skønnede, at sagernes  

 bevisligheder klart viste, at parterne boede papirløst sammen.
VEd afgørelsen  

 af, hvorvidt sagerne skulle antages, fandtes parterne at måtte anses for at  

 have boet papirløst sammen.
Afgørelserne er i overensstemmelse med de  

 generelle  

 retningslinier, der er anført i Sikringsstyrelsens vejledning af 18. december  

 1986 om børnetilskud og forskudsvis udbetaling af børnebidrag, punkt. 8.
Afgørelserne er baseret på en samlet konkret vurdering.  

 Ankestyrelsen er dog enig med ombudsmanden i, at der er det generelle element  

 i  

 sagerne, at der ved afgørelsen ses væk fra en indgået lejekontrakt, og at der  

 kunne være behov for en udmelding af praksis herom.
Dette kriterium for  

 antagelse af sager, er dog, som før nævnt, først indført ved ændring af  

 Ankestyrelsesloven med virkning fra 1. juli 1994.
Det kan oplyses, at Ankestyrelsen efterfølgende har  

 behandlet en sag, hvor en mand og kvinde boede i samme hus, men hver havde en  

 lejekontrakt til en andel af huset.
Manden var fader til kvindes yngste barn.  

 I  

 denne sag tiltrådte Ankestyrelsen ud fra en konkret vurdering, at parterne  

 måtte anses for samlevende, og at modtaget børnetilskud skulle  

 tilbagebetales.  

 Afgørelsen er offentliggjort i SM B-8-94.
Sag nr.
A 54.  

 side 34-36 Ombudsmandens  

 bemærkninger:
I sagen havde klageren fået afslag på hjælp i henhold til  

 §  

 46 a, i  

 bistandsloven til alkoholbehandling på et privat behandlingscenter, idet  

 kommunen havde henvist til, at klageren ikke havde forsøgt at få behandling i  

 det etablerede offentligt drevne og gratis behandlingssystem.
Ankestyrelsen  

 havde afvist at behandle klage over nævnets afgørelse, idet styrelsen i SM  

 0-27-88, der dækker 3 sager, tidlgiere havde taget stilling til, under hvilke  

 betingelser der (undtagelsesvis) kan ydes hjælp til behandling for  

 alkoholmisbrug i institutioner udenfor det offentlige behandlingssystem.
 I forhold til de 3 sager, der er indeholdt i SM 0-27-88,  

 finder ombudsmanden, at sag A 54 indeholdt en række særlige forhold, som  

 kunne  

 have begrundet, at Ankestyrelsen benyttede den til nuancering af praksis.  

 Brugen af A 54 kunne dog give anledning til bevismæssig tvivl, og det kunne  

 derfor ikke kritiseres, at Ankestyrelsen ikke optog sagen med henblik på en  

 videreudbygning af den praksis, som SM 0-27-88 havde givet grundlag for.
 Ankestyrelsens  

 bemærkninger:
 Der har været mange sager vedrørende såpørgsmålet om hjælp  

 til behandling indenfor det offentlige behandlingssystem, og styrelsen fandt  

 ikke den konkrete sag egnet til principiel behandling.
Sag nr.
A 49.  

 side 36-37.
 Ombudsmandens  

 bemærkninger:
 Ombudsmanden finder, at der er forholdsvis få  

 offentliggjort afgørelse om bistandslovens § 47, stk. 1, og sagen fandtes at  

 indeholde en række momenter, som gjorde den velegnet for Ankestyrelsen til at  

 udtale sig generelt om den i bestemmelsen forudsatte sammenligning mellem den  

 bolig, der flyttes fra og den nye bolig samt til at uddybe indholdet af  

 vendingen "boligmæssige forhold".
Ankestyrelsen havde afvist sagen med henvisning til, at  

 afgørelsen beroede på en konkret skønsmæssig vurdering.
Idet nævnet havde  

 afgjort  

 sagen meget konkret, kunne Ankestyrelsen for så vidt gøre det samme og var  

 derfor ikke tvunget ind i en mere generel stillingtagen til bestemmelsens  

 rækkevidde.
Afvisningen kunne derfor ikke anses for kritisabel.
 Ankestyrelsens  

 bemærkninger:
I indstillingen er der henvist til, at Ankestyrelsen  

 tidligere har taget stilling til, om de miljømæssige forhold kunne være en  

 boligmæssig forbedring jf.
SM 0-16-90. Ankestyrelsen er endvidere enig med  

 ombudsmanden i, at der var tale om en meget konkret sag.
Ad.
Generelle  

 hjemmelskrav til skønsafvejningen.
Sag nr.
A 4.  

 side 38-39.
 Ombudsmandens  

 bemærkninger:
 Ombudsmanden finder, at sagen berørte det almindelige  

 forvaltningsretlige problem om forvaltningens skønsafvejning lovligt var  

 blevet  

 erstattet af en intern regle gående ud på, at den i bistandslovens § 46  

 forudsatte trang ikke var til stede, hvis ansøgerne havde en højere  

 lønindtægt  

 end en eventuel kontanthjælp jf. bistandslovens § 37. Den samlede vurdering,  

 der lægges op til i § 46 var således tilsyneladende blevet afløst af en fast  

 regel.
Det kunne dog ikke, som sagen forelå oplyst med sikkerhed  

 fastslås, om inddragelsen af kontanthjælpsberegningen alene var af vejledende  

 karakter og således ikke eneafgørende for sagens udfald.
Hvis dete sidste var  

 tilfældet, havde Ankestyrelsen ret i, at afgørelsen byggede på en konkret  

 vurdering og dermed også i, at Ankestyrelsens stillingtagen til sagen ikke  

 ville få generel virkning.
 Ankestyrelsens  

 bemærkninger:
 Ankestyrelsen fandt som nævnt, at der var tale om en  

 afgørelse truffet efter en konkret skønsmæssig vurdering, og at  

 kontanthjælpsberegningen kun havde været af vejledende karakter.  

 Ankestyrelsen  

 er opmærksom på problematikken omkring "skøn under regel" og har  

 indenfor det seneste år truffet flere afgørelser i sager, hvor der har været  

 tale om "skøn under regel" bl.a. i SM 0-72-95 og SM 0-73-95.
 Ad hovedafsnit C.  

 Sager, der burde været taget op til realitetsbehandling.
 Generelle juridiske spørgsmål.
Ad Sag nr.
A 6  

  

 side 40-42.
 Ombudsmandens  

 bemærkninger:
Ombudsmanden bemærker, at sagen drejer sig om, at både  

 kommunen og nævnet havde afvist at yde kontanthjælp med tilbavevirkende  

 kraft.  

 Ombudsmanden finder, at der er påberåbt et mere generelt virkende princip,  

 som  

 har et retligt set usikkert hjemmelsgrundlag og anvendelsesområde.
Princippet  

 ses ikke i tidligere afgørelser at være afgjort mere generelt af  

 Ankestyrelsen,  

 og der findes at foreligge et uomtvisteligt behov for en retlig afklaring af  

 princippet.
Ombudsmanden fandt, at sagen desuden rejste 2 spørgsmål om  

 den nærmere afgrænsning af princippet: Gælder princippet også for ansøgere,  

 der  

 som denne ikke havde haft anledning til at søge hjælp? Og hvilke henvendelser  

 fra en borger kan betragtes som eller eventuelt sidestilles med ansøgninger? Endvidere peger ombudsmanden på, at sagen i realiteten  

 drejede sig om omkontering af hjælp snarere end om tildeling af hjælp med  

 tilbagevirkende kraft.
Ombudsmanden bekendt er sådanne efterfølgende  

 konteringer helt almindelige og ikke tidligere blevet anset for omfattet af  

 "forbudet mod hjælp med tilbagevirkende kraft".
 Ankestyrelsens  

 bemærkninger:
 Det bemærkes, at sagen blev behandlet på baggrund af de  

 daværende antagelsesregler, der gjaldt for tiden før den 1. juli 1994.
 Det fremgår af sagen, at ansøger anmodede om kontanthjælp  

 den 6. april 1993 for perioden 1. juli - 8. august 1991. Den hjælp, der var  

 ydet ham efter bistandslovens § 43 i perioden 1. juli - 30. november 1991 var  

 krævet tilbagebetalt efter bistandslovens § 25, stk. 1. Ankenævnet havde  

 tiltrådt afgørelsen om tilbagebetaling af bruttorevalideringsydelsen for  

 perioden 1. juli - 30. september 1991. Ankestyrelsen havde afvist at optage  

 sagen til principiel behandling.
I SM 0-30-89 har Ankestyrelsen taget stilling til, at der  

 kan ydes hjælp efter bistandslovens § 48 til medicinudgifter afholdt inden  

 ansøgningstidspunktet til et barn med kronisk lidelse, hvis ansøgning  

 indgives  

 til kommunen inden rimelig tid.
I denne sag var der indkøbt medicin den 11.  

 august, 18. august og 28. august 1987, og der blev søgt om hjælp den 2.  

 september  

 1987.
 Under hensyn til, at det første medicinindkøb var sket den  

 11. august 1987 fandt Ankestyrelsen ikke, at der var rettet henvendelse inden  

 rimelig tid, og kommunen havde derfor med rette afvist at afholde udgiften.
I sag A6 afsluttede ansøger sin uddannelse den 27. juni  

 1991. Han fortsatte fejlagtigt med at få hjælp efter bistandslvoens § 43  

 indtil  

 den 4. september 1991, hvor han oplyste om fejlen.
Den 6. april 1993 - næsten  

 2  

 år senere - søgte han kontanthjælp.
 Ankestyrelsen er enig i, at sagen kunne være antaget til  

 belysning af det retlige grundlag for princippet om, at der ikke kan ydes  

 hjælp  

 med tilbagevirkende kraft.
 Ankestyrelsen fandt dog ikke den foreliggende sag særlig  

 egnet til at fastslå de af ombudsmanden ønskede principper.
Efter Ankestyrelsens opfattelse var der ikke tale om  

 omkontering af hjælpen.
Omkonteringstilfælde foreligger efter vores begreber,  

 hvor en person findes berettiget til en ydelse, som skal dække samme behov,  

 som  

 en anden ydelse har dækket, fx hvor en kontanthjælpsmodtager tilkendes  

 førtidspension med virkning fra ansøgningstidspunktet.
Det forudsættes  

 herved,  

 at betingelserne for opnåelsen af ydelsen - herunder indgivelse af ansøgning  

 -  

 er opfyldt.
 Ankestyrelsen kan oplyse, at vi efter den nugældende  

 forståelse af begrebet principiel/generel betydning har antaget en sag, hvor  

 der vil blive taget stilling til, om børnetillæg kan bevilges med  

 tilbagevirkende kraft.
 Det kan desuden bemærkes, at Ankestyrelsen i SM 0-92-95  

 efterfølgende har behandlet en sag, der til dels berørte spørgsmålet om, hvad  

 der skal til for at en henvendelse fra en borger, kan betragtes som eller  

 sidestilles med en ansøgning.
Sag nr.
A 7.  

 side 42-44.
 Fortolkningsspørgsmål.
 Ombudsmandens  

 bemærkninger:
Sagen rummede problemstillinger af utvivlsomt generel art.  

 Som sagen blev forelagt, måtte Ankestyrelsen antages at være opmærksom på to  

 problemstillinger, der blev anset for principielle.
Det ene punkt, rejst af  

 kommunen var, at få fastlagt en fortolkning af grænserne for, hvornår  

 kommunen  

 kan standse en optræning på det almindelige arbejdsmarked, når det skønnes,  

 at  

 revalideringen ikke længere vil kunne gennemføres.
Det andet punkt var, at få  

 fastlagt, hvorvidt arbejdsretlige og overenskomstmæssige regler sætter  

 grænser  

 for, hvornår revalideringen kan standses.
Som sagen blev forelagt, havde Ankestyrelsen i forbindelse  

 med en realitetsbehandling være tvunget til at forholde sig til i hvert fald  

 den ene problemstilling.
Der forelå i sagen åbenbart uenighed med hensyn til  

 retsopfattelsen mellem nævnet og kommunen.
Den af ankenævnet tilkendegivne  

 retsopfattelse blev imidlertid ikke tilkendegivet på en sådan måde, at  

 kommunen  

 kunne betragte retsstillingen som afklaret.
På denne baggrund mener  

 ombudsmanden, at Ankestyrelsen burde have optaget sagen til  

 realitetsbehandling.
 Ankestyrelsens  

 bemærkninger:
Med hensyn til det af ombudsmanden først rejste punkt, kan  

 Ankestyrelsen bemærke, at styrelsen fandt, at spørgsmålet om ophør af § 43,  

 stk. 8, - forhold kunne indeholde principielle aspekter.
Konkret fandt  

 Ankestyrelsen  

 dog ikke, at sagen var principiel, da revalidenden var blevet afskediget på  

 grund af omstrukturering, og da han fortsat arbejdede i opsigelsesperioden,  

 som  

 lå inden for bevillingsperioden.
Det ville således være ud fra en generel  

 vejledende betragtning, at sagen ville have interesse.
 Som begrebet "antaget til principiel behandling"  

 i 1993 var udformet, findes det ikke at betyde, at sagen dengang burde have  

 været antaget som principiel.
Med hensyn til punkt nr. to, finder Ankestyrelsen ikke, at  

 dette kan antages at have principiel interesse, da retstilstanden er afklaret  

 i  

 vejledningen.
Der henvises til punkt 53, 3. afsnit, i vejledningen af 6.  

 august  

 1990, hvorefter de sædvanlige regler for arbejdsmarkedet er gældende.
 Under henvisning til ovennævnte, er Ankestyrelsen ikke  

 enig med ombudsmanden i, at sagen burde være antaget til principiel  

 behandling  

 efter de dagældende regler.
Sag nr.
A 91.  

 side 44-46 Ombudsmandens  

 bemærkninger:
Ombudsmanden finder ikke, at der i denne sag var  

 nævneværdig tvivl om, at ansøgeren havde ret til at få flyttehjælp i henhold  

 til bistandslovens § 47, stk. 1, og at tilflytterkommunen uberettiget havde  

 afslået at give samtykke.
Fraflytningskommunen havde forsøgt efter bedste  

 evne  

 at følge proceduren og burde være blevet stillet, som om betingelserne i §  

 47,  

 stk. 2, havde været opfyldt.
Ombudsmanden finder, at en realitetsundersøgelse kunne  

 have ført til en ændring af nævnets afgørelse, som gav tilflytningskommunen  

 ret.
I Ankestyrelsens begrundelse for ikke at tage sagen op, lå der en  

 indirekte tiltrædelse af nævnets afgørelse, dette kræver en egentlig  

 realitetsbehandling.
 Ankestyrelsens  

 bemærkninger:
 Styrelsen er enig med ombudsmanden i, at sagen både efter  

 de dagældende og nugældende antagelsesregler burde have været antaget til  

 principiel behandling.
Sag nr.
A 114.  

 side 46-49 Ombudsmandens  

 bemærkninger:
 Sagen drejer sig om overskydende skat, som bevirkede, at  

 en kommune foretog fradrag i et kontanthjælpsbeløb, idet den overskydende  

 skat  

 blev betragtet som en indtægt, jf. bistandslovens § 38.
 Ankestyrelsen havde afvist at antage sagen som afgjort i  

 overensstemmelse med gældende regler og en konkret vurdering.
Ombudsmanden henviser til, at han i en skrivelse af 6.  

 december 1994 på baggrund af en anden sag havde taget stilling til, om  

 overskydende skat er en indtægt.
Heri var der henvist til  

 kontanthjælpsvejledningen (Socialministeriets vejledning nr. 188 af 30.  

 november 1993), hvoraf det fremgår, at overskydende skat ikke længere kan  

 betragtes som en indtægt ved kontanthjælpsberegningen.
 Ombudsmanden anså således spørgsmålet om og især i hvilke  

 tilfælde og perioder, overskydende skat kan betragtes som indtægt, for  

 overordentlig tvivlsomt og for så væsentligt at få afklaret, at han var  

 indstillet på at henstille, at klageren fik fri proces.
På denne baggrund findes Ankestyrelsen at burde have  

 optaget sag A 114 til realitetsbehandling, idet de tidligere SM-meddelelser  

 ikke kunne betragtes som endeligt afklarende af retstilstanden.
Ombudsmanden  

 henviser også til vejledning nr. 188 af 30. november 1993.
 Ankestyrelsens  

 bemærkninger:
 Ankestyrelsen afviste at antage sagen under henvisning  

 til, at afgørelsen var i overensstemmelse med gældende regler, jf. den  

 dagældende bistandslovens § 38, stk. 1, og daværende kontanthjælpsberegning  

 pkt. 10. Efter dagældende regler og praksis var beløbet at betragte som en  

 indtægt, der skulle fradrages i hjælpen.
 Ankestyrelsen finder, at den ændrede opfattelse, der er  

 kommet til udtryk i de to seneste kontanthjælpsvejledninger skyldes, at  

 kontanthjælp fra den 1. januar 1994 er blevet bruttoficeret.
 På denne baggrund finder Ankestyrelsen ikke, at der var  

 grundlag for at optage sagen til realitetsbehandling.
I slutningen af 1994 har styrelsen behandlet 2 sager, om  

 hvorledes overskydende skat nu skal betragtes jf.
SM 0-13.95.
Sag nr.
A 125.  

 side 49-53 Ombudsmandens  

 bemærkninger:
 Sagen drejer sig om EU-forordning nr. 1408/71 om social  

 sikring af vandrende arbejdstager, der ved forordning nr. 2195/91 blev  

 ændret.  

 Ombudsmanden finder, at der i sagen forelå et generelt spørgsmål, om artikel  

 77  

 i forordningen skulle forstås således, at der tænkes på alle pensioner, der  

 udbetales efter et medlemslands lovgivning, eller om der kun sigtes til  

 ydelser, der udbetales i henhold til den sociale lovgivning.
Endvidere findes forordningsspørgsmålet at fremstå som  

 overordentligt usikkert.
Den konkrete sag findes at afsløre stor (og  

 forståelig) usikkerhed hos de sociale myndigheder.
Samtidig viste  

 Socialministeriets udtalelse i sagen, at der var tale om et praktisk problem  

 af  

 en vis støttelse.
Alleeerede af den grund burde sagen have været taget op til  

 undersøgelse.
 Som yderligere støtte for at sagen burde være taget op  

 henviser ombudsmanden til, at sagen drejede sig om fortolkning af EU-regler,  

 og  

 at Ankestyrelsen må antages at være særlig egnet til at medvirke til  

 belysning  

 af sådanne spørgsmål, idet Ankestyrelsen antages at være beføjet til at  

 forelægge præjudicielle spørgsmål for EF-domstolen.
 Ankestyrelsens  

 bemærkninger:
 Ankestyrelsen er ikke enig med ombudsmanden i, at der  

 forelå usikkerhed hos de sociale myndigheder om fortolkningen af reglerne.
Opmærksomheden skal henledes på, at det for de danske  

 myndigheder har været utvivlsomt, at artikel 77 alene omfatter social pension  

 og ikke tjenestemandspension.
Det er en følge af artikel 4, jf. navnlig  

 artikel  

 4, stk. 4. EF-domstolen har taget stilling til fortolkningen af artikel 77,  

 stk. 2, litra a, ved dom af 8. marts 1979 i sag 129/78, der vedlægges i kopi.
Udtrykket pension eller rente efter lovgivningen i en  

 medlemsstat omfatter ikke pension eller rente, der ydes efter en særlig  

 ordning  

 for tjenestemænd og dermed ligestillede personer.
I vejledningen af juli 1993  

 om EF-regler om social sikring, hæfte 7, punkt 42, er det således også  

 anført,  

 at ved anvendelse af dansk lovgivning forstås ved "pension i anledning  

 af  

 alderdom og invaliditet" alene pension, der udbetales i medfør af lov om  

 social pension.
Ved indførelse af artikel 13, stk. 2, litra f, i  

 forordnigen den 20. juli 1991 blev spørgsmålet om, hvilket lands lovgivning  

 tjenestemænd er omfattet af, afklaret.
Da Ankestyrelsen i 1993 behandlede  

 sagen, var det således klart, at en tidligere tjenestemand er omfattet af  

 lovgivningen i bopælslandet efter dette lands lovgivning alene, når  

 vedkommende  

 ikke længere er omfattet af dansk lovgivning i kraft af lovvalgsreglerne.
Kommunen havde på grund af ukendskab til reglerne bedt om  

 vejledning hos Socialministeriet.
Dette skyldes dog manglende kendskab til  

 reglerne i kommunen, og ikke at fortolkningen af reglerne gav anledning til  

 principielle overvejelser.
Ankestyrelsen finder ikke, at der har været anledning til  

 at forelægge anvendelsen af reglerne for EU-domstolene, da reglerne ikke har  

 givet anledning til fortolkningstvivl.
Hvis Ankestyrelsen skulle have optaget  

 sagen til principiel behandling, skulle dette således snarere ske, fordi  

 afgørelsen kunne have generel oplysende betydning.
Dette kriterium er dog  

 først  

 indført ved ændringen af styrelsesloven med virkning fra den 1. juli 1994.  

 Mere  

 generelt finder Ankestyrelsen, at ikke enhver sag bør tages op til principiel  

 behandling med henblik på offentliggørelse, alene fordi den vedrører  

 anvendelse  

 af EF-forordningens regler.
 Ankestyrelsen er dog opmærksom på det forhold, som  

 ombudsmanden under hovedafsnit B nævnte vedrørende partshøring.
Sag nr.
A 100.  

 side 53-54.
 Sagsbehandlingsspørgsmål.
 Ombudsmandens  

 bemærkninger:
Ombudsmanden finder, at nævnets afgørelse byggede på en  

 opfattelse med hensyn til sagsoplysning og bevisbyrde, som ikke uden videre  

 er  

 forenelig med det almindelige officialprincip.
Ankestyrelsen kunne derfor  

 have  

 benyttet sagen til at fastslå indholdet af officialprincippet.
Nævnets afgørelse synes desuden at bygge på en vildfarelse  

 med hensyn til officialprincippets indhold, og meget tydede på, at afgørelsen  

 af denne grund havde fået et urigtigt indhold.
Dertil kom, at  

 omstændighederne  

 omkring vedtagelse af afgørelsen, som var en flertalsafgørelse, i modstrid  

 med  

 det, som sekretariatet havde indstillet, pegede i retning af, at samme  

 vildfarelse kunne befrygtes at foreligge også i andre nævn eller hos  

 kommunale  

 myndigheder.
Sagen findes således at burde være taget op til  

 realitetsbehandling.
 Ankestyrelsens  

 bemærkninger:
Det er Ankestyrelsens opfattelse, at nævnets afgørelse  

 beroede på en afvejning af, om lægelige oplysninger, (hvoraf det bl.a.  

 fremgik,  

 at klagebilledet var diffust, og at ansøgeren derfor var henvist til en  

 undersøgelse på hospital ad spørgsmålet om fibromyalgi), kunne begrunde, at  

 ansøger skulle være afskåret fra at deltage i et vejlednings- og  

 motivationskursus, der ikke krævede fysisk udfoldelse, jf.
Ankestyrelsens  

 praksis i pensionssager om tilkendelse af førtidspension til ansøgere med  

 fibromyalgi, hvorefter revalideringsmulighederne skal være udtømt, før  

 tilkendelse af pension.
 Sagen er blevet afvist under henvisning til, at der var  

 tale om en konkret skønsmæssig vurdering, og ville alene være blevet antaget,  

 hvis underinstansernes skøn umiddelbart havde syntes åbenbart urimeligt.
 Ankestyrelsen finder således ikke umiddelbart, at  

 ovennævnte sag ville være særlig egnet til at fastslå de generelle principper  

 bag officialprincippet men vil være opmærksom på, at antage en anden sag med  

 lignende problemstilling til belysning heraf.
