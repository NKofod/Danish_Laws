Bekendtgørelse om forbud  

 mod indførsel af levende flyvende hunde, hunde og katte fra halvøen Malaysia  

 og  

 Australien  

1) I medfør af § 37, § 67  

 og § 70, stk. 3, i lov nr. 432 af 9. juni 2004 om hold af dyr fastsættes:
 § 1.  

  

 Indførsel af flyvende hunde af arten Pteropus med oprindelse i eller  

 afsendt fra halvøen Malaysia eller Australien er forbudt.
 Stk. 2.  

  

 Stk. 1 gælder ikke,  

 hvis:
1)  

 	  

 dyrene stammer fra en koloni i fangenskab, 2)  

 	  

 dyrene har været isoleret i karantænefaciliteter i mindst 60 dage,  

 og 3)  

 	  

 prøver udtaget fra dyrene har udvist negative resultater ved en  

 serumneutralisering eller ved en godkendt ELISA-test for antistoffer mod  

 Hendra  

 og Nipah sygdomsvira, udført i et laboratorium, som de kompetente myndigheder  

 har godkendt til disse test, på blodprøver, der er taget ved to lejligheder  

 med  

 21 til 30 dages mellemrum, idet den anden prøve skal tages i løbet af de  

 sidste  

 ti dage inden eksporttidspunktet.
 § 2.  

  

 Indførsel af hunde og katte med oprindelse i eller afsendt fra halvøen  

 Malaysia er forbudt.
 Stk. 2.  

  

 Stk. 1 gælder ikke,  

 hvis:
1)  

 	  

 dyrene ikke har haft kontakt med grise i de sidste 60 dage inden  

 eksporttidspunktet, 2)  

 	  

 dyrene ikke har befundet sig på bedrifter, hvor der i de sidste 60  

 dage er blevet bekræftet udbrud af sygdommen Nipah, og 3)  

 	  

 prøver udtaget fra dyrene har udvist negative resultater ved en  

 ELISA- test til påvisning af IgG, udført i et laboratorium, som de kompetente  

 veterinærmyndigheder har godkendt til test for antistoffer mod Nipah  

 sygdomsvira, på en blodprøve, der er taget i løbet af de sidste ti dage inden  

 eksporttidspunktet.
 Stk. 3.  

  

 Stk. 1 gælder ikke  

 for hunde og katte, der i transit føres via halvøen Malaysias område, hvis de  

 forbliver inden for en international lufthavns område.
 § 3.  

  

 Indførsel af katte med oprindelse i eller afsendt fra Australien er  

 forbudt, hvis dyrene har befundet sig på bedrifter, hvor der i de sidste 60  

 dage er blevet bekræftet udbrud af sygdommen Hendra disease.
 § 4.  

  

 Med bøde straffes den, der overtræder § 1, stk. 1, § 2, stk. 1, eller § 3.
Stk. 2.  

  

 Straffen kan stige  

 til fængsel i indtil 2 år, hvis den ved handlingen eller undladelsen skete  

 overtrædelse er begået forsætligt eller groft uagtsomt, og hvis der ved  

 overtrædelsen er 1)  

 	  

 forvoldt skade på menneskers eller dyrs sundhed eller fremkaldt  

 fare herfor, eller 2)  

 	  

 opnået eller tilsigtet opnået en økonomisk fordel for den  

 pågældende selv eller andre, herunder ved besparelser.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 5.  

  

 Bekendtgørelsen træder i kraft den 26. september 2007.
 Stk. 2.  

  

 Samtidig ophæves  

 bekendtgørelse nr. 1031 af 23. august 2007 om forbud mod indførsel af levende  

 flyvende hunde, hunde og katte fra halvøen Malaysia og Australien.
Fødevarestyrelsen, den 13. september  

 2007 Anders Munk Jensen /Kirsten Falkum 1)  

 Bekendtgørelsen gennemfører Kommissionens beslutning 2006/146/EF af 21.  

 februar  

 2006 om beskyttelsesforanstaltninger over for visse flyvende hunde, hunde og  

 katte fra halvøen Malaysia og Australien (EU-Tidende 2006 nr.
L 55, side 44).
