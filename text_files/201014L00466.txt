Bilag 1 Betænkning afgivet af Udvalget for Fødevarer, Landbrug og Fiskeri den 19. januar 2011 Betænkning over Forslag til lov om hold af slagtekalkuner [af justitsministeren (Lars Barfoed)] 1. Ændringsforslag Justitsministeren har stillet 8 ændringsforslag til lovforslaget.
2. Udvalgsarbejdet Lovforslaget blev fremsat den 13. oktober 2010 og var til 1. behandling den 4. november 2010. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring.
Den 13. oktober 2010 sendte justitsministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af Christian H.
Hansen (UFG)) indstiller lovforslaget til vedtagelse med de stillede ændringsforslag.
Et mindretal i udvalget (Christian H.
Hansen (UFG)) vil stemme hverken for eller imod lovforslaget.
Christian H.
Hansen (UFG) vil stemme for de stillede ændringsforslag.
Christian H.
Hansen (UFG) bemærker, at lovforslaget indeholder en række forbedringer, men det er langt fra nok.
Det er Christian H.
Hansens klare opfattelse, at næbtrimning skal forbydes.
Til trods for at Danmark ikke kan forbyde import af næbtrimmede dyr fra andet EU land, mener Christian H.
Hansen, at regler for hold af slagtekalkuner skal indeholde stærke incitamenter til, at danske producenter afviser import af næbtrimmede dyr.
Amputering af dele af et dyr er stærkt dyreetisk kritisabelt og uacceptabelt og kunne være erstattet af en langt lavere belægningsgrad, end lovforslaget lægger op til.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 17 Af justitsministeren, tiltrådt af udvalget:
 1) I stk. 1, 1. pkt., ændres »Sekretariatet for Fødevare- og Veterinærklager« til: »Fødevare- og Veterinærklager«.
[Navneændring] 2) I stk. 1, 3. pkt., ændres »Sekretariatet« til: »Fødevare- og Veterinærklager«.
[Navneændring] 3) I stk. 1, 4. pkt., ændres »sekretariatet« til: »Fødevare- og Veterinærklager«.
[Navneændring] 4) I stk. 2 ændres »Sekretariatet for Fødevare- og Veterinærklagers« til: »Fødevare- og Veterinærklagers«.
[Navneændring] Til § 21 5) I den under nr. 1 foreslåede affattelse af § 34, stk. 1, 1. pkt., ændres »Sekretariatet for Fødevare- og Veterinærklager« til: »Fødevare- og Veterinærklager«.
[Navneændring] 6) I den under nr. 1 foreslåede affattelse af § 34, stk. 1, 3. pkt., ændres »Sekretariatet« til: »Fødevare- og Veterinærklager«.
[Navneændring] 7) I den under nr. 1 foreslåede affattelse af § 34, stk. 1, 4. pkt., ændres »sekretariatet« til: »Fødevare- og Veterinærklager«.
[Navneændring] 8) I den under nr. 1 foreslåede affattelse af § 34, stk. 2, ændres »Sekretariatet for Fødevare- og Veterinærklagers« til: »Fødevare- og Veterinærklagers«.
[Navneændring] Bemærkninger Til nr. 1-8 De foreslåede ændringer er en konsekvens af, at Sekretariatet for Fødevare- og Veterinærklager den 3. november 2010 skiftede navn til Fødevare- og Veterinærklager.
Torsten Schack Pedersen (V) nfmd.
Louise Schack Elholm (V) Erling Bonnesen (V) Jens Kirk (V) Eyvind Vesselbo (V) René Christensen (DF) fmd.
Bent Bøgsted (DF) Kristian Thulesen Dahl (DF) Tage Leegaard (KF) Bjarne Laustsen (S) Ole Vagn Christensen (S) Benny Engelbrecht (S) Christian H.
Hansen (UFG) Kristen Touborg (SF) Pia Olsen Dyhr (SF) Bente Dahl (RV) Per Clausen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
