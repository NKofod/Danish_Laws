Nr LSF 119 Forslag til Lov om ændring af lov om social pension (Lettelse af  

 samspilsproblemer m.v.) Fremsat af socialministeren (Mimi Stilling Jakobsen) den 3. december 1986 § 1 I lov nr. 217 af 16. maj 1984 om social pension, som ændret ved lov nr. 641 af 19. december 1984, § 4 i lov nr. 54 af 20. februar 1985, § 2 i lov nr. 349 af 4. juni 1986 og § 1 i lov nr. 351 af 4.
 juni 1986, foretages følgende ændringer:
 1. § 17 affattes således:
»§ 17. Personligt tillæg kan udbetales til pensionister, hvis økonomiske forhold er særlig vanskelige.
 Stk. 2. Der ydes personligt tillæg til betaling af varmeudgifter.
Socialministeren fastsætter nærmere regler herom, herunder om egenbetaling.
Stk. 3. Ud over personligt tillæg efter stk. 1 og 2 kan der undtagelsesvis ydes personligt tillæg, hvis pensionistens økonomiske forhold er ganske særlig vanskelige.« 2. § 19, stk. 3, affattes således:
»Stk. 3. Pensionstillæg og personligt tillæg efter § 17, stk. 1 og 2, nedsættes på grund af indtægt efter § 29.« 3. I § 28, stk. 2, ophæves nr. 4 og 5.
 Nr. 6 bliver herefter nr. 4.
 4. I § 28, stk. 6, ændres »nr. 5« til: »nr. 2«.
5. I § 29, stk. 1, 1. pkt., indsættes efter »pensionstillæg«:  

 »og personlige tillæg efter § 17, stk. 1 og 2,».
 6. I § 29, stk. 1, 3. pkt., ændres »nr. 3-5« til: »nr.  

 3«, og »nr.
 6,» ændres til: »nr. 4,».
 7. § 29, stk. 2, affattes således:
»Stk. 2. Den opgjorte indtægt nedsættes ved beregning af pensionstillæg med et fradrag, jf. § 49, stk. 1, nr. 7, der med virkning fra 1. januar 1989 bliver nr. 4.« 8. I § 29 indsættes som stk. 3:
»Stk. 3. Den opgjorte indtægt nedsættes ved beregning af personligt tillæg med et fradrag, jf. § 49, stk. 1, nr. 8, der med virkning fra 1. januar 1989 bliver nr. 5.« 9. I § 31 indsættes efter stk. 2 som nyt stykke:
»Stk. 3. Personligt tillæg efter § 17, stk. 1 og 2, nedsættes med 1 pct. for hver 300 kr. for enlige og 450 kr. for gifte i indtægtsgrundlaget efter § 29.« Stk. 3 bliver herefter stk. 4.
 10. I § 31, stk. 3, der bliver stk. 4, ændres »nr. 14« til:  

 »nr.
 15«, der med virkning fra 1. januar 1989 bliver nr. 12.
 11. I § 49, stk. 1, ophæves nr. 2-5, og i stedet indsættes:
»2) Fradragsbeløb i den opgjorte indtægt for grundbeløb efter § 27, stk. 3, og § 28, stk. 6, udgør 35.600 kr.« Nr. 6 og 7 bliver herefter nr. 3 og 4.
 12. I § 49, stk. 1, indsættes efter nr. 7 som nyt nummer:
»8) Fradragsbeløb i den opgjorte indtægt for personligt tillæg efter § 29, stk. 3, udgør 6.600 kr. for enlige og 10.000 kr. for gifte.« Nr. 8-14 bliver herefter nr. 9-15.
 Nr. 8-15 bliver med virkning fra 1. januar 1989 til nr. 5-12.
13. I § 49, stk. 1, nr. 14, der bliver nr. 15, og som med virkning fra 1. januar 1989 bliver nr. 12, ændres »stk. 3« til:  

 »stk. 4«.
14. I § 49, stk. 3, ændres »stk. 1« til: »stk. 1 og  

 3«, »1.190 kr.« ændres til: »1.503 kr.«, og »989 kr.« ændres  

 til: »1.249 kr.«.
 15. § 49, stk. 5-8, ophæves, og i stedet indsættes:
»Stk. 5. Ved dyrtidsregulering den 1. januar og 1. juli af beløb nævnt i stk. 1, nr. 1, 6 og 9-15, samt §§ 69-72 anvendes reguleringspristallet for foregående oktober og april.
Stk. 6. Ved dyrtidsregulering den 1. januar af fradragsbeløb nævnt i stk. 1, nr. 2-5, 7 og 8, anvendes reguleringspristallet for foregående oktober.
Stk. 7. Beløbene, der reguleres efter stk. 5 og 6, forhøjes eller nedsættes med 3 pct. for hver fulde 3 points udsving i reguleringspristallet.
Eventuelle overskydende points henstår til næste regulering.
Stk. 8. De beløb, der er nævnt i stk. 1, nr. 1, 6 og 9-15, samt §§ 69-72, afrundes til nærmeste kronebeløb, der kan deles med 12. De beløb, der er nævnt i stk. 1, nr. 2-5, 7 og 8, afrundes til nærmeste kronebeløb, der kan deles med 100. De beløb, der er nævnt i stk. 3, afrundes til nærmeste hele kronebeløb.
Stk. 9. Chefen for sikringsstyrelsen bekendtgør inden 10. juni og 10. december de regulerede beløb, der har gyldighed fra henholdsvis 1. juli og 1. januar.« Henvisningerne i stk. 5, 6 og 8 til nr. 1-15 bliver med virkning fra 1. januar 1989 til nr. 1-12, jf. § 1, nr. 11 og 12.
 16. I § 63 ophæves stk. 3 og 4.
17. I § 65, stk. 1, ændres »nr. 8« til: »nr. 9«, der  

 med virkning fra 1. januar 1989 bliver til: »nr. 6«.
§ 2 Stk. 1. Loven træder i kraft den 1. januar 1988. § 1, nr. 3, 4, 6 og 11, har dog først virkning fra 1. januar 1989.
Stk. 2. Fradragsbeløbet i § 1, nr. 11, forhøjes den 1. januar 1990 med 7.400 kr.
 Stk. 3. Fradragsbeløbet i § 49, stk. 1, nr. 7, der bliver § 49, stk.
1, nr. 4, jf. denne lovs § 1, nr. 11, forhøjes hver 1. januar med 4.000 kr. for enlige og 6.100 kr. for gifte.
Forhøjelsen foretages første gang den 1. januar 1991 og sidste gang den 1.
 januar 1995.
Stk. 4. De beløb, der er angivet i stk. 2 og 3, reguleres i overensstemmelse med § 49, stk. 6-8, som affattet ved § 1, nr. 15.
Stk. 5. Fradragsbeløbene for personligt tillæg, jf. § 1, nr. 12, reguleres ikke for perioden fra 1. januar 1991 til 1. januar 1995.
Eventuelle ændringer af reguleringspristallet for denne periode medfører ikke ændring af fradragsbeløbene den 1. januar 1996 eller senere.
Oprindeligt fremsat lovforslag § 1 I lov nr. 217 af 16. maj 1984 om social pension, som ændret ved lov nr. 641 af 19. december 1984, § 4 i lov nr. 54 af 20. februar 1985, § 2 i lov nr. 349 af 4. juni 1986 og § 1 i lov nr. 351 af 4.
 juni 1986, foretages følgende ændringer:
 1. § 17 affattes således:
»Stk. 1. Personligt tillæg kan udbetales til pensionister, hvis økonomiske forhold er særlig vanskelige.
Stk. 2. Der kan ydes personligt tillæg til betaling af udgifter til varig hjemmehjælp, hvor betalingen er fastsat efter lov om social bistand.
Stk. 3. Der kan ydes personligt tillæg til betaling af varmeudgifter.
Socialministeren fastsætter nærmere regler herom, herunder om egenbetaling.
Stk. 4. Udover personligt tillæg efter stk. 1-3 kan der undtagelsesvis ydes personligt tillæg, hvis pensionistens økonomiske forhold er ganske særlig vanskelige.«.
 2. § 19, STK. 3, affattes således:
»Stk. 3. Pensionstillæg og personligt tillæg efter § 17, stk. 1-3, nedsættes på grund af indtægt efter § 29.«.
 3. I § 28, STK. 2, ophæves nr. 4 og 5.
 Nr. 6 og 7 bliver herefter nr. 4 og 5.
 4. I § 28, STK. 6, ændres »nr. 5.« til: »nr. 2.«.
 5. I § 29, STK. 1, 1. PUNKTUM, indsættes efter »pensionstillæg«:
 »og personlige tillæg efter § 17, stk. 1-3,».
 6. I § 29, STK. 1, 3. PUNKTUM, ændres »nr. 3-5« til: »nr.  

 3«, »nr.
 7,» ændres til: »nr. 5,» og i § 29, stk. 2, ændres  

 »nr. 7.« til:
 »nr. 4.«.
7. I § 29, STK. 2, indsættes efter »nedsættes«: »ved  

 beregning af pensionstillæg«.
 8. I § 29 indsættes som stk. 3:
»Stk. 3. Den opgjorte indtægt nedsættes ved beregning af personligt tillæg med et fradrag, jf. § 49, stk. 1, nr. 8, der med virkning fra 1. januar 1989 bliver nr. 5.« 9. I § 31 indsættes efter stk. 2, som nyt stk.:
»Stk. 3. Personligt tillæg efter § 17, stk. 1-3, nedsættes med 1 pct. for hver 300 kr. for enlige og 450 kr. for gifte i indtægtsgrundlaget efter § 29.« Stk. 3 bliver herefter stk. 4.
 10. I § 31, STK. 3, der bliver stk. 4, ændres »nr. 15« til:  

 »nr.
 13«.
 11. I § 32, STK. 1, ændres to steder »nr. 14« til: »nr.  

 12«.
 12. I § 33, STK. 2, ændres »nr. 6« til: »nr. 4«.
 13. I § 43, STK. 1, NR. 4, ændres »stk. 2« til: »stk.  

 3«.
 14. I § 49, STK. 1, ophæves nr. 2-5, og i stedet indsættes:
»2) Fradragsbeløb i den opgjorte indtægt for grundbeløb efter § 27, stk. 3, og § 28, stk. 6, udgør 35.600 kr.« Nr. 6 og 7 bliver herefter nr. 3 og 4.
 15. I § 49, STK. 1, indsættes efter nr. 7, som nyt nr.:
»8) Fradragsbeløb i den opgjorte indtægt for personligt tillæg efter § 29, stk. 3, udgør 6.600 kr. for enlige og 10.000 kr. for gifte.« Nr. 8-15 bliver herefter nr. 9-16.
 Nr. 8-16 bliver med virkning fra 1. januar 1989 til nr. 5-13.
 16. I § 49, STK. 1, NR. 15, der bliver nr. 13, ændres »stk. 3«  

 til:
 »stk. 4«.
17. I § 49, STK. 3, ændres »stk. 1« til: »stk. 1 og  

 4«, »1.190 kr.« ændres til: »1.503 kr.« og »989 kr.« ændres  

 til: »1.249 kr.«.
 18. § 49, STK. 5-8, ophæves og i stedet indsættes:
»STK. 5. Ved dyrtidsregulering den 1. januar og 1. juli af beløb nævnt i stk. 1, nr. 1, 6, 9-14, 16 og §§ 69-72 anvendes reguleringspristallet for foregående oktober og april.
Stk. 6. Ved dyrtidsregulering den 1. januar af fradragsbeløb nævnt i stk. 1, nr. 2-5, 7, 8 og 15 anvendes reguleringspristallet for foregående oktober.
Stk. 7. Beløbene, der reguleres efter stk. 5 og 6, forhøjes eller nedsættes med 3 pct. for hver fulde 3 points udsving i reguleringspristallet.
Eventuelle overskydende points henstår til næste regulering.
Stk. 8. De beløb, der er nævnt i stk. 1, nr. 1, 6, 9-14, 16 og §§ 69-72, afrundes til nærmeste kronebeløb, der kan deles med 12. De beløb, der er nævnt i stk. 1, nr. 2-5, 7, 8 og 15, afrundes til nærmeste kronebeløb, der kan deles med 100. De beløb, der er nævnt i stk. 3, afrundes til nærmeste hele kronebeløb.
Stk. 9. Chefen for sikringsstyrelsen bekendtgør inden 10. juni og 10. december de regulerede beløb, der har gyldighed fra henholdsvis 1. juli og 1. januar.« Henvisningerne i stk. 5, 6 og 8 til nr. 1-16 bliver med virkning fra 1. januar 1989 til nr. 1-13, jf. § 1, nr. 14 og 15.
 19. I § 63 ophæves stk. 3 og 4.
20. I § 65, STK. 1, ændres »nr. 8« til »nr. 9«, der  

 med virkning fra 1. januar 1989 bliver til: »nr. 6«.
§ 2 Stk. 1. Loven træder i kraft den 1. januar 1988. § 17, stk. 2, som affattet ved § 1, nr. 1, samt § 1, nr. 3, 4, 6, 10, 11, 12, 14 og 16 har dog først virkning fra 1. januar 1989.
Stk. 2. Fradragsbeløbet i § 1, nr. 14, forhøjes den 1. januar 1990 med 6.100 kr.
 Stk. 3. Fradragsbeløbet i § 49, stk. 1, nr. 7, der bliver § 49, stk.
1, nr. 4, jf. denne lovs § 1, nr. 14, forhøjes hver 1. januar med 4.000 kr. for enlige og 6.100 kr. for gifte.
Forhøjelsen foretages første gang den 1. januar 1991 og sidste gang den 1.
 januar 1995.
Stk. 4. De beløb, der er angivet i stk. 2 og 3, reguleres i overensstemmelse med § 49, stk. 6-8, som affattet ved § 1, nr. 18.
Stk. 5. Fradragsbeløbene for personligt tillæg, jf. § 1, nr. 15, reguleres ikke for perioden fra 1. januar 1991 til 1. januar 1995.
Eventuelle ændringer af reguleringspristallet for denne periode medfører ikke ændring af fradragsbeløbene den 1. januar 1996 eller senere.
BEMÆRKNINGER TIL LOVFORSLAGET ALMINDELIGE BEMÆRKNINGER Lov nr. 217 af 16. maj 1984 om social pension (Folketingstidende 1983-84, 2. samling, sp. 133, 621, 5357, 5776; tillæg A, sp. 663; tillæg B, sp. 331; tillæg C, sp. 231).
BAGGRUNDEN FOR LOVFORSLAGET Det overordnede mål for regeringens ældrepolitik er at skabe sammenhæng både for den enkelte borger og mellem de forskellige elementer i det ældrepolitiske system.
Det skaber størst tilfredshed og giver den bedste ressourceudnyttelse.
Der skal samtidig tages hensyn til, at de ældre er forskellige, og har forskellige behov.
De fleste ældre fortsætter et udadvendt og aktivt liv langt hen i pensionisttilværelsen, men et stigende antal meget gamle får i fremtiden brug for støtte og pleje.
Disse forudsætninger ligger til grund for socialministerens redegørelse om ældrepolitikken, som blev afgivet til Folketinget den 30. oktober 1986. Regeringen har med denne redegørelse givet SIT bud på udformningen af ældrepolitikken.
Som det fremgår af redegørelsen, hvortil der i øvrigt henvises, omfatter ældrepolitikken de samlede økonomiske, fysiske og sociale rammer for de ældres tilværelse.
Regeringen fremsætter nu som bebudet en række lovforslag, der indeholder forbedringer for de ældre på alle disse områder og som udgør et hele.
Dette forslag til ændring af lov om social pension indeholder forslag, der skal lette det såkaldte samspilsproblem for pensionister.
Socialministeren fremsætter samtidig forslag til ændring af lov om social bistand, hvorefter der bl.a. foreslås ændrede regler for betalingen for praktisk bistand og plejehjemsophold.
Der henvises til lovforslaget, der fremsættes samtidig hermed.
Boligministeren fremsætter forslag om ændring af lov om individuel boligstøtte, således at boligydelsen til pensionister kan indgå i løsningen af samspilsproblemet.
PENSIONISTERNES ØKONOMI De økonomiske vilkår, som man bliver underlagt ved overgangen fra en erhvervsaktiv tilværelse til en tilværelse som pensionist, har gennem årene været genstand for mange overvejelser.
Ældrekommissionen har i sin rapport fra 1982 fremsat en række forslag til en sammenhængende ældrepolitik på dette område.
Senere har det af Socialministeriet nedsatte pensionsudvalg i 1984 i sin betænkning nr. 1023/ 84 fremsat forslag til en delpensionsordning og til løsning af samspilsproblemet for pensionister.
Det første led i denne samlede ældrepolitik på det økonomiske område er nu gennemført.
Det drejer sig om lempelse af samordningsreglerne for tjenestemandspensionisterne og om delpensionsordningen.
Det næste led i forbedringerne på pensionsområdet er løsningen af samspilsproblemet.
Dette problem opstår, fordi de forskellige bestemmelser, der fastlægger de økonomiske vilkår for pensionisterne, indgår i et uheldigt samspil.
En pensionist med indtægter ved siden af pensionen kan have mindre i disponibel indtægt end en pensionist uden ekstraindtægter.
Ligeledes kan en forøgelse af ekstraindtægterne betyde et fald i pensionistens disponible indtægt.
Dette har for det første sammenhæng med, at der skal betales almindelig indkomstskat af ekstraindtægterne.
Dernæst reguleres nogle eller alle elementer i den sociale pension på grundlag af indtægten.
Også boligydelsen indtægtsreguleres samtidig.
Endelig stiger betalingen for visse serviceydelser efter bistandsloven i takt med indtægtsstigningen.
Regeringens primære mål er i sig selv at løse samspilsproblemerne, der optræder som uheldige, urimelige og uforståelige.
I tilknytning hertil ønsker regeringen imidlertid også at gøre det mere attraktivt at spare op til alderdommen gennem etablering af supplerende pensionsordninger.
Det er som bekendt regeringens ønske, at der indgås aftaler mellem Arbejdsmarkedets parter herom.
Ved fremsættelsen af dette lovforslag mener regeringen, at en af de væsentligste hindringer for at indgå sådanne aftaler nu ryddes af vejen.
Ved lovforslaget sigtes der imod en løsning af samspilsproblemet både for de nuværende og for de kommende pensionister.
Det er endvidere ikke alene den indtægtsregulering, der sker på grundlag af supplerende pensionsindtægter, der lettes.
Også reguleringen på grund af indtægter fra en anden opsparingsform - f.eks. den selvstændige, der har sparet op i egen virksomhed - lettes.
Det samme gælder arbejdsindtægter.
Løsningen omfatter dernæst alle pensionister, dvs. både folke- og førtidspensionister, da det er afgørende, at også førtidspensionister er omfattet af forbedringerne.
Dels kan denne gruppe være udsat for specielt store samspilsproblemer, dels er det vigtigt, at sammenhængen i pensionssystemet bevares.
Løsningen inddrager ikke blot den sociale pension, men også betalingen for varig hjemmehjælp efter bistandsloven og boligydelsen efter boligstøtteloven i en samlet løsning.
De foreslåede ændringer på de sidstnævnte områder er indeholdt i selvstændige lovforslag.
GÆLDENDE REGLER De dele af den sociale pension, der indgår i samspilsproblemet er: de personlige tillæg, pensionstillægget og for førtidspensionisterne og de 67-69 årige folkepensionister, grundbeløbet.
GRUNDBELØBET reguleres for de 67-69 årige folkepensionister på grund af indtægt ved personligt arbejde.
Indtægtsreguleringen begynder, når arbejdsindtægten overstiger et beløb på 54.800 kr. (1. oktober 1986). Grundbeløbet nedsættes med 60 pct. af indtægtsgrundslaget.
For førtidspensionister indtægtsreguleres grundbeløbet med udgangspunkt i pensionistens socialindkomst, dog med visse fradrag og tillæg.
Der fradrages sociale pensioner, ATP og et særligt fradrag for arbejdsindkomster på 24.200 kr. for gifte og 16.000 kr. for enlige.
Derudover gives et særligt fradrag for pensionsindtægter på 40 pct., dog mindst 18.000 kr.
Der tillægges samordningsfradrag for tjenestemandspension samt fiktiv indkomst efter bortgivelse.
Efter denne opgørelse foretages et generelt fradrag på 30.600 kr. for gifte og 15.200 kr. for enlige.
Derefter reguleres grundbeløbet med 60 pct.
De angivne beløb er pr. 1.
 oktober 1986.
PENSIONSTILLÆGGET indtægtsreguleres for alle pensionister på grundlag af pensionistens og en evt. samlevende ægtefælles samlede indtægter.
Indtægten opgøres på samme måde som for førtidspensionister ved beregningen af grundbeløbet, dog foretages der kun fradrag for sociale pensioner.
Indtægtsreguleringen påbegyndes, når den beregnede indtægt overstiger 14.300 kr. for gifte og 9.900 for enlige (1. oktober 1986).
 Pensionstillægget nedsættes med 30 pct. af indtægten.
DE PERSONLIGE TILLæG til hjælp til medicin, tandpleje m.v. ydes efter et skøn til pensionister, hvis økonomiske forhold er ganske særlig vanskelige.
Af sikringsstyrelsens vejledning af 5. september 1984 om social pension fremgår, at der som grænse for pensionisternes indtægt ved siden af pensionen kan anvendes det beløb, der ligger til grund for tildeling af fuldt pensionstillæg.
De personlige tillæg ydes ofte som en fuld ydelse, der falder væk på en gang ved en bestemt indtægtsgrænse.
De særlige tillæg, der ydes som varmehjælp, kan efter vejledningen nedsættes gradvist.
Hvis indtægten overstiger den vejledende grænse, kan varmehjælpen nedsættes med 30 pct. af det overskydende beløb.
Der er endvidere givet vejledende retningslinier for pensionistens egenbetaling og om muligheden for at fastsætte maksimumsgrænser.
Flere undersøgelser har vist, at kommunerne ikke fuldt ud anvender de rådighedsbeløb, hvoraf varmehjælpen skal ydes.
Samtidig har det vist sig, at der er stor forskel i praksis kommunerne imellem for tildeling af varmehjælp.
HOVEDPRINCIPPERNE I LOVFORSLAGET Efter de gældende regler for indtægtsregulering aftrappes flere ydelser samtidig og bortfalder undertiden fuldt ud ved en bestemt indtægtsgrænse.
Som efter de hidtidige regler bliver de grænser, der lægges til grund for beregning af grundbeløb og pensionstillæg, bindende.
Imidlertid forhøjes grænserne noget.
Som noget nyt gøres også indtægtsgrænserne for tildeling af de personlige tillæg bindende.
 Det gælder også tillægget til varmehjælp.
Indtægtsgrænserne fastsættes således, at ydelserne aftrappes i forlængelse af hinanden.
Dvs. først aftrappes de personlige tillæg fuldt ud.
Ved indtægter over grænsen for ydelse af personlige tillæg aftrappes pensionstillægget.
Derefter aftrappes eventuelt grundbeløbet for førtidspensionister og 67-69 årige folkepensionister, hvis indtægten giver grundlag herfor.
For 67-69 årige folkepensionister foretages som hidtil kun regulering for arbejdsindtægter.
Som hidtil indtægtsreguleres grundbeløbet IKKE for folkepensionister over 69 år.
Der fastsættes en særlig og bindende aftrapningsprocent for de personlige tillæg, medens de hidtidige aftrapningsprocenter på henholdsvis 30 og 60 anvendes ved beregning af pensionstillæg og grundbeløb.
Afhjælpningen af samspilsproblemet foreslås gennemført gradvis over en periode fra 1988 til 1995.
Fra 1. januar 1988 foreslås indført en standardiseret skala for aftrapning af de personlige tillæg.
Aftrapningen skal efter forslaget ske gradvis for ekstraindkomster i intervallet 10-40.000 kr. for enlige og i intervallet 15-60.000 kr. for ægtepar.
Aftrapningen sker med 1 pct. for hver 300 kr. ekstra indkomst for enlige og 450 kr. for gifte.
For den enkelte pensionist beregnes een gang årligt en »offentlig tilskudsprocent«, hvorefter de personlige tillæg beregnes.
Støtte til betaling af hjemmehjælp og andre serviceydelser gøres til en del af de personlige tillæg.
I øvrigt er der ingen ændring med hensyn til de formål, hvortil der ydes personlige tillæg og størrelsen af de fulde tillæg.
Efter forslaget vil varmehjælpen ligeledes fra 1988 blive ydet efter bindende regler med samme aftrapning som de personlige tillæg i øvrigt.
 Det foreslås, at de nærmere regler herom fastsættes administrativt.
Det er hensigten, at der skal kunne ydes varmehjælp til alle pensionister, der ikke har ekstraindtægter ud over 40.000 kr. for enlige og 60.000 kr. for ægtepar.
Der forudsættes fastsat en egenbetaling, således at pensionisten er interesseret i forbrugets størrelse.
Det er ligeledes hensigten, at der efter de bindende regler ikke skal ydes hjælp, når varmeudgifterne ligger under en vis grænse, og at der også skal gælde en grænse for, hvor stort et beløb der kan ydes.
Aftrapningsgrænserne for pensionstillægget foreslås hævet, således at aftrapningen sker i forlængelse af aftrapningen af de personlige tillæg, dvs. ved ekstraindkomster på 40.000 kr. for enlige og 60.000 kr. for ægtepar.
Forhøjelsen af disse grænser påbegyndes efter forslaget i 1991. Den gældende aftrapningsprocent på 30 bibeholdes.
 Endelig foreslås der indført en generel indtægtsgrænse på 63.000 kr.
for aftrapning af grundbeløbet for de 67-69 årige folkepensionister og for førtidspensionister.
Aftrapningen påbegyndes, når pensionstillægget er helt bortfaldet.
Den gældende aftrapningsprocent på 60 bibeholdes efter forslaget.
Forhøjelsen af denne indtægtsgrænse påbegyndes den 1. januar 1989 for førtidspensionister og i 1990 for folkepensionister.
Forslaget indeholder endvidere en ændring med hensyn til reguleringstidspunkterne.
Efter de gældende regler pristalsreguleres pensionerne og fradragsbeløbene pr. 1. april og pr. 1. oktober.
Derudover foretages der 1. januar en årlig fastsættelse af pensionernes størrelse for den enkelte pensionist.
Det betyder, at der 3 gange om året skal foretages nye beregninger af pensionen.
For at forenkle dette system foreslås det, at flytte reguleringstidspunkterne, så der kun skal ske ændringer 2 gange om året.
ADMINISTRATIVE KONSEKVENSER Gennemførelsen af lovforslaget betyder en generel forenkling af reglerne om beregning af social pension.
Dels vil de personlige tillæg nu blive tildelt efter bindende indtægtsgrænser, dels bliver det både for pensionisterne og for kommunerne lettere at finde frem til det indtægtsgrundlag, der skal anvendes.
Forslaget om at ændre reguleringstidspunkterne indeholder en meget betydelig forenkling for kommunerne ved, at de herefter kun skal regulere pensionerne 2 gange om året mod hidtidig 3.
ØKONOMISKE KONSEKVENSER Forslaget vil - når det er fuldt gennemført i 1995 - indebære årlige merudgifter på ca. 1,7 mia. kr. (i løbende 1986 pris- og lønniveau).
De økonomiske konsekvenser af de enkelte elementer i forslaget fremgår af nedenstående oversigtsskema.
Det skal bemærkes, at alle udgifter er beregnet i løbende 1986-niveau og på grundlag af pensionisternes antal og fordeling m.v. i 1986.
Beregningerne er således behæftet med en betydelig usikerhed, men hertil kommer at forslagenes gennemførsel i sig selv kan indebære adfærdsændringer blandt pensionisterne eller i kommunerne, som vil påvirke udgiftsforløbet.
 Med disse forbehold kan de økonomiske konsekvenser opgøres således:
Udgiften til varmehjælp er skønsmæssigt fastsat, idet de endelige regler for udmåling af varmehjælp endnu ikke er fastlagt.
For så vidt angår betalingen for varig hjemmehjælp indføres der (ved ændring af lov om social bistand) en i princippet indkomstuafhængig betaling.
Til dækning af denne betaling ydes der imidlertid personlige tillæg, der aftrappes efter samme princip som andre personlige tillæg, så den anførte merudgift til personlige tillæg modsvares altså af et tilsvarende provenu på hjemmehjælpskontoen.
De samlede årlige økonomiske konsekvenser i relation til hjemehjælpsområdet kan opgøres således:
 Mill. kr.
Som nævnt er de økonomiske konsekvenser beregnet i 1986-niveau, men da indtægtsgrænserne for aftrapning af de personlige tillæg fastholdes uændrede i perioden 1991-95, vil udgiften til personlige tillæg (herunder varmehjælp) i realiteten blive mindre i disse år end anført i tabellen.
Der må endvidere forventes en mindre besparelse, fordi alle de fradragsfri beløb fremover kun reguleres een gang årligt.
Mindreudgiften vil være helt afhængig af den fremtidige pris- og lønudvikling.
Staten refunderer kommunernes udgifter til social pension med 100 pct., men udgifter til personlige tillæg refunderes kun med 75 pct.
Herefter kan de økonomiske konsekvenser af lovforslaget opgøres således på de enkelte offentlige myndigheder.
Kompensation af kommunale merudgifter vil først blive endeligt fastlagt efter forhandling i kommunekontaktudvalget.
BEMÆRKNINGER TIL LOVFORSLAGETS ENKELTE BESTEMMELSER Til § 1 Til nr. 1 AD § 17, STK. 1 Efter den hidtidige bestemmelse om ydelse af personlige tillæg kan disse - efter kommunens skøn - ydes til en lang række formål.
Både som løbende ydelser, f.eks. til medicinudgifter og som enkeltydelse til dækning af pensionisters akut opståede økonomiske behov.
Der tilsigtes ikke nogen ændring i den hidtidige praksis for formålet og omfanget af personlige tillæg.
Derimod indebærer de nye regler om indtægtsregulering af de personlige tillæg, dels at antallet af berettigede pensionister bliver større end hidtil, dels at ydelserne efter denne bestemmelse skal aftrappes efter indtægt, således at hele tillægget for fremtiden ikke kan bortfalde på een gang.
For at markere, at kredsen af berettigede modtagere er blevet større end hidtil, er ordet: »ganske«, der i den nuværende tekst yderligere begrænser kredsen af ansøgere, ophævet i forslagets tekst.
Med denne undtagelse svarer forslagets bestemmelse til den gældende bestemmelse.
Uanset forslagets bestemmelse om indtægtsregulering af de personlige tillæg kan der dog ganske undtagelsesvis ydes hjælp ud over det beregnede tillæg.
Der henvises til forslagets § 17, stk. 4, jf.
 også bemærkningerne nedenfor.
AD § 17, STK. 2 I det samtidigt fremsatte forslag til lov om ændring af lov om social bistand foreslås det, at betalingen for varig hjemmehjælp fremover gøres udgiftsafhængig.
Da betalingen hidtil har været indkomstafhængig, dog således, at pensionister uden ekstraindtægter udover pensionen ikke skulle betale, har der hidtil ikke været behov for at dække pensionisters udgifter til hjemmehjælp.
Da betalingsreglerne nu ændres, foreslås det, at det præciseres, at der også kan ydes personlige tillæg til betaling af udgifter til hjemmehjælp.
AD § 17, STK. 3 Efter den hidtidige bestemmelse om varmehjælp i lovens § 17, stk. 2, ydes der varmehjælp til pensionister efter et skøn udøvet af det sociale udvalg.
Til brug for udøvelsen af dette skøn er der gennem sikringsstyrelsens vejledning af 5. september 1984 givet vejledende retningslinjer for ydelsen af varmehjælpen.
Efter disse retningslinjer forudsættes der en egenbetaling for pensionistens varmeforbrug på 7 pct. af grundbeløbet for enlige og 11/2 gange dette beløb for gifte.
Pr. 1. oktober 1986 er disse beløb henholdsvis ca. 225 kr. og 338 kr. om måneden.
Varmeudgifter udover denne egenbetaling forudsættes i almindelighed at blive dækket af det personlige tillæg, varmehjælpen.
Dog således, at dækningen aftrappes med 30 pct. af de indtægter, der ligger over pensionstillægsgrænsen på 9.900 kr. for enlige og 14.300 kr. for gifte pr. 1. oktober 1986.
Kommunernes udgifter til varmehjælp styres gennem fastsættelsen af et særligt rådighedsbeløb for ydelse af personlige tillæg til varmeudgifter.
Kun de af kommunen anmeldte varmeudgifter inden for dette beløb kan refunderes med 75 pct.
Da det ved flere undersøgelser har vist sig, at rådighedsbeløbet ikke er blevet brugt fuldt ud af kommunerne - og da det fra flere oplysninger, der er fremkommet i den seneste tid, er meget der tyder på, at der også kommunerne imellem kan være stor forskel i praksis for tildeling og beregning af personlige tillæg til varmeudgifter, foreslås der nu fastsat bindende regler for ydelsen af hjælp til betaling af pensionisternes varmeudgifter.
Den nærmere fastsættelse af reglerne vil ske i form af en bekendtgørelse.
Det vil heri, for så vidt angår tildeling, blive fastsat, at pensionister efter ansøgning kan modtage personlige tillæg til dækning af varmeudgifter i det omfang, de økonomiske forhold giver grundlag herfor.
Det vil sige, at der i princippet ville kunne ydes varmehjælp til alle pensionister, der ikke har ekstraindtægter ud over 40.000 kr. for enlige og 60.000 kr. for ægtepar, jf. forslagets § 1, nr. 9.
Reglerne for beregning af varmehjælpen vil tage udgangspunkt i resultatet af en undersøgelse af pensionisternes varmeudgifter m.v., der for øjeblikket er i gang, og som forventes afsluttet i løbet af foråret 1987. Det forudsættes, at der fastsættes en egenbetaling, således at pensionisterne får en egeninteresse i at begrænse forbrugets størrelse.
Det er endvidere hensigten at fastsætte en minimumsgrænse for varmeudgiftens størrelse, under hvilken der ikke gives tilskud til varmeudgifter samt en maksimumsgrænse for størrelsen af de varmeudgifter, der kan ydes hjælp til.
Det tilsigtes herved, at alle pensionister uden betydelige ekstraindtægter får varmetilskud, og at pensionister uden ekstraindtægter ikke generelt stilles dårligere end efter de nuværende vejledende retningslinier.
Skulle der i undtagelsestilfælde være tale om særligt høje varmeudgifter i forhold til indkomsten for den enkelte pensionist, er der mulighed for at supplere tilskuddet efter forslagets § 17, stk. 4, jf. det følgende afsnit.
AD § 17, STK. 4 Den hidtidige adgang til at yde personlige tillæg i ganske særlige tilfælde er opretholdt i denne bestemmelse som en undtagelsesbestemmelse.
Det forudsættes, at den altovervejende del af personlige tillæg fremover ydes efter § 17, stk. 1-3, og at hjælp efter denne bestemmelse alene ydes undtagelsesvist, når særlige omstændigheder taler herfor.
 Blandt andet for at kunne supplere personlige tillæg ydet efter stk.
1-3 eller yde tillæg herudover, f.eks. til ganske akutte trangstilfælde, er tillæg ydet efter denne bestemmelse ikke indtægtsregulerede.
Til nr. 2 Da personlige tillæg ydet efter § 17, stk. 1-3 fremover skal indtægtsreguleres efter bindende regler, skal disse medtages i oversigten over indtægtsregulerede pensionsdele i lovens § 19..
Til nr. 3 Ophævelsen af de hidtidige indtægtsfradrag for personligt arbejde og pensionsindtægter for førtidspensionister, skal ses på baggrund af, at det samlede indtægtsfradrag fra 1990 forhøjes til ca.
 63.000 kr. for både enlige og gifte førtidspensionister.
Ophævelsen vil indebære en administrativ forenkling samt give fradraget samme værdi, uanset om der er tale om pensionsindtægter eller andre indtægter.
Forhøjelsen af fradraget vil ske over 2 år.
I 1989 vil fradraget for enlige og gifte førtidspensionister blive bragt op på samme niveau som de 67-69 årige folkepensionisters og året efter forhøjes fradraget for alle pensionister til de nævnte ca. 63.000 kr., jf.
 nr. 4 nedenfor og forslagets § 2, stk. 2.
Til nr. 4 Ændringen er en konsekvens af ophævelsen af § 28, stk. 1, nr. 4 og 5, jf. foran til nr. 3.
Til nr. 5, 6, 7 og 8 Når personlige tillæg fremover skal indtægtsreguleres, er det nødvendigt med et indtægtsgrundlag.
Da aftrapningen af pensionstillægget i øvrigt skal ske i forlængelse af aftrapningen af de personlige tillæg, er det mest hensigtsmæssigt, at der er det samme indtægtsmæssige udgangspunkt for henholdsvis pensionstillæg og personlige tillæg.
Aftrapningen i forlængelse af hinanden sikres ved forskellige indtægtsfradrag for henholdsvis pensionstillæg og personlige tillæg.
I den gældende § 29, stk. 2, foreslås det derfor tilføjet, at dette stykke vedrører indtægtsfradrag for pensionstillæg, og at det i et nyt stk. 3 i den samme bestemmelse angives, at der for personlige tillæg skal ske et fradrag i den opgjorte indtægt.
Fradragsbeløbenes størrelse er angivet i § 49, hvor der i et nyt nr. 5 er angivet fradraget for personlige tillæg, som er på ca. 10.000 kr. for enlige og 15.000 kr. for gifte.
 Der er desuden foretaget en konsekvensrettelse i § 29, stk. 1, 3.
punktum efter ophævelsen af § 28, stk. 1, nr. 4 og 5, jf. foran til nr. 3.
Til nr. 9 Det foreslås, at aftrapningen af personlige tillæg sker med 1 pct.
for hver 300 kr. for enlige og 450 kr. for gifte af de indtægter, der overstiger fradragsbeløbene på henholdsvis 10.000 kr. og 15.000 kr.
Forslaget medfører, at aftrapningen sker gradvist efter en såkaldt glidende skala, og således at tillægget først er aftrappet fuldt ud ved indtægter på ca. 40.000 kr. udover pensionen for enlige og ca. 60.000 kr. for gifte.
Disse beløb svarer til de indtægter, som pensionister må have, før pensionstillæggets aftrapning påbegyndes.
Til nr. 10-13 Ændringerne er redaktionelle.
Til nr. 14 Som anført i de almindelige bemærkninger skal forslaget gennemføres over en årrække.
Det foreslås derfor, at fradragsbeløbene for indtægter udover pensionen forhøjes gradvist til de endelige størrelser over flere år.
Således fradragsbeløbet for arbejdsindtægter for beregningen af grundbeløbet for 67-69 årige folkepensionister og fradragsbeløbet for grundbeløbet for førtidspensionister.
Dette fradragsbeløb forhøjes samtidigt med ophævelsen af de særlige fradrag for arbejdsindtægter og pensionsindtægter pr. 1. januar 1989 til samme fradrag for gifte og enlige, så fradragsstørrelsen fra denne dato er den samme for 67-69 årige folkepensionister og førtidspensionister.
Pr. 1.
januar 1990 forhøjes fradraget igen, jf. i øvrigt bemærkningerne foran til nr. 3.
 Til nr. 15.
 Der henvises til bemærkningerne foran til nr. 5, 6, 7 og 8.
Til nr. 16 Ændringen er redaktionel.
Til nr. 17 Efter de gældende regler refunderes kommunernes udgifter til personlige tillæg inden for et rådighedsbeløb.
Da udgifterne med de ændrede regler for personlige tillæg forventes at stige, jf. afsnittet om økonomiske og administrative konsekvenser, er beløbet blevet forhøjet med den forventede udgiftsstigningsprocent.
Til nr. 18 Da kommunernes adgang til at fastsætte særlige regler for tildeling af varmehjælp ophæves, jf. bemærkningerne foran til nr. 1, ad § 17, stk. 3, foreslås det, at det hidtidige rådighedsbeløb til varmeudgifter, fastsat efter lovens § 49, stk. 5, ophæves.
De hidtidige reguleringsbestemmelser ændres således, at der fremover kun bliver tale om regulering 2 gange årligt.
Pensionsbeløbene vil herefter blive reguleret hver 1. januar og 1. juli, medens fradragsbeløbene kun vil blive reguleret hver 1. januar samtidig med, at et nyt indkomstgrundlag lægges til grund for fastsættelsen af pensionen.
Til nr. 19 og 20 Ændringerne er redaktionelle.
TIL § 2 Det foreslås, at lovforslaget skal træde i kraft den 1. januar 1988.
Som anført foran foreslås det af hensyn til udgiftsfordelingen over en periode at nogle af foreslagenes ikrafttræden udskydes til den 1. januar 1989.
Den del af lovforslaget, der træder i kraft den 1. januar 1988, vedrører ændrede regler for beregning af personlige tillæg, herunder ændrede regler for beregning og tildeling af varmehjælp.
Fra dette tidspunkt ændres endvidere reguleringstidspunkterne for pensionsydelserne og fradragsbeløbene.
Den 1. januar 1989 forhøjes førtidspensionisternes fradragsbeløb for grundbeløbet til 54.800 kr. (1. oktober 1986). Beløbet bringes hermed på samme niveau, som fradragsbeløbet for de 67-69 årige folkepensionisters arbejdsindtægter.
Fradragsbeløbet bliver hermed ens for alle pensionster, enlige som gifte.
Året efter, den 1. januar 1990, forhøjes fradragsbeløbet for grundbeløbet til ca. 63.000 kr. (1. oktober 1986), jf. forslagets § 2, stk. 2.
 Fra 1. januar 1991 forhøjes fradragsbeløbet for pensionstillægget.
Efter forslagets § 2, stk. 3, skal beløbet forhøjes gradvis over en 5 års periode, således at fradragsbeløbet for pensionstillægget efter forhøjelsen den 1. januar 1995 udgør ca. 40.000 kr. for enlige og ca. 60.000 kr. for gifte (1. oktober 1986).
I § 2, stk. 4, anføres reguleringsbestemmelserne, som sikrer, at de relationer, der er fastlagt ved lovens ikrafttræden, fastholdes over ikrafttrædelsesperioden.
Dog med undtagelse af en del af reguleringen af fradragsbeløbene for personlige tillæg, jf.
 forslagets § 2, stk. 5.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 17 affattes således:
»Stk. 1. Personligt tillæg kan udbetales til pensionister, hvis økonomiske forhold er særlig vanskelige.
Stk. 2. Der kan ydes personligt tillæg til betaling af udgifter til varig hjemmehjælp, hvor betalingen er fastsat efter lov om social bistand.
Stk. 3. Der kan ydes personligt tillæg til betaling af varmeudgifter.
Socialministeren fastsætter nærmere regler herom, herunder om egenbetaling.
Stk. 4. Udover personligt tillæg efter stk. 1-3 kan der undtagelsesvis ydes personligt tillæg, hvis pensionistens økonomiske forhold er ganske særlig vanskelige.«.
--/ § 17. Personligt tillæg kan udbetales til pensionister, hvis økonomiske  

 forhold er ganske særlig vanskelige.
Stk. 2. Personligt tillæg til varmeudgifter kan udbetales til  

 pensionister, hvis økonomiske forhold er ganske særlig vanskelige på grund af  

 høje varmeudgifter. /-- 2. § 19, STK. 3, affattes således:
»Stk. 3. Pensionstillæg og personligt tillæg efter § 17, stk. 1-3, nedsættes på grund af indtægt efter § 29.« --/ § 19. Grundbeløb til folkepensionister nedsættes ikke på grund af indtægt,  

 dog nedsættes grundbeløbet til folkepensionister i alderen fra 67 til 70 år  

 efter § 27.
 Stk. 2. Grundbeløb til førtidspensionister nedsættes på grund af indtægt  

 efter § 28.
 Stk. 3. Pensionstillæg nedsættes på grund af indtægt efter § 29.
Stk. 4. Invaliditetsbeløb, førtidsbeløb, bistands- og plejetillæg og  

 invaliditetsydelse nedsættes ikke på grund af modtagerens økonomiske forhold.  

 Tilsvarende gælder erhvervsudygtighedsbeløb, jfr. dog § 32. /-- 3. I § 28, STK. 2, ophæves nr. 4 og 5.
 Nr. 6 og 7 bliver herefter nr. 4 og 5.
 4. I § 28, STK. 6, ændres »nr. 5.« til: »nr. 2.«.
--/ § 28. For førtidspensionister opgøres indtægtsgrundlaget for grundbeløb  

 efter lov om socialindkomst med de fravigelser, der er nævnt i stk. 2-6.
Stk. 2. Til den del af socialindkomsten, der er nævnt i § 2, Stk. 1-2, i lov om socialindkomst, foretages følgende fradrag og tillæg:
 1) Ydelser uden tilbagebetalingspligt efter kapitel 9 og 10 i lov om  

 social bistand fradrages.
2) Skattepligtig pension efter denne lov fradrages.
Det samme gælder for  

 skattepligtig pension, som indgår i socialindkomsten og er udbetalt efter  

 lovgivningen i en medlemsstat i De europæiske Fællesskaber og beregnet efter  

 artiklerne 46, 50 og 51 i forordning nr. 1408/ 71 om anvendelse af de sociale  

 sikringsordninger på arbejdstagere og selvstændige erhvervsdrivende og deres  

 familiemedlemmer, der flytter inden for Fællesskabet, og for pension udbetalt  

 efter lovgivningen i et land, med hvilket der er indgået overenskomst om  

 samordning af pension.
 3) Pension udbetalt efter lov om Arbejdsmarkedets Tillægspension  

 fradrages.
 4) Fradrag for indtægt ved personligt arbejde eller indtægt af anden art  

 end formueindtægt og indtægt, som er nævnt i nr. 5, dog højst op til et  

 maksimumbeløb, jfr. § 49, stk. 1, nr. 3.
 5) Fradrag for 40 pct., dog mindst op til en grænse, jf. § 49, stk. 1, nr.  

 4, af livrente, pension med løbende udbetalinger eller anden indtægt, der kan  

 sidestilles hermed.
6) Tillæg for samordningsfradrag i statspension efter kapitel 9 i lov om  

 tjenestemandspension.
Det samme gælder tilsvarende fradrag, der efter lov  

 eller vedtægt foretages i anden pension fra staten eller i pension fra  

 folkeskolen, folkekirken, en kommune, en stats- eller kommunegaranteret  

 pensionsordning eller fra koncessionerede telefonselskaber og private  

 jernbaneselskaber.
7) Tillæg for fiktiv indtægt af beløb, hvormed pensionisten har forringet  

 sin økonomiske stilling ved bortgivelse eller lignende dispositioner i løbet  

 af de seneste 10 år.
Socialministeren kan fastsætte nærmere regler herom.
 Stk. 3. Hvis opgørelsen giver et negativt beløb, indgår dette ikke i  

 indtægtsgrundlaget.
 Stk. 4. Til opgørelsen lægges formuetillæg efter fradrag i tillægget for  

 en ejerbolig, jf. §§ 4 og 5 i lov om socialindkomst.
 Stk. 5. Indtægten afrundes nedad til nærmeste beløb, der er deleligt med  

 100.
Stk. 6. Den opgjorte indtægt nedsættes med et fradrag, jf. § 49, stk. 1,  

 nr. 5. /-- 5. I § 29, STK. 1, 1. PUNKTUM, indsættes efter »pensionstillæg«:
 »og personlige tillæg efter § 17, stk. 1-3,».
 6. I § 29, STK. 1, 3. PUNKTUM, ændres »nr. 3-5« til: »nr.  

 3«, »nr.
 7,» ændres til: »nr. 5,» og i § 29, stk. 2, ændres  

 »nr. 7.« til:
 »nr. 4.«.
7. I § 29, STK. 2, indsættes efter »nedsættes«: »ved  

 beregning af pensionstillæg«.
 8. I § 29 indsættes som stk. 3:
»Stk. 3. Den opgjorte indtægt nedsættes ved beregning af personligt tillæg med et fradrag, jf. § 49, stk. 1, nr. 8, der med virkning fra 1. januar 1989 bliver nr. 5.« --/ § 29. Indtægtsgrundlaget for pensionstillæg opgøres på grundlag af  

 pensionistens og en eventuel ægtefælles samlede indtægt.
Indtægten opgøres  

 efter § 28, stk. 1-5. Ved opgørelsen efter § 28, stk. 2, foretages ikke  

 fradrag efter nr. 3-5, og bestemmelsen i § 28, stk. 2, nr. 7, anvendes for  

 begge ægtefæller.
 Stk. 2. Den opgjorte indtægt nedsættes med et fradrag, jfr.
§ 49, stk. 1, nr. 7. /-- 9. I § 31 indsættes efter stk. 2, som nyt stk.:
»Stk. 3. Personligt tillæg efter § 17, stk. 1-3, nedsættes med 1 pct. for hver 300 kr. for enlige og 450 kr. for gifte i indtægtsgrundlaget efter § 29.« Stk. 3 bliver herefter stk. 4.
 10. I § 31, STK. 3, der bliver stk. 4, ændres »nr. 15« til:  

 »nr.
 13«.
--/ § 31. Grundbeløb nedsættes med 60 pct. af indtægtsgrundlaget, jfr. §§ 27  

 og 28.
 Stk. 2. Pensionstillæg nedsættes med 30 pct. af indtægtsgrundlaget, jfr. §  

 29, dog med 15 pct., hvis pensionistens ægtefælle også har ret til  

 pensionstillæg.
Stk. 3. Pensionen udbetales ikke, hvis den bliver mindre end et  

 minimumsbeløb, jf. § 49, stk. 1, nr. 15. /-- 11. I § 32, STK. 1, ændres to steder »nr. 14« til: »nr.  

 12«.
--/ § 32. Hvis en pensionist på samme grundlag som tilkendelsen af højeste  

 eller mellemste førtidspension har fået tilkendt erstatning efter  

 arbejdsskadeforsikringsloven eller anden tilsvarende dansk eller fremmed  

 lovgivning for en nedsættelse af erhvervsevnen på 65 pct. og derover, sker  

 der fradrag i pensionen.
Fradraget udgør 20 pct. af de beløb, hvormed renten  

 for tab af erhvervsevne overstiger de beløb, der er nævnt i § 49, stk. 1, nr.  

 14. Hvis erstatningen er kapitaliseret, beregnes fradraget af det beløb,  

 hvormed den livrente, der er eller kunne være indkøbt for kapitalbeløbet i  

 statsanstalten for livsforsikring på det tidspunkt, da det blev udbetalt,  

 overstiger de beløb, der er nævnt i § 49, Stk. 1, nr. 14. Invaliditetsbeløb og bistands- og plejetillæg berøres ikke  

 af denne nedsættelse.
 Stk. 2. Hvis en pensionist uanset opfordring fra det sociale udvalg ikke  

 selv gør et af de krav, der er nævnt i stk. 1, gældende, kan det sociale  

 udvalg på pensionistens vegne rejse kravet over for den erstatningspligtige  

 og derefter fradrage en eventuel erstatning i pensionen efter stk. 1.
/-- 12. I § 33, STK. 2, ændres »nr. 6« til: »nr. 4«.
--/ § 33. Pension udbetales månedsvis forud fra den 1. i måneden efter, at  

 lovens betingelser er opfyldt, dog tidligst fra den 1. i måneden efter, at  

 der er ansøgt om pension.
Stk. 2. Hvis der foretages samordningsfradrag i tjenestemandspension eller  

 lignende pension, jfr. § 28, stk. 2, nr. 6, kan folkepensionen udbetales fra  

 det tidspunkt, fradraget foretages. /-- 13. I § 43, STK. 1, NR. 4, ændres »stk. 2« til: »stk.  

 3«.
--/ § 43. Det sociale udvalg kan undtagelsesvis træffe beslutning om  

 tilbagebetaling af personlige tillæg.
Tilbagebetaling kan kræves, 1) når der må ydes personligt tillæg på grund af uforsvarlig økonomi, 2) når der på det tidspunkt, da der ydes personligt tillæg, foreligger  

 forhold, der viser, at pensionisten i løbet af kortere tid vil være i stand  

 til at tilbagebetale hjælpen, 3) når en pensionist, der har modtaget personligt tillæg, senere får  

 udbetalt et beløb, der dækker samme tidsrum og samme formål som det  

 personlige tillæg, eller 4) når en pensionist, som har fået personligt tillæg efter § 17, stk. 2,  

 og som indbetaler a conto-beløb til dækning af varmeudgifter, ved  

 afslutningen af varmeregnskabet modtager et refusionsbeløb, dog højst et  

 beløb, der svarer til det ydede tillæg i den pågældende  

 varmeregnskabsperiode.
 Stk. 2. I de tilfælde, der er nævnt i stk. 1, nr. 1-2, kan tilbagebetaling  

 kun kræves, hvis det sociale udvalg ved ydelsen af personligt tillæg har  

 gjort pensionisten bekendt med tilbagebetalingspligten.
/-- 14. I § 49, STK. 1, ophæves nr. 2-5, og i stedet indsættes:
»2) Fradragsbeløb i den opgjorte indtægt for grundbeløb efter § 27, stk. 3, og § 28, stk. 6, udgør 35.600 kr.« Nr. 6 og 7 bliver herefter nr. 3 og 4.
 15. I § 49, STK. 1, indsættes efter nr. 7, som nyt nr.:
»8) Fradragsbeløb i den opgjorte indtægt for personligt tillæg efter § 29, stk. 3, udgør 6.600 kr. for enlige og 10.000 kr. for gifte.« Nr. 8-15 bliver herefter nr. 9-16.
 Nr. 8-16 bliver med virkning fra 1. januar 1989 til nr. 5-13.
 16. I § 49, STK. 1, NR. 15, der bliver nr. 13, ændres »stk. 3«  

 til:
 »stk. 4«.
17. I § 49, STK. 3, ændres »stk. 1« til: »stk. 1 og  

 4«, »1.190 kr.« ændres til: »1.503 kr.« og »989 kr.« ændres  

 til: »1.249 kr.«.
 18. § 49, STK. 5-8, ophæves og i stedet indsættes:
»STK. 5. Ved dyrtidsregulering den 1. januar og 1. juli af beløb nævnt i stk. 1, nr. 1, 6, 9-14, 16 og §§ 69-72 anvendes reguleringspristallet for foregående oktober og april.
Stk. 6. Ved dyrtidsregulering den 1. januar af fradragsbeløb nævnt i stk. 1, nr. 2-5, 7, 8 og 15 anvendes reguleringspristallet for foregående oktober.
Stk. 7. Beløbene, der reguleres efter stk. 5 og 6, forhøjes eller nedsættes med 3 pct. for hver fulde 3 points udsving i reguleringspristallet.
Eventuelle overskydende points henstår til næste regulering.
Stk. 8. De beløb, der er nævnt i stk. 1, nr. 1, 6, 9-14, 16 og §§ 69-72, afrundes til nærmeste kronebeløb, der kan deles med 12. De beløb, der er nævnt i stk. 1, nr. 2-5, 7, 8 og 15, afrundes til nærmeste kronebeløb, der kan deles med 100. De beløb, der er nævnt i stk. 3, afrundes til nærmeste hele kronebeløb.
Stk. 9. Chefen for sikringsstyrelsen bekendtgør inden 10. juni og 10. december de regulerede beløb, der har gyldighed fra henholdsvis 1. juli og 1. januar.« Henvisningerne i stk. 5, 6 og 8 til nr. 1-16 bliver med virkning fra 1. januar 1989 til nr. 1-13, jf. § 1, nr. 14 og 15.
--/ § 49. Ved fastsættelse af pension anvendes følgende beløb:
 1) Grundbeløb efter §§ 12 og 13 udgør 25.056 kr. årlig, dog 23.016 kr.,  

 hvis pensionistens ægtefælle modtager anden pension end invaliditetsydelse.
 2) Fradragsbeløb for indtægt ved personligt arbejde efter § 27, stk. 3,  

 udgør 35.600 kr.
3) Maksimumsbeløb for fradrag for arbejdsindtægt m.v. efter § 28, stk. 2, nr. 4, udgør 10.400 kr. for enlige, 15.700 kr. for gifte.
4) Minimumsbeløb for fradrag for pensionsindtægt efter § 28, Stk. 2, nr. 5, udgør 11.700 kr.
5) Fradragsbeløb i den opgjorte indtægt for grundbeløb efter § 28, stk. 6, udgør 9.900 kr. for enlige, 19.900 kr. for gifte.
 6) Pensionstillæg efter §§ 12 og 13 udgør 4.404 kr. årlig, dog 4.728 kr.,  

 hvis pensionistens ægtefælle modtager anden pension end invaliditetsydelse.
 7) Fradragsbeløb i den opgjorte indtægt for pensionstillæg efter § 29,  

 stk. 2, udgør 6.400 kr. for enlige, 9.300 kr. for gifte.
 8) Invaliditetsbeløb efter § 13, nr. 1 og 2, udgør 11.664 kr. årlig, dog  

 9.996 kr., hvis pensionistens ægtefælle modtager førtidspension efter § 14,  

 stk. 1 eller 2, eller invaliditetsydelse.
 9) Invaliditetsydelse efter § 18 udgør 11.244 kr. årlig, dog 9.120 kr.  

 årlig, hvis pensionistens ægtefælle modtager førtidspension efter § 14, stk.  

 1 eller 2, eller invaliditetsydelse.
 10) Erhvervsudygtighedsbeløb efter § 13, nr. 1, udgør 16.164 kr. årlig,  

 dog 11.700 kr., hvis pensionistens ægtefælle modtager førtidspension efter §  

 14, stk. 1.
 11) Førtidsbeløb efter § 13, nr. 3, udgør 5.832 kr. årlig.
 12) Bistandstillæg efter § 16, stk. 1, udgør 11.664 kr. årlig.
 13) Plejetillæg efter § 16, stk. 2, udgør 23.280 kr. årlig.
 14) Fradragsbeløb efter § 32, stk. 1, udgør 5.100 kr. for enlige, 7.300  

 kr. for gifte.
 15) Minimumsbeløb for udbetalt pension efter § 31, stk. 3, udgør 624  

 årlig.
 Stk. 2. Ved fastsættelse af pensionen sidestilles gifte med enlige, hvis  

 samlivet med ægtefællen er ophævet.
 Stk. 3. Til personlige tillæg efter § 17, stk. 1, kan det sociale udvalg  

 anvende et rådighedsbeløb på 1.190 kr. årlig i hovedstadsområdet og 989 kr.  

 årlig i det øvrige land ganget med antallet af personer, som den 1. januar i  

 samme regnskabsår modtog fuldt pensionstillæg fra kommunen.
Stk. 4. Til hovedstadsområdet hører følgende kommuner: København,  

 Frederiksberg, Ballerup, Brøndby, Dragør, Gentofte, Gladsaxe, Glostrup,  

 Herlev, Albertslund, Hvidovre, Høje-Tåstrup, Ledøje-Smørum, Lyngby-Tårbæk,  

 Rødovre, Søllerød, Ishøj, Tårnby, Vallensbæk, Værløse, Birkerød, Farum og  

 Hørsholm.
Tilgrænsende kommuner kan af socialministeren efter indstilling fra  

 kommunalbestyrelsen henføres til hovedstadsområdet, hvis leveomkostningerne i  

 kommunen må anses for at være lige så høje som i hovedstadsområdet.
 Stk. 5. Til personlige tillæg efter § 17, stk. 2, kan det sociale udvalg  

 anvende 1.585 kr. årlig ganget med antallet af enlige pensionister, som den  

 1. januar i samme regnskabsår modtog fuldt pensionstillæg fra kommunen.
Stk. 6. Reguleringspristallet for januar og juli benyttes ved  

 dyrtidsregulering af de beløb, der er nævnt i stk. 1, Stk. 3, stk. 5 og §§ 69-72. Beløbene forhøjes eller nedsættes med 3 pct.  

 for hver fulde 3 points' udsving i reguleringspristallet.
Eventuelle  

 overskydende points henstår til næste regulering.
 Stk. 7. De beløb, der er nævnt i stk. 1, nr. 1, 6, 8-13 og 15, samt §§  

 69-72 afrundes til nærmeste kronebeløb, der kan deles med 12. De beløb, der  

 er nævnt i stk. 1, nr. 2-5, 7 og 14, afrundes til nærmeste kronebeløb, der  

 kan deles med 100. De beløb, der er nævnt i stk. 3 og 5, afrundes til  

 nærmeste hele kronebeløb.
 Stk. 8. Chefen for sikringsstyrelsen bekendtgør inden 10. marts og 10.  

 september de regulerede beløb, der har gyldighed fra henholdsvis 1. april og  

 1. oktober.
/-- 19. I § 63 ophæves stk. 3 og 4.
--/ § 63. Loven træder i kraft den 1. oktober 1984. Lovens § 65 har dog  

 virkning fra den 1. januar 1984, mens førtidsbeløbet efter § 13, nr. 3, først  

 udbetales med virkning fra 1. januar 1985.
 Stk. 2. Lov om folkepension, jfr. lovbekendtgørelse nr. 436 af 9.  

 september 1983, og lov om invalide- og førtidspension m.v., jf.  

 lovbekendtgørelse nr. 437 af samme dato, ophæves.
Stk. 3. Med gyldighed for perioden fra den 1. oktober 1984 til den 31.  

 december 1984 affattes § 49, stk. 3 og 4, således: »STK. 3. Til  

 personlige tillæg efter § 17, stk. 1, kan det sociale udvalg anvende et  

 rådighedsbeløb på 586 kr. årlig i hovedstadsområdet og 486 kr. årlig i det  

 øvrige land ganget med antallet af personer, som den 1. januar i samme  

 regnskabsår modtog pension fra kommunen eller i kommunen modtog pension fra  

 sikringsstyrelsen.
Personer, der modtager invaliditetsydelse, medregnes ikke  

 ved opgørelsen af rådighedsbeløbet.
Stk. 4. Til hovedstadsområdet hører følgende kommuner: København,  

 Frederiksberg, Gentofte, Ballerup, Brøndby, Dragør, Gladsaxe, Glostrup,  

 Herlev, Albertslund, Hvidovre, Høje-Tåstrup, Lyngby-Tårbæk, Rødovre,  

 Søllerød, Tårnby og Værløse.
Tilgrænsende kommuner kan af socialministeren  

 efter indstilling fra kommunalsbestyrelsen henføres til hovedstadsområdet,  

 hvis leveomkostningerne i kommunen må anses for at være lige så høje som i  

 hovedstadsområdet.« /-- 20. I § 65, STK. 1, ændres »nr. 8« til: »nr. 9«, der  

 med virkning fra 1. januar 1989 bliver til: »nr. 6«.
§ 65. Til personer, som indtil den 1. januar 1984 har modtaget laveste invalidepension, og som fra denne dato overgik til at modtage pension efter § 3, stk. 3, i lov om invalidepension og førtidspension m.v., udbetales et afløsningsbeløb af samme størrelse som ivaliditetsbeløbet til en enlig efter § 49, stk. 1, nr. 8, i denne lov.
Afløsningsbeløbet fratrækkes i grundbeløbet, der herefter kun kan udbetales med det beløb, der overstiger afløsningsbeløbet.
Bestemmelsen finder ikke anvendelse, hvis den pågældende får udbetalt førtidsbeløb efter § 13, nr. 3, i denne lov.
STK. 2. Ønsker ægtefællen til en pensionist, der den 1. januar 1984 modtager eller får ret til hustrutillæg med fuldt beløb, ikke at overgå til selvstændig pension efter § 3, stk. 5, i lov nr. 248 af 8. juni 1983 eller § 4, stk. 1, i lov nr. 249 af samme dato, kan hustrutillægget fortsat udbetales efter henholdsvis §§ 4 og 5 i de nævnte love.
