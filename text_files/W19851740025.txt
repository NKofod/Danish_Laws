Ved anlæg af motorvej over en ca. 72,5 ha stor landbrugsejendom, der  

 allerede var gennemskåret af to kommuneveje, blev yderligere ca. 36 ha  

 fraskåret ejendommens bygninger med en betydelig forøget vejlængde til følge.  

 Ekspropriationskommissionen bemærkede, at omvejserstatningen på grund af  

 særligt besværlige forhold beregnedes med en halv gang mere end  

 normalerstatningen.
Ved beregningen af erstatning for ejendomsindskrænkning,  

 der var på ca. 4,7 %, blev der taget hensyn til ejendommens karakter af  

 svinefarm, således at alene de driftsbygninger, der ville være sædvanlige for  

 en ejendom af den størrelse, indgik med fuld vægt, medens de øvrige tillagdes  

 halv vægt.
Den samlede ulempeerstatning fastsattes til 850.000 kr., hvilket  

 rummede et betydeligt beløb for ejendomsforringelse.
 Taksationskommissionen forhøjede den samlede ulempeerstatning til  

 950.000 kr. under hensyn til ekstraordinært store gener forbundet med  

 omvejskørslen.
Udskrift af forhandlings- og kendelsesprotokollen for taksationskommissionen for Fyn og det sydlige Jylland.
 (Lov nr. 186 af 4. juni 1964).
Sag nr.
Ta.
II 2/85.
Matr.nr. 9 a Eriknauer by, Hatting.
 (lb.nr. 127).
Jens Jørgen Nielsen og Erling Nielsen (personlig sammen med  

 advokat B.
Bøgh Nielsen) mod Jydsk Motorvejskontor (ved landinspektør J.  

 Sølgård og ingeniør Ebbe Frandsen).
 Kendelse den 25. juni 1985.
 Jens Jørgen Nielsen og Erling Nielsen har som ejere af ovennævnte ejendom  

 ønsket efterprøvet den erstatning, der ved kendelse af 16. januar 1985 er  

 tillagt dem af ekspropriationskommissionen vedrørende fremtidige  

 motorvejsanlæg i Jylland i anledning af stedfunden ekspropriation til anlæg  

 af en motorvej fra Vejle til Horsens.
 Der fremlagdes udskrift af forhandlingsprotokollen for  

 ekspropriationskommissionen, hæfte 16 og 20, skrivelse af 1. marts 1985 fra  

 kommissarius ved statens ekspropriationer i Jylland, arealfortegnelse nr. 6,  

 arealerhvervelsesplaner samt ankebegæring.
Kommissionen besigtigede ejendommen og fik de ekspropriative indgreb  

 forevist.
Parterne havde lejlighed til at forelægge deres synspunkter og  

 fremkomme med deres bemærkninger.
Ekspropriationen omfatter afståelse af ialt ca. 33.860 (m2), hvoraf ca.  

 450 (m2) er gammel vej, der ikke erstattes.
Herudover pålægges der ejendommen  

 servitut om byggelinie og rørledning i overensstemmelse med  

 arealfortegnelsens anmærkninger a og c.
Endvidere sker der en midlertidig  

 arealafståelse fra ejendommen, men erstatningen herfor fastsættes først efter  

 anlæggets udførelse.
Ejendommen er en landbrugsejendom i landzone med et samlet areal på ca.  

 72,5 ha.
Den var på ekspropriationstidspunktet vurderet til ejendomsskyld med  

 en ejendomsværdi på 3.510.000,00 kr. prioriteret og 3.250.000,00 kr. kontant.  

 Heraf udgjorde grundværdien henholdsvis 942.700,00 kr. og 876.700,00 kr.  

 Avlsbygningernes kontantværdi var 1.977.300,00 kr.
Ejendommen har omtrent L-form med en langside på ca. 1.250 m og en kortere  

 på ca. 750 m og med varierende bredde omkring 500 m.
Foden af den L-formede  

 figur vender mod nord.
Ejendommen var inden ekspropriationen gennemskåret i  

 den sydligste del af den lange side af kommunevejene Annasmindevej  

 og Korning Tange.
Bygningerne er beliggende syd for de to kommuneveje.  

 Ejendommens jordtilliggender dyrkes med korn, og fra bygningerne produceres  

 årlig ca. 6.500 slagterisvin.
Ved anlægget af motorvejen gennemskæres ejendommen yderligere midt på  

 langsiden og omtrent vinkelret på denne, hvorved ca. 36 ha fraskæres  

 ejendommens bygninger.
Adgangen til den fraskårne del af ejendommen skal for  

 fremtiden ske ad Annasmindevej gennem landsbyen Eriknauer og derfra ad  

 kommunevej Pebringsvej, der føres under motorvejen.
Den gennemsnitlige  

 vejforlængelse til det afskårne areal er af anlægsmyndigheden opmålt til  

 1.680 m.
Det er under taksationsforretningen oplyst, at et areal på ca. 16 ha, som  

 udgør den vestlige del af det afskårne areal, er købt af ejerne pr. 1. januar  

 1981 og senere sammenlagt med ejernes ejendom.
Den endelige godkendelse af  

 sammenlægningen blev givet i november 1983.
 Ekspropriationskommissionen har fastsat erstatningen således:
 Det fremgår af kendelsen, at den samlede erstatning herefter udgør 957.833  

 kr., og at ekspropriationskommissionen ved fastsættelse af ulempeerstatningen  

 har taget hensyn til følgende:
Ekspropriationskommissionen har ved fastsættelsen af ulempeerstatningen  

 først og fremmest taget hensyn til de betydelige ulemper, der er forbundet  

 med den ved motorvejsanlægget skete gennemskæring af ejendommen og med den  

 forøgede vejlængde til de afskårne arealer.
Med hensyn til det sidstnævnte  

 forhold har ekspropriationskommissionen på grund af de særlige besværlige  

 forhold i det foreliggende tilfælde beregnet denne med en halv gang mere end  

 den erstatning, der normalt fastsættes for ulemper ved omvej til  

 landbrugsarealer.
Som en betydelig post i ulempeerstatningen indgår endvidere  

 ejerens udgifter til anlæg af en ny markvej.
Ved erstatningsfastsættelsen er  

 der tillige taget hensyn til en mindre ejendomsindskrænkning på ca. 4,7%, der  

 bliver en følge af arealafståelsen.
Ved beregningen af denne del af  

 erstatningen har ekspropriationskommissionen alene ladet de driftsbygninger,  

 der er sædvanlige for en ejendom af denne størrelse, indgå med fuld vægt.
De  

 øvrige bygninger er tillagt halv vægt.
Endelig indeholder erstatningsbeløbet  

 godtgørelse for defigurering og for den af anlægget nødvendiggjorte  

 driftsomlægning og hegnsætning samt for den pålagte servitut om rørledning.  

 Ekspropriationskommissionen har ifølge kendelsen forhøjet den efter  

 sædvanlige principper beregnede erstatning med et betydeligt beløb, på grund  

 af de ganske særlige ulemper, vejanlægget medfører for denne ejendom.
 For taksationskommissionen har ejerne fremsat krav om, at  

 arealerstatningen forhøjes med 10.000 kr. pr. ha, og at ulempeerstatningen  

 forhøjes til 1,5 mio.kr.
 Med hensyn til arealerstatningen har ejerne gjort gældende, at prisen for  

 landbrugsjord af tilsvarende bonitet ligger ca. 10.000 kr. over den pris,  

 ekspropriationskommissionen har fastsat.
 Som begrundelse for forhøjelsen af ulempeerstatningen har ejeren fremført  

 følgende:
a) Omvejserstatning: Ejernes direke udgifter ved omvejen vil bl.a. som  

 følge af den ekstrakørsel, som svinefarmens gylleprodukter nødvendiggør,  

 blive mindst 50.000 kr. pr. år.
Hvis ekstrakørslen skal udføres med hjælp fra  

 maskinstation, har ejerne beregnet udgiften til 62.500 kr. årligt. -  

 Kapitaliseringen af dette beløb vil ifølge ejerne medføre en erstatning på  

 1,1 - 1,3 mio.kr.
Ejerne har endvidere henvist til, at en meget stor del af  

 kørslen fremover vil ske ad offentlig vej, og at der må regnes med, at der  

 bliver nedlagt politiforbud mod kørslen i visse tidsrum.
 b) Etablering af adgangsvej til det afskårne areal: Ejerne har beregnet,  

 at udgifterne til forstærkning og udvidelse af den eksisterende markvej samt  

 til etablering af ny markvej på det afskårne areal vil udgøre ca. 250.000 kr.
c) Ejendomsindskrænkning: Ifølge ejerne må der ved beregningen af  

 ejendomsindskrænkningen tages hensyn til de faktiske forhold, det vil sige de  

 eksisterende bygninger, og ikke til en teoretisk opgørelse af, hvilke  

 bygninger der er »normale« for en ejendom som denne.
Ejerne har i  

 den forbindelse henvist til, at det slet ikke ville være rentabelt at drive  

 denne ejendom videre, hvis ikke ejerne havde drevet den så intensivt, som  

 tilfældet er.
I givet fald havde det været nødvendigt at totalekspropriere  

 ejendommen.
 d) Øvrige forhold: Udover ovennævnte her ejerne gjort gældende, at  

 dyrkningen af arealerne på begge sider af motorvejen vil blive besværliggjort  

 af skråskæringer ved motorvejen, at der må betales ulempeerstatning for  

 driftsomlægning, at der nedlægges en eksisterende markvej over  

 naboejendommen »Tvillinggård«, som i realiteten tilhører ejerne, og  

 at erstatningen også må omfatte udgifter til evt. hegnsætning på begge sider  

 af motorvejen.
 Ejerne finder herefter, at opgørelsen over ulemperne langt oversiger de  

 krævede 1,5 mio.kr.
Anlægsmyndigheden har principalt nedlagt påstand om, at den af  

 ekspropriationskommissionen fastsatte ulempeerstatning nedsættes med 150.000  

 kr.
Subsidiært har anlægsmyndigheden krævet ekspropriationskommissionens  

 afgørelse stadfæstet.
Til støtte for den prncipale påstand har anlægsmyndigheden gjort gældende,  

 at den matrikulære sammenlægning af den oprindelige ejendom og det ovenfor  

 nævnte ca. 16 ha store tilkøbte areal er sket på et tidspunkt, hvor ejerne  

 var bekendt med at motorvejen ville komme.
Anlægsmyndigheden finder derfor  

 ikke, at det tilkøbte areal kan regnes med ved fastsættelse af erstatning for  

 ejendomsindskrænkning, gennemskæring og omvej.
 Anlægsmyndigheden har iøvrigt bl.a. gjort gældende, at ejerne i dag kører  

 over marken til den vestlige del af det afskårne areal, og at det derfor ikke  

 kan være nødvendigt at etablere en ny markvej på dette areal, at udgifterne  

 til anlæg af markveje ikke er så store, som ejerne har forudsat, at ejerne i  

 forvejen kører på offentlig vej med maskinerne, som derfor må være indrettet  

 hertil, og at det ved fastsættelse af erstatning for ejendomsindskrænkning må  

 tages i betragtning, at der er tale om en specialproduktion, som ikke  

 nødvendigvis må reduceres som følge af ejendomsformindskelsen.
 Med hensyn til begrundelsen for anlægsmyndighedens principale påstand har  

 ejerne fremført, at staten ikke har sikret sine rettigheder ved tinglysning  

 på de ejendomme, der ville blive berørt af motorvejsanlægget, og at der på  

 det tidspunkt, da ejerne købte det tillagte areal, ikke var nogen, der  

 vidste, hvor den endelige placering af motorvejen ville blive.
Taksationskommissionen finder ikke, at der ved fastsættelse af erstatning  

 for omvej, ejendomsindskrænkning m.v. kan ses bort fra det nævnte tilkøbte  

 areal.
Uanset om ejerne på købstidspunktet måtte have vidst, at der ville  

 komme en motorvej, kan det ikke lægges til grund, at de vidste eller burde  

 have vidst, hvor den endelige placering ville blive.
Under alle  

 omstændigheder har ejerne ved købet skaffet sig vejadgang til det afskårne  

 areal, som det ellers havde været nødvendigt at skaffe dem på anden måde.  

 Taksationskommissionen kan derfor ikke følge anlægsmyndighedens principale  

 påstand.
Taksationskommissionen finder på den anden side heller ikke, at der  

 er mulighed for at forhøje erstatningen i det omfang, ejerne har krævet.  

 Taksationskommissionen finder på baggrund af hidtidig praksis for  

 fastsættelse af omvejserstatningen navnlig ikke, at der er grundlag for en  

 kapitalisering af udgifterne til omvejskørslen, som påstået af ejerne.
Taksationskommissionen finder imidlertid, at de gener, som er forbundet  

 med omvejskørslen, i dette tilfælde er så ekstraordinært store, at  

 ulempeerstatningen bør forhøjes med 100.000 kr.
Taksationskommissionen har  

 herved lagt vægt på de særlige forhold, der gør sig gældende med hensyn til  

 transporternes art som følge af ejendommens driftsform og omvejens længde og  

 besværlighed.
 Taksationskommissionen finder endelig ikke, at der er grundlag for at  

 ændre de af ekspropriationskommissionen fastsatte arealerstatninger.
 Erstatningsspørgsmålet vil herefter være at opgøre således:
 Renter 8 % p.a. fra den 1. marts 1985.
For udgifter til sagkyndig bistand for ekspropriationskommissionen er der  

 tillagt ejerne et beløb af 600 kr.
For tilsvarende udgifter ved  

 taksationskommissionen tillægges der ejerne et beløb af 3.000 kr.
Bent Christensen /Erling Christensen.
