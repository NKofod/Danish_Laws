 Hoslagt fremsendes et antal eksemplarer af næringsloven nr. 212 af 8. juni  

 1966, der træder i kraft den 1. januar 1967. Ved lovens administration  

 iagttages følgende:
 Næringsbrev udstedes med benyttelse af en blanket, der er aftrykt som  

 bilag A til dette cirkulære.
 Blanketterne trykkes med tydelige typer og på holdbart papir.
 Anmodning om næringsbrev skal indgives med benyttelse af de blanketter,  

 der er aftrykt som bilag I-III til cirkulæret.
 Blanketterne trykkes på dobbelte ark, således at anmodningen findes på  

 side 1 og vejledningen på side 2 beregnet til afrivning.
I næringsbrevet angives indehaveren - person med fødselsdato eller selskab  

 m.v. - samt det område, for hvilket det gælder, d.v.s. vedkommende  

 politikreds.
I denne forbindelse henledes opmærksomheden på, at næringsbrev  

 som vognmand giver ret til at drive sådan virksomhed i hele landet, jfr. §  

 20, stk. 2. Næringens art angives på en af de måder, der er anført i lovens §  

 5, stk. 1.
 Påtegningsrubrikken vil f.eks. kunne benyttes til påtegning om handel med  

 stærke drikke eller om betegnelsen »grosserer«, jfr. beværterlovens  

 § 27 og næringslovens § 18.
Rubrikken vil endvidere kunne benyttes til påtegning om ret til  

 mester-betegnelsen, jfr. lovens § 17. Den betegnelse for vedkommende fag, der  

 anvendes i svendebrevet eller i beviset, for at anden for faget godkendt  

 prøve er bestået, skal ligeledes anvendes i påtegningen om  

 mester-betegnelsen.
Hvis svendebrevet eller beviset angiver en  

 oplæringsbranche inden for faget, skal påtegningen lyde på branchen.
I højre hjørne af blanketterne til næringsbreve og anmeldelser angives det  

 nummer, som vedkommende næringsbrev har i den protokol eller det kartotek,  

 der føres over næringsbreve.
Protokollen eller kartoteket skal føres således,  

 at de kan afgive grundlag for senere udfærdigelser af duplikateksemplarer af  

 vedkommende næringsbrev og således, at de tillige kan benyttes ved kontrollen  

 med de indgående gebyrer.
Man henstiller, at protokollen eller kartoteket  

 inddeles i følgende rubrikker:
I rubrikken »særlige bemærkninger« vil henvisning kunne gøres  

 til en særlig del af protokollen, hvor de pågældende bemærkninger indføres,  

 hvis de er for omfattende til at stå i denne rubrik.
Her bør angives alle  

 sådanne påtegninger, som næringsbreve får angående handel med stærke drikke,  

 betegnelsen »grosserer« og »mester«-betegnelsen.
 Duplikateksemplarer bør kun udstedes, hvor en rimelig begrundelse herfor  

 gives.
 Af regnskabsmæssige grunde bør tillige føres en særlig fortegnelse over  

 udstedte duplikateksemplarer.
 Protokollen bør være forsynet med et navneregister.
 Man henleder i øvrigt opmærksomheden på følgende enkelte punkter, der  

 afviger fra næringsloven af 28. april 1931:
1. Loven omfatter virksomhed som handlende, håndværker  

 og industridrivende, speditør, vognmand, auktionsholder, vekselerer og  

 ejendomshandler.
Derimod er de særlige bestemmelser om virksomhed henholdsvis  

 som translatør og tolk, dispachør, statsautoriseret vejer og måler,  

 ejendomsmægler, revisor samt skibsmægler og varemægler givet i særlige love  

 (* 1). Næringsområdet er blevet udvidet, idet det ikke længere er kommunen,  

 men politikredsen svarende til vedkommende næringsmyndigheds embedsområde.
2. For andelsforeninger, der hidtil kun under visse  

 betingelser var fritaget for at løse næringsbrev, er der sket den ændring, at  

 loven, jfr. § 1, stk. 2, principielt gælder for disse foreninger i det  

 omfang, deres virksomhed udadtil fremtræder som næringsvirksomhed; dette  

 gælder f.eks. andelsmejerier og andelsslagterier.
En andelsforening, der  

 driver virksomhed fra butik, omfattes ligeledes af loven, selv om der kun  

 handles med medlemmer.
Visse virksomheder, der ikke drives fra butik, som  

 f.eks. foderstof- og gødningsforeninger og i nogle tilfælde vaskerier, vil  

 derimod falde udenfor.
Såfremt en andelsforening alene driver virksomhed  

 inden for medlemmernes kreds, vil den som hidtil kunne gøre dette fra flere  

 udsalgssteder, jfr. § 24, stk. 2.
 3. Det hidtidige forbud mod, at en ægtefælle løser  

 næringsbrev, når den anden ægtefælle i forvejen har næringsbrev, er ophævet.  

 Der vil således intet være til hinder for, at f.eks. hver af ægtefællerne i  

 henhold til næringsbrev driver virksomhed med detailhandel fra hver sin  

 butik.
 Man henleder opmærksomheden på, at næringsbreve, som midlertidigt har  

 været opsagt, vil kunne forlanges udleveret, såfremt krav herom fremsættes  

 inden fem år efter opsigelsen.
4. Loven medfører ingen ændring i den hidtidige  

 opfattelse af, hvilke næringer der falder uden for lovens område.
Således vil  

 f.eks. som hidtil virksomhed med duplikering og maskinskrivning ikke være  

 underkastet lovens bestemmelser.
Den nye lov medfører imidlertid en væsentlig  

 ændring i de tidligere gældende næringsretlige bestemmelser for handel,  

 håndværk og industri, idet samtlige disse næringer nu kan udøves på eet  

 næringsbrev som handlende, håndværker og industridrivende, jfr. § 5, stk. 1.  

 Forbudet mod forening af næringsbrev på handel med næringsbrev på håndværk  

 inden for samme kommune er ophævet.
Der er ej heller nogen sondring mellem de  

 forskellige håndværksfag.
5. Et andet centralt punkt i loven er bestemmelserne  

 om een-butikssystemets afvikling.
En fuldstændig afvikling vil være  

 gennemført fra den 1. januar 1970, og fra samme dato ophæves alle  

 indskrænkninger i håndværkeres og industridrivendes afsætningsret.
En delvis ophævelse af begrænsningerne i afsætningsretten er dog allerede  

 sket ved lovens ikrafttræden, idet håndværkere og industridrivende nu har fri  

 afsætningsret, såfremt de kun har eet detailsalg i kommunen.
Finder afsætning  

 sted detail fra flere forretningssteder, vil den som hidtil og indtil den 1.  

 januar 1970 være begrænset til egne og fagfællers produkter m.v.
Håndværkere  

 og industridrivende kan dog uanset denne regel under alle omstændigheder  

 opretholde detailsalg fra forretningssteder, som de tidligere har etableret i  

 henhold til næringsbrev på handel.
 Loven indfører endvidere straks fra sin ikrafftræden den såkaldte  

 sommerhusregel, hvorefter politimesteren i kommuner, som i udpræget grad  

 benyttes til sommer- og weekendophold, vil kunne tillade næringsdrivende at  

 have een filial i kommunen i tidsrummet fra 1. marts til 1. november.
 6. De særlige bestemmelser om adgangen til at drive  

 handel, håndværk og industri uden næringsbrev - frihandel m.v. - er ophævet,  

 og bl.a. herved er tillige de tidligere bestemmelser om næringsvedtægter  

 overflødiggjort.
Personer, som ved lovens ikrafttræden lovligt driver handel, håndværk  

 eller industri uden næringsbrev, har imidlertid i henhold til lovens § 25,  

 stk. 3, ret til at få udstedt bevis for, at de kan fortsætte denne virksomhed  

 uforandret.
Dette bevis vil for industriel eller håndværksmæssig virksomhed  

 f.eks. kunne have følgende ordlyd: N.
N., adresse ..........., har ret til at  

 udøve industriel eller håndværksmæssig virksomhed i det omfang, dette har  

 været tilladt efter § 25 i næringsloven af 28. april 1931. For virksomhed med  

 handel vil beviset f.eks. kunne have følgende ordlyd: N.
N., adresse  

 ..........., har ret til at drive handel i det omfang, dette har været  

 tilladt efter § 27 i næringsloven af 28. april 1931.
7. De hidtil gældende bestemmelser om, at varer  

 normalt kun må afsættes fra fast forretningssted, er opretholdt, jfr. § 10,  

 men loven ændrer den tidligere opfattelse af begrebet »fast  

 forretningssted«, idet dette nu angives at være varige udsalgssteder,  

 fabriks- og værkstedslokaler samt automater.
Afsætning fra hotelværelser og  

 biografer vil således i almindelighed ikke længere være lovligt.
Lovens  

 formulering muliggør endvidere, at handlende, håndværker og industridrivende  

 har ret til næringsretligt frit at sælge varer fra automater - også fra flere  

 automater, uanset om automaten er anbragt i umiddelbar forbindelse med en  

 butik.
I den overgangsperiode, hvor forbudet imod at have flere faste  

 udsalgssteder i samme kommune er opretholdt, vil en næringsdrivende dog kun  

 kunne have automater i tilknytning til butikken som f.eks. ved et butikstorv,  

 medmindre automaten er opstillet på et af de i § 24, stk. 3, nævnte steder,  

 eller afsætningen finder sted fra automat som eneste forretningssted.
 8. For alle næringer gælder med hensyn til kravet om  

 myndighed, at dette er ændret således, at en fornyet prøvelse fra  

 næringsmyndighedernes side ikke er påkrævet, når værger og pupilautoriteter  

 har givet tilladelse til, at den umyndige på egen hånd kan drive den  

 pågældende næringsvirksomhed, jfr. lovens § 3, stk. 1, nr. 3. Endvidere er  

 kravet om borådighed ophævet for så vidt angår næringerne som handlende,  

 håndværker og industridrivende, speditør og vognmand, jfr. lovens § 3, stk.  

 1, nr. 4.
9. Bestemmelserne om selskabers adgang til at få  

 næringsbrev er ændret.
Efter lovens § 4 har et her i landet registreret  

 aktieselskab ret til at få næringsbrev.
Dette betyder, at der ikke skal  

 foretages selvstændige undersøgelser med hensyn til, om direktører og  

 bestyrelsesmedlemmer opfylder særlige betingelser, jfr. dog nedenfor.
Med  

 hensyn til andre selskaber med begrænset ansvar end aktieselskaber og med  

 hensyn til foreninger, stiftelser og selvejende institutioner gælder i lighed  

 med tidligere, at direktørerne og flertallet af bestyrelsesmedlemmerne skal  

 opfylde de personlige betingelser, som er omhandlet i lovens § 3.
 Så længe adgangen til at oprette mere end eet detailsalg i kommunen ikke  

 er gennemført, kræves der dog stadig tilladelse fra handelsministeriet til,  

 at et medlem af direktionen eller bestyrelsen i et selskab, der driver  

 detailhandel, selv driver detailhandel i samme kommune som selskabet eller er  

 medlem af direktion eller bestyrelse i andre selskaber, der driver  

 detailhandel i kommunen, jfr. bestemmelsen i § 24, stk. 6.
10. Efter lovens § 26 kan indehavere af tilladelse  

 efter § 29, stk. 3, i den gamle næringslov til ved personlig henvendelse at  

 optage bestillinger på støvsugere, symaskiner eller andre industrielle  

 frembringelser få denne tilladelse påtegnet om, at den er gyldig indtil 1.  

 januar 1970, når de anmoder herom inden 1 år efter lovens ikrafttræden.
Denne  

 bestemmelse må forstås således, at kun indehavere af en ved udgangen af 1966  

 gyldig tilladelse fra handelsministeriet har denne adgang.
 Det må i den påtegning, der skal gives, udtrykkeligt anføres, at der ikke  

 er hjemmel til at forlænge tilladelsen udover 1. januar 1970.
11. I henhold til § 27 i loven har personer, som  

 godtgør, at de mindst 1 år før lovens ikrafttræden enten i henhold til  

 vandrebrev eller tilladelse efter § 97 i den gamle næringslov har forhandlet  

 varer, ret til at fortsætte virksomheden uforandret, hvis de senest 1 år  

 efter lovens ikrafttræden får deres næringsadkomst påtegnet herom.
Denne  

 påtegning vil f.eks. kunne lyde således: Indehaveren af fornævnte tilladelse  

 eller af nærværende vandrebrev, N.
N., bopæl ..........., har ret til inden  

 for ............ at omføre følgende varer: (Varerne må nøje specificeres).
12. Auktionsholdere vil som hovedregel ikke længere  

 kunne få tilladelse til at drive handel, håndværk eller industri.
De  

 auktionsholdere, som før lovens ikrafttræden lovligt har drevet virksomhed  

 med handel, håndværk eller industri, kan ved henvendelse herom få udstedt et  

 bevis, hvorefter de kan fortsætte virksomheden uforandret, jfr. lovens § 28.  

 Dette bevis vil f.eks. kunne have følgende ordlyd: N.
N., adresse .........,  

 der driver virksomhed som auktionsholder, har ret til fortsat at drive  

 virksomhed som: Handlende, håndværker eller industridrivende.
13. Efter næringsloven af 28. april 1931 kunne varer  

 omføres dels i henhold til vandrebrev, dog kun inden for amtet, dels uden  

 vandrebrev.
Uden vandrebrev kunne omføres naturalprodukter af dansk jordbrug,  

 husdyrhold og fiskeri, og i henhold til vandrebrev kunne her i landet bosatte  

 personer omføre foruden naturalprodukter næringsmidler hidrørende fra dansk  

 jordbrug, husdyrhold, fiskeri eller jagt, brød, husflidprodukter samt  

 blomster, sand, brænde og tørv, alt af dansk oprindelse.
Vareområdet og  

 adgangen til omførsel uden vandrebrev kunne desuden i et vist omfang udvides  

 med hjemmel i de særlige næringsvedtægter.
Disse regler er nu ophævet, og vandrebrevsbestemmelserne er bortfaldet;  

 der er heller ikke længere adgang til at udfærdige næringsvedtægter.  

 Stillingen er herefter den, at kun personer med bopæl her i landet har ret  

 til uden næringsadkomst at omføre visse varer, som er begrænset til de i  

 lovens § 12, stk. 1, nævnte naturalprodukter af jordbrug, husdyrhold og  

 fiskeri samt sådanne naturalprodukter, der er konserveret ved frysning,  

 røgning eller saltning.
Herudover kan der omføres brød, mælk, fløde,  

 konsumis, ost, smør og margarine.
Endvidere kan der omføres tilbehør til  

 fiskevarer samt fiskehermetik.
Ligesom hidtil kan desuden omføres aviser,  

 ugeblade og tidsskrifter, dog kun på gader og pladser.
Ved naturalprodukter, der nu i modsætning til tidligere kan være såvel  

 danske som udenlandske, forstås produkter, der ikke er fabriksfremstillede,  

 og som ikke har gennemgået bearbejdning, såsom formaling eller anden  

 findeling, brænding, ristning, tørring eller anden form for mekanisk  

 behandling.
Slagtning, udskæring, filetering eller rensning vil ikke betage  

 et produkt karakteren af naturalprodukt.
Det afgørende er herefter, at produktet ikke er fabriksfremstillet og ikke  

 har gennemgået en forarbejdning.
Sukker, leverpostej samt pølser og  

 pålægsvarer vil herefter ikke kunne omføres.
Opmærksomheden henledes dog på  

 overgangsbestemmelsen i lovens § 27, jfr. punkt 11.
 Handelsministeriet, den 10. november  

 1966.
 Mueller.
/G.
Backhaus.
 Bilag A.
og anmoder herved om næringsbrev i henhold til næringsloven af 8. juni 1966.
Jeg erklærer, at jeg hånd at drive den omhandlede næring, Overstreges, dersom anmodningen ikke angår virksomhed med detail- handel.
ikke er medlem af direktion eller bestyrelse for selskaber eller lignende sammenslutninger, der driver detailhandel i den kommune, i hvilken ovennævnte virksomhed skal drives.
Underskriveren har ansvar for rigtigheden af ovenstående oplysninger efter bestemmelserne i borgerlig straffelovs § 163.
Anmodning om næringsbrev indgives til politimesteren i den politikreds, i  

 hvilken næringen agtes drevet, i København til magistraten.
Virksomheden må  

 ikke begyndes, forinden næringsbrev er udstedt.
Ved anmodningens indgivelse  

 benyttes foranstående blanket, der må udfyldes på tydelig og letlæselig måde  

 og underskrives af den pågældende personlig.
Med anmodningen skal følge dokumentation for navn og fødselsdato udstedt  

 af en offentlig myndighed.
Hvis ansøgeren er umyndig, må det tillige  

 dokumenteres, at den pågældende har tilladelse fra værger og pupilautoriteter  

 til at drive virksomheden på egen hånd.
 Hvis næringsbrevet skal påtegnes om mesterbetegnelsen, må retten hertil  

 dokumenteres ved et svendebrev.
 Endelig må anmodningen være ledsaget af et gebyr på 80 kr.
 Retten til at drive næring efter næringsbrev bortfalder ved indehaverens  

 død, og hvis indehaveren ikke længere opfylder betingelserne for at få  

 næringsbrev.
 Hvis retten efter et næringsbrev som auktionsholder, vekselerer og  

 ejendomshandler er bortfaldet eller frakendt efter reglerne i straffelovens §  

 79, skal næringsbrevet og eventuelle duplikateksemplarer straks afleveres til  

 den myndighed, der har udstedt det.
og anmoder herved om næringsbrev i henhold til næringsloven af 8. juni 1966.
Overstreges, dersom anmodningen ikke angår virksomhed som detail- handel.
Vi erklærer, at intet af direktionens eller bestyrelsens medlemmer driver detailhandel i den kommune, i hvilken ovennævnte virksomhed skal drives, eller er medlemmer af direktion eller bestyrelse i andre selskaber eller lignende sammenslutninger, der driver detailhandel i kommunen (* 4).
Underskriverne har ansvar for rigtigheden af ovenstående oplysninger efter bestemmelserne i borgerlig straffelovs § 163.
Anmodning om næringsbrev indgives til politimesteren i den politikreds, i  

 hvilken næringen agtes drevet, i København magistraten.
Ved anmodningens  

 indgivelse benyttes foranstående blanket, der må udfyldes på tydelig og  

 letlæselig måde og underskrives af samtlige direktører og  

 bestyrelsesmedlemmer.
 Med anmodningen skal følge udskrift af aktieselskabs-registeret visende  

 bestyrelsens og direktionens sammensætning.
 Anmodningen må endvidere være ledsaget af et gebyr på 80 kr.
 Retten til at drive næring bortfalder ved selskabets ophør.
 Hvis selskabet har drevet virksomhed som auktionsholder eller vekselerer,  

 skal næringsbrevet og eventuelle duplikateksemplarer i tilfælde af selskabets  

 ophør straks afleveres til den myndighed, der har udstedt det.
og anmoder herved om næringsbrev i henhold til næringsloven af 8. juni 1966.
Vi erklærer, at medlemmerne af fornævnte selskabs (forenings) direktion (Direktørernes fulde navn, stilling og bopæl) samt efternævnte medlemmer af bestyrelsen, der udgør et flertal af denne, (Bestyrelsesmedlemmernes fulde navn, stilling og bopæl) Overstreges, dersom anmodningen ikke angår virksomhed som detail- handel.
at intet af direktionens eller bestyrelsens medlemmer driver detailhandel i den kommune, i hvilken ovennævnte virksomhed skal drives, eller er medlem af direktion eller bestyrelse i andre selskaber eller lignende sammenslutninger, der driver detailhandel i kommunen.
Underskriverne har ansvar for rigtigheden af ovenstående oplysninger efter bestemmelserne i borgerlig straffelovs § 163.
Anmodning om næringsbrev indgives til politimesteren i den politikreds, i  

 hvilken næringen agtes drevet, i København magistraten.
Virksomheden må ikke  

 begyndes, forinden næringsbrev er udstedt.
Ved anmodningens indgivelse  

 benyttes foranstående blanket, der må udfyldes på tydelig og letlæselig måde  

 og underskrives af samtlige direktører og bestyrelsesmedlemmer.
 Med anmodningen skal følge:
 Retten til at drive næring bortfalder ved selskabets ophør, og såfremt  

 direktørerne eller flertallet af bestyrelsens medlemmer ophører at opfylde de  

 foran anførte betingelser.
 Hvis selskabet har drevet virksomhed som auktionsholder eller vekselerer,  

 skal næringsbrevet og eventuelle duplikateksemplarer i tilfælde af selskabets  

 ophør eller i tilfælde af, at retten til at drive næring er bortfaldet,  

 straks afleveres til den myndighed, der har udstedt det.
 (* 1) Jfr. lov nr. 213 af 8. juni 1966 om translatører og tolke, lov nr.  

 215 af 8. juni 1966 om dispachører, lov nr. 217 af 8. juni 1966 om  

 statsautoriserede vejere og målere, lov nr. 218 af 8. juni 1966 om  

 ejendomsmæglere, næringslov nr. 138 af 28. april 1931 §§ 65-73 om revisorer  

 og §§ 81-84 om skibsmæglere og varemæglere, se Nalunaerutit, A, 1966.
 (* 2) Dersom ansøgeren ønsker næringsbrev som vekselerer eller  

 ejendomshandler, kræves det tillige, at pågældende ikke er dømt for strafbart  

 forhold, som begrunder en nærliggende fare for misbrug af stillingen som  

 vekselerer eller som ejendomshandler.
 (* 3) Udfyldes kun, hvis ansøgeren ønsker næringsbrev som auktionsholder,  

 vekselerer eller ejendomshandler.
 (* 4) Hvis direktørerne eller de nævnte medlemmer af bestyrelsen ikke  

 opfylder de anførte betingelser, vil erklæringen være at overstrege, og  

 udførlige oplysninger til begrundelse af den ønskede fritagelse herfor må  

 vedlægges.
 (* 5) Hvis selskabet (foreningen) ønsker at drive virksomhed som  

 vekselerer, kræves tillige, at alle medlemmer af direktionen og flertallet af  

 bestyrelsens medlemmer ikke er dømt for strafbart forhold, som begrunder en  

 nærliggende fare for misbrug af stillingen som vekselerer.
 (* 6) Udfyldes kun, hvis ansøgningen angår næringsbrev som auktionsholder  

 eller vekselerer.
