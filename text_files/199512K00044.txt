Nr LSF 44 Forslag til Lov om ændring af teaterloven og lov om regionale kulturforsøg  

 (Nye regler for egnsteatre og små storbyteatre m.v.) Fremsat af kulturministeren (Jytte Hilden) den 25. oktober 1995 Vedtaget ved tredjebehandling den 22. februar 1996 Lov nr. 103 af 28/02/1996 § 1 I teaterloven, jf. lovbekendtgørelse nr. 85 af 6. februar 1992, som senest  

 ændret ved lov nr. 1104 af 21. december 1994, foretages følgende ændringer:
 1. Kapitel 7 affattes således:
»Kapitel 7 Egnsteatre § 15. Staten refunderer 50 pct. af kommunernes og amtskommunernes  

 driftstilskud til egnsteatre uden for de i kapitel 7 a nævnte kommuner.
 Stk. 2. Tilskud til husleje kan kun udgøre indtil 15 pct. af det  

 refusionsberettigede kommunale og amtskommunale driftstilskud til det enkelte  

 egnsteater.
 Stk. 3. Statsrefusion af kommunernes og amtskommunernes tilskud  

 til det enkelte teater ydes kun, såfremt kommunen og amtskommunen har indgået  

 en minimum 3-årig aftale om driftstilskud med det enkelte egnsteater.
 Stk. 4. Det årlige kommunale og amtskommunale driftstilskud til  

 det enkelte egnsteater skal udgøre et minimum, der angives på de årlige  

 finanslove.
 Stk. 5. Ved oprettelse af nye egnsteatre kan bestemmelsen i stk. 4  

 fraviges i den første aftaleperiode.
 Stk. 6. Statsrefusion af kommunernes og amtskommunernes  

 driftstilskud til det enkelte egnsteater ydes inden for et maksimum, der  

 angives på de årlige finanslove.
 Stk. 7. Kulturministeren fastsætter efter forhandling med  

 Kommunernes Landsforening og Amtsrådsforeningen i Danmark nærmere regler for  

 refusionsordningen, herunder regler om frister for kommunernes og  

 amtskommunernes anmodning om refusion af tilskud til nye egnsteatre.
 § 16. Kommunernes og amtskommunernes tilskud, der berettiger til  

 refusion i henhold til § 15, beregnes på grundlag af budgetter, der er  

 fastlagt i en minimum 3-årig aftale med det enkelte egnsteater, jf. § 15,  

 stk. 3. Refusion udbetales kvartalsvis forud i løbet af finansåret.
Stk. 2. Endelig beregning af refusionen i henhold til § 15 finder  

 sted på grundlag af regnskaber for teatervirksomhederne, der er godkendt af  

 de tilskudsydende kommuner og amtskommuner.
Den endelige refusion kan dog  

 ikke overstige den forskudsvis udbetalte refusion.« 2. Efter § 16 indsættes:
»Kapitel 7 a Små storbyteatre i Københavns, Frederiksberg, Odense, Århus og Aalborg  

 Kommuner § 16 a.
Staten yder inden for en beløbsramme fastsat på  

 finansloven driftstilskud til små storbyteatre i Københavns, Frederiksberg,  

 Odense, Århus og Aalborg Kommuner.
 Stk. 2. De små storbyteatre skal som et supplement til de i  

 kapitel 5 og 6 nævnte teatre bidrage til at sikre et alsidigt teaterudbud i  

 de store bykommuner.
§ 16 b.
Statens tilskud til den enkelte kommunes små storbyteatre  

 fastsættes under et i en 4-årig aftale mellem staten og kommunen.
Tilskuddet  

 kan ikke overstige kommunens samlede driftstilskud til disse teatre.
 Stk. 2. Tilskud til husleje kan kun udgøre indtil 15 pct. af det  

 tilskudsberettigede kommunale driftstilskud til det enkelte lille  

 storbyteater.
 Stk. 3. Statstilskuddet ydes kun, såfremt kommunen har indgået  

 minimum 3-årige aftaler om driftstilskud med de enkelte teatre.
 Stk. 4. Driftstilskud til det enkelte teater kan ikke overstige et  

 maksimum, der angives på de årlige finanslove.
Stk. 5. Kulturministeren fastsætter efter forhandling med  

 Kommunernes Landsforening og Københavns og Frederiksberg Kommuner nærmere  

 regler om ordningen for små storbyteatre.« 3. Efter § 19 indsættes:
» § 19 a.
Teaterrådet følger udviklingen blandt egnsteatrene  

 og de små storbyteatre.
Teaterrådet varetager administrationen af statens  

 bevillinger til egnsteatrene og de små storbyteatre og bistår kommuner,  

 amtskommuner og teatre ved udarbejdelse af minimum 3-årige aftaler efter §  

 15, stk. 3, og § 16 b, stk. 3.« 4. § 20, stk. 1, affattes således:
»Teaterrådet består af 5 medlemmer, der beskikkes af kulturministeren  

 for en periode af 4 år. 2 af medlemmerne udpeges af kontaktudvalget. 3 af  

 medlemmerne udpeges af kulturministeren, der ligeledes udpeger rådets formand  

 blandt dets medlemmer.
Medlemmerne kan ikke genbeskikkes.« 5. I § 25, stk. 1, indsættes før  

 »forestillinger«: »refusionsgodkendte«.
 6. I § 25, stk. 2, indsættes efter  

 »refusionsordningen«: », herunder regler for godkendelse af de  

 forestillinger, der omfattes af ordningen«.
§ 2 I lov nr. 1085 af 20. december 1995 om regionale kulturforsøg foretages  

 følgende ændring:
 1. § 4, nr. 3, affattes således:
»3) teaterloven, for så vidt angår § 12 om reglerne for statens  

 tilskud til landsdelsscenerne, §§ 15 og 16 om statens refusion af kommunernes  

 og amtskommunernes tilskud til egnsteatre, §§ 16 a og 16 b om statens tilskud  

 til små storbyteatre i Københavns, Frederiksberg, Odense, Århus og Aalborg  

 Kommuner, § 24, stk. 1-3, om teaterabonnementsordningen og § 25 om regler for  

 statsrefusion af kommuners og amtskommuners udgifter ved køb af  

 forestillinger af børneteater og opsøgende teater.« § 3 Stk. 1. Loven træder i kraft den 15. marts 1996.
 Stk. 2. Indtil 1. januar 1997 ydes statsrefusion af kommunernes og  

 amtskommunernes udgifter til driften af egnsteatre og små storbyteatre efter  

 de hidtil gældende egnsteaterbestemmelser.
 Stk. 3. Minimum for det årlige kommunale og amtskommunale  

 driftstilskud til det enkelte egnsteater, jf. § 15, stk. 4, som affattet ved  

 denne lovs § 1, nr. 1, fastsættes som en overgangsordning i 1997 til 50 pct.  

 og i 1998 til 75 pct. af det beløb, der angives på de årlige finanslove.
 Stk. 4. § 1, nr. 5 og 6, har virkning fra 1. juli 1997.
Oprindeligt fremsat forslag § 1 I teaterloven, jf. lovbekendtgørelse nr. 85 af 6. februar 1992, som ændret  

 ved lov nr. 1104 af 21. december 1994, foretages følgende ændringer:
 1. Kapitel 7 affattes således:
»Kapitel 7 Egnsteatre § 15. Staten refunderer 50 pct. af kommunernes og amtskommunernes  

 produktionstilskud til egnsteatre uden for de i kapitel 7a nævnte kommuner.
 Stk. 2. Statsrefusion af kommunernes og amtskommunernes tilskud  

 til det enkelte teater ydes kun, såfremt kommunen/amtskommunen har indgået en  

 4-årig aftale om produktionstilskud med det enkelte egnsteater.
 Stk. 3. Det årlige kommunale/amtskommunale produktionstilskud til  

 det enkelte egnsteater skal udgøre et minimum, der angives på de årlige  

 finanslove.
 Stk. 4. Ved oprettelse af nye egnsteatre kan bestemmelsen i stk. 3  

 fraviges i den første aftaleperiode.
 Stk. 5. Statsrefusion af kommunernes og amtskommunernes  

 produktionstilskud til det enkelte egnsteater ydes inden for et maksimum, der  

 angives på de årlige finanslove.
 Stk. 6. Kulturministeren fastsætter efter forhandling med  

 Kommunernes Landsforening og Amtsrådsforeningen i Danmark nærmere regler for  

 refusionsordningen, herunder regler om frister for kommunernes og  

 amtskommunernes anmodning om refusion af tilskud til nye egnsteatre.
 § 16. Kommunernes og amtskommunernes tilskud, der berettiger til  

 refusion i henhold til § 15, beregnes på grundlag af budgetter, der er  

 fastlagt i en 4-årig aftale med det enkelte egnsteater, jf. § 15, stk. 2.  

 Refusion udbetales kvartalsvis forud i løbet af finansåret.
Stk. 2. Endelig beregning af refusionen i henhold til § 15 finder  

 sted på grundlag af regnskaber for teatervirksomhederne, der er godkendt af  

 de tilskudsydende kommuner og amtskommuner.
Den endelige refusion kan dog  

 ikke overstige den forskudsvis udbetalte refusion.
 2. Efter § 16 indsættes:
»Kapitel 7 a Små storbyteatre i Københavns, Frederiksberg, Odense, Århus og Aalborg  

 kommuner § 16 a.
Staten yder inden for en beløbsramme fastsat på  

 finansloven produktionstilskud til små storbyteatre i Københavns,  

 Frederiksberg, Odense, Århus og Aalborg kommuner.
 Stk. 2. De små storbyteatre skal som et supplement til de i  

 kapitel 5 og kapitel 6 nævnte teatre bidrage til at sikre et alsidigt  

 teaterudbud i de store bykommuner.
§ 16 b.
Statens tilskud til den enkelte kommunes små storbyteatre  

 fastsættes under et i en 4-årig aftale mellem staten og kommunen.
Tilskuddet  

 kan ikke overstige kommunens samlede produktionstilskud til disse teatre.
 Stk. 2. Statstilskuddet ydes kun, såfremt kommunen har indgået  

 4-årige aftaler om produktionstilskud med de enkelte teatre.
 Stk. 3. Produktionstilskud til det enkelte teater kan ikke  

 overstige et maksimum, der angives på de årlige finanslove.
Stk. 4. Kulturministeren fastsætter efter forhandling med  

 Kommunernes Landsforening og Københavns og Frederiksberg kommuner nærmere  

 regler om ordningen for små storbyteatre.« 3. I § 18, stk. 1, indsættes efter nr. 1 som nyt  

 nummer:
 »2) åbne sceners kunstneriske ledelse og administration,».
 Nr. 2-4 bliver herefter nr. 3-5.
 4. Efter § 19 indsættes:
» § 19 a.
Teaterrådet følger udviklingen blandt egnsteatrene  

 og de små storbyteatre.
Teaterrådet varetager administrationen af statens  

 bevillinger til egnsteatrene og de små storbyteatre og bistår kommuner,  

 amtskommuner og teatre ved udarbejdelse af 4-årige aftaler efter § 15, stk.  

 2, og § 16 b, stk.2.« 5. § 20, stk. 1, affattes således:
»Teaterrådet består af 5 medlemmer, der beskikkes af kulturministeren  

 for en periode af 4 år. 2 af medlemmerne udpeges af kontaktudvalget. 3 af  

 medlemmerne udpeges af kulturministeren, der ligeledes udpeger rådets formand  

 blandt dets medlemmer.
Medlemmerne kan ikke genbeskikkes.«.
 6. I § 25, stk. 1, indsættes før  

 »forestillinger«: »refusionsgodkendte«.
 7. I § 25, stk. 2, indsættes efter  

 »refusionsordningen«: », herunder regler for godkendelse af de  

 forestillinger, der omfattes af ordningen«.
§ 2 Stk. 1. Loven træder i kraft den 1. januar 1996.
 Stk. 2. Indtil 1. januar 1997 ydes statsrefusion af kommunernes og  

 amtskommunernes udgifter til driften af egnsteatre og små storbyteatre efter  

 de hidtil gældende egnsteaterbestemmelser.
 Stk. 3. Minimum for det årlige kommunale/amtskommunale  

 produktionstilskud til det enkelte egnsteater, som affattet ved denne lovs §  

 1, nr. 1, jf. § 15, stk. 3, fastsættes som en overgangsordning i 1997 til 50  

 pct. og i 1998 til 75 pct af det beløb, der angives på de årlige finanslove.
 Stk. 4. § 1, nr. 6 og 7, har virkning fra 1. juli 1996.
Bemærkninger til lovforslaget Almindelige bemærkninger Teaterloven (lov nr. 408 af 13. juni 1990), jf. lovbekendtgørelse nr. 85  

 af 6. februar 1992, er senest revideret ved lov nr. 1104 af 21. december  

 1994, der indeholdt en mindre ændring om begrænsning i statens  

 efterregulering af egnsteaterrefusion.
Om behandlingen af lov nr. 408 af 13. juni 1990 henvises til  

 Folketingstidende 1989-90, sp. 3048, 4520, 9764, 10093, till.
A sp. 2549,  

 till.
B sp. 1289, till.
C sp. 787.
Om behandlingen af lov nr. 1104 af 21. december 1994 henvises til  

 Folketingstidende 1994-95, sp. 258, 417, 1439, 1542, till.
A sp. 302, till.
B  

 side 40 og till.
C -.
 Ved revisionen af teaterloven i 1990 blev der indført bestemmelser om  

 statens støtte til egnsteatre, der indebærer, at staten yder delvis refusion  

 af kommuners og amtskommuners udgifter til driften af egnsteatre.  

 Refusionsprocenten beregnes som forholdet mellem statens på finansloven  

 fastsatte bevilling og det samlede offentlige tilskud.
 Denne bevillingsstyrede refusionsordning trådte i stedet for en tidligere  

 lovbunden refusionsordning, der blev indført ved lov nr. 211 af 23. maj 1979  

 med en senere ændring ved lov nr. 292 af 6. juni 1984.
 I forbindelse med vedtagelsen i 1990 af de ændrede regler for  

 egnsteaterrefusion blev det besluttet, at der skulle tages initiativ til  

 iværksættelse af en vurdering af egnsteatrenes vilkår inden for en periode af  

 2 år.
I forlængelse heraf nedsatte kulturministeren i 1991 Egnsteaterudvalget  

 med repræsentanter for egnsteaterområdet samt Kommunernes Landsforening og  

 Amtsrådsforeningen i Danmark.
Udvalget afgav i foråret 1993 en rapport med  

 forskellige forslag til en ny egnsteaterordning.
Da der ikke var enighed i  

 udvalget om de fremsatte forslag, fandt ministeriet ikke umiddelbart  

 anledning til at iværksætte et lovinitiativ, men valgte at indlede yderligere  

 sonderinger på området, herunder drøftelser med de kommunale parter.
 De gældende bestemmelser om statens egnsteaterrefusion har som konsekvens,  

 at refusionsprocenten med en fast finanslovbevilling bliver mindre, såfremt  

 de kommunale og amtskommunale aktiviteter øges.
Ikke mindst udviklingen i retning af oprettelse af stadig flere egnsteatre  

 i storbyerne har i de seneste år skabt stigende problemer for staten i  

 relation til fastholdelse af en stabil refusionsprocent.
For egnsteatrene og  

 de involverede kommuner og amtskommuner har situationen derfor været præget  

 af uro og stor budgetusikkerhed.
 Med indførelsen af en begrænsning i statens efterregulering af  

 egnsteaterrefusionen i medfør af lov nr. 1104 af 21. december 1994 blev der  

 taget skridt til at imødegå den store budgetusikkerhed ved at sikre, at  

 statsrefusion af kommuners og amtskommuners udgifter til egnsteatervirksomhed  

 afholdes over finansloven i det finansår, hvor kommuner og amtskommuner  

 afholder udgifterne.
Et hovedformål med en ændring af det gældende regelsæt om egnsteatre er at  

 få skabt yderligere budget- og planlægningsmæssig stabilitet for teatrene  

 samt kommuner og amtskommuner samtidig med, at det sikres, at der ikke sker  

 en væsentlig forøgelse af de statslige udgifter til området.
Da det må  

 konstateres, at der er store forskelle mellem teaterlivet i storbyerne og  

 uden for storbyerne, vil det efter ministeriets opfattelse være  

 hensigtsmæssigt fremover at udskille egnsteatrene i storbykommunerne i en  

 særlig ordning for små storbyteatre, et synspunkt som også Kommunernes  

 Landsforening har tilsluttet sig.
 På denne baggrund stilles der nu forslag om at genindføre en ordning med  

 en fast statsrefusion på 50 pct. af kommunale og amtskommunale udgifter til  

 egnsteatre uden for storbykommunerne (København, Frederiksberg, Odense, Århus  

 og Aalborg).
 Det sker for at skabe så gode betingelser som muligt for teaterlivet i de  

 egne af landet, hvor det øvrige teaterudbud er begrænset.
Der stilles dog samtidig forslag om, at kommuner/amtskommuner som  

 forudsætning for at modtage statsrefusion skal indgå 4-årige aftaler med det  

 enkelte egnsteater om ydelse af et tilskud til teatret, der skal udgøre et  

 minimumsbeløb, hvis størrelse fastsættes på de årlige finanslove.
Som  

 udgangspunkt foreslås fastlagt et minimum for kommunernes/amtskommunernes  

 bruttotilskud til det enkelte egnsteater på 2,2 mio. kr. årligt.
I dette  

 beløb kan ikke indgå udgifter til husleje.
Ministeriet finder det  

 hensigtsmæssigt, at der etableres en arbejdsdeling mellem på den ene side  

 staten og på den anden side kommunerne og amtskommunerne således, at  

 finansiering af lokaler til teatrene fremover bliver en ren lokal opgave.
Det  

 foreslås derfor, at statens refusion fremover kun ydes af den del af de  

 kommunale/amtskommunale udgifter, der vedrører tilskud til  

 teaterproduktionen.
Det foreslås dog - for så vidt angår kravet om et  

 minimumstilskud - etableret en overgangsordning, så kommunerne og  

 amtskommunerne får mulighed for gradvist at tilpasse sig de nye bestemmelser.  

 Det betyder, at minimum for kommunernes/amtskommunernes bruttotilskud til det  

 enkelte egnsteater i 1997 fastsættes til 50 pct. af det foreslåede beløb -  

 svarende til 1,1 mio. kr. - og i 1998 fastsættes til 75 pct. af det  

 foreslåede beløb - svarende til 1,65 mio. kr.
For de nuværende egnsteatre i Københavns, Frederiksberg, Odense, Århus og  

 Aalborg kommune foreslås oprettet en ny ordning, hvorefter staten afsætter en  

 samlet pulje til hver af disse kommuner, der skal anvendes til at yde  

 produktionstilskud til små storbyteatre i kommunen, hvorved forstås de mindre  

 producerende teatre i kommunen, der ikke er omfattet af reglerne om  

 henholdsvis landsdelsscener og Det Storkøbenhavnske Teaterfællesskab.
Statens  

 tilskud til den enkelte kommunes små storbyteatre fastsættes under et i en  

 4-årig aftale mellem staten og kommunen.
Som udgangspunkt vil dette tilskud  

 blive fastsat på samme niveau som statens refusion af de pågældende kommuners  

 udgifter til driften af egnsteatre i 1995 reguleret i forhold til pris- og  

 lønudviklingen.
Det er en forudsætning for statstilskuddet, at kommunen  

 indgår 4-årige aftaler om produktionstilskud med det enkelte teater, og at  

 kommunen afsætter mindst det samme beløb til produktionstilskud til de små  

 storbyteatre i kommunen som staten.
Der stilles forslag om, at Teaterrådet følger udviklingen blandt  

 egnsteatrene og de små storbyteatre.
Teaterrådet varetager administrationen  

 af statens bevillinger til egnsteatrene og de små storbyteatre.
Det  

 forudsættes desuden, at Teaterrådet skal yde rådgivning i forbindelse med  

 udarbejdelse af de 4-årige aftaler mellem det enkelte teater og  

 kommunen/amtskommunen.
 Da de foreslåede bestemmelser om egnsteatre og små storbyteatre kun  

 vedrører produktionstilskud til teatrene, foreslås det i forlængelse heraf at  

 give Teaterrådet udtrykkelig hjemmel til fremover at yde tilskud til åbne  

 sceners kunstneriske ledelse og administration.
 Desuden foreslås habilitetsbestemmelserne for Teaterrådets medlemmer  

 ændret, så det bliver de almindelige habilitetsregler, der er gældende.
 Endelig foreslås bestemmelserne for refusionsgodkendelse af forestillinger  

 til den lovbundne refusionsordning for børneteater og opsøgende teater  

 ændret, således at der fremover skal ske en teaterfaglig vurdering af de  

 enkelte forestillingers kvalitet som forudsætning for refusionsgodkendelsen.
Lovforslagets økonomiske og administrative konsekvenser Lovforslaget forventes at medføre en forøgelse af statens udgifter som  

 konsekvens af, at der fremover ydes lovbunden statsrefusion på 50 pct. af  

 kommunernes og amtskommunernes produktionstilskud til egnsteatre uden for  

 Københavns, Frederiksberg, Odense, Århus og Aalborg kommuner.
 Merudgifter ved lovforslagets gennemførelse afholdes af Kulturministeriet.
 Den hidtidige bevilling til egnsteatre vil indgå i finansieringen af  

 lovforslaget.
 I 1995 udgør den samlede bevilling til egnsteatre ( FL1995, § 21.23.49.  

 samt aktstykke nr. 150 tiltrådt af Finansudvalget 18. januar 1995) i alt 42,1  

 mio. kr.
 De økonomiske konsekvenser af lovforslaget fremgår af følgende  

 oversigt:
 *) Overslaget er baseret på kommunernes og amtskommunernes 1996-budgetter,  

 der udviser et øget aktivitetsniveau i forhold til 1995.
 Lovforslaget har ingen administrative eller økonomiske konsekvenser for  

 amter og kommuner.
 Lovforslaget har ikke erhvervsøkonomiske konsekvenser.
 Lovforslaget har ikke miljømæssige konsekvenser.
 Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Den foreslåede ændring af den gældende lovs kapitel 7 om egnsteatre tager  

 sigte på at øge budgetsikkerheden for teaterproduktionen i de dele af landet,  

 hvor det øvrige teaterudbud er begrænset, idet der i lovforslagets § 15,  

 stk. 1, stilles forslag om, at der fremover ydes statsrefusion på 50 pct.  

 af kommunernes og amtskommunernes produktionstilskud til egnsteatre uden for  

 Københavns, Frederiksberg, Odense, Århus og Aalborg kommuner.
Ved  

 produktionstilskud forstås tilskud til løn og øvrige udgifter forbundet med  

 driften af et producerende teater, dog ikke udgifter til husleje.
Der kan  

 således heller ikke i kommunernes og amtskommunernes opgørelse over  

 produktionstilskud indgå udgifter til lokaler, der vederlagsfrit er stillet  

 til rådighed for teatret.
 Lovforslagets § 15, stk. 2, opstiller som en forudsætning for at  

 opnå denne statsrefusion, at kommunen/amtskommunen indgår en 4-årig aftale om  

 produktionstilskud med det enkelte egnsteater.
Lovforslagets § 15, stk. 3, sigter på at tilskynde  

 kommunerne/amtskommunerne til at sikre teatrene rimelige betingelser for en  

 professionel teaterproduktion på helårsbasis ved at fastlægge, at kommunernes  

 og amtskommunernes årlige produktionstilskud til det enkelte egnsteater skal  

 udgøre et minimum, der angives på finansloven.
I tilfælde hvor der er mere  

 end en kommunal/amtskommunal tilskudsyder, skal det samlede  

 kommunale/amtskommunale produktionstilskud opfylde minimumskravet.  

 Egnsteaterudvalget har i sin rapport foreslået en minimumsgrænse for det  

 kommunale og amtskommunale driftstilskud til det enkelte egnsteater på 2,4  

 mio. kr. årligt som en rimelig basis for en kontinuerlig helårsdrift.
Da det  

 efter forslaget fremover kun er kommuners/amtskommuners produktionstilskud,  

 der er berettigede til statsrefusion, foreslår ministeriet, at  

 minimumsgrænsen for det årlige kommunale og amtskommunale produktionstilskud  

 til det enkelte egnsteater sættes til 2,2 mio. kr. i 1995 priser.
Beløbet  

 pris- og lønreguleres på de årlige finanslove.
Lovforslagets § 15, stk. 4, indebærer, at minimumskravet til det  

 kommunale og amtskommunale produktionstilskud til nyoprettede egnsteatre kan  

 fraviges i den første 4-års periode.
Kulturministeren fastsætter nærmere  

 regler herfor efter forhandling med Kommunernes Landsforening og  

 Amtsrådsforeningen i Danmark.
Lovforslagets § 15, stk. 5, svarer til den gældende lovs § 15, stk.  

 4. Statsrefusion til det enkelte egnsteater vil også fremover kun kunne ydes  

 inden for et maksimum, der fastsættes i en anmærkning til finansloven.
Det  

 maksimum, hvoraf der ydes statsrefusion, er i 1995 på 4.035.000 kr.
 Lovforslagets § 15, stk. 6, fastslår, at kulturministeren efter  

 forhandling med Kommunernes Landsforening og Amtsrådsforeningen i Danmark  

 fastsætter nærmere regler for refusionsordningen, herunder regler der sikrer,  

 at anmodning om statsrefusion af produktionstilskud til nye egnsteatre sker  

 med et sådant varsel, at statens udgifter hertil kan nå at blive indarbejdet  

 i finanslovsforslaget for det pågældende år.
 Lovforslagets § 16 afløser bestemmelserne i den gældende lovs § 16.
Til nr. 2 Lovforslagets kapitel 7 a indeholder nye bestemmelser om oprettelse  

 af en ordning for små storbyteatre, der skal afløse den nuværende  

 egnsteaterordning for teatrene i Københavns, Frederiksberg, Odense, Århus og  

 Aalborg kommuner.
Lovforslagets § 16 a fastslår, at staten på finansloven afsætter en  

 beløbsramme til fordeling mellem de fem kommuner, der herefter anvendes til  

 produktionstilskud til de små storbyteatre i kommunerne.
Staten medvirker  

 herved til at sikre et alsidigt teaterudbud i de store bykommuner ved siden  

 af den teaterproduktion, der finder sted ved henholdsvis landdelsscenerne og  

 scenerne under Det Storkøbenhavnske Teaterfællesskab.
Lovforslagets § 16 b, stk. 1, indebærer, at statens tilskud til de  

 små storbyteatre i hver af de fem kommuner fastsættes under et i en 4-årig  

 aftale mellem staten og den enkelte kommune.
Det forudsættes, at kommunen  

 yder mindst samme beløb i produktionstilskud til de små storbyteatre i  

 kommunen som staten.
Lovforslagets § 16 b, stk. 2, opstiller som en forudsætning for  

 statstilskuddet, at kommunen indgår 4-årige aftaler om produktionstilskud med  

 de enkelte teatre.
Herved får de små storbyteatre en større grad af  

 budgetsikkerhed end hidtil og sikres en rimelig planlægningshorisont.
Lovforslagets § 16 b, stk. 3, fastslår, at det årlige  

 produktionstilskud til det enkelte byteater kun kan ydes inden for et  

 maksimum, der fastsættes i en anmærkning til finansloven.
Dette sker for at  

 sikre en rimelig fordeling af tilskud til de små storbyteatre i den enkelte  

 kommune.
Maksimum for det årlige produktionstilskud til disse teatre vil være  

 af samme størrelse, som maksimum for statens refusion af kommuners og  

 amtskommuners produktionstilskud til egnsteatre, jf. lovforslaget § 15, stk.  

 5.
 I medfør af lovforslagets § 16 b, stk. 4, fastsætter  

 kulturministeren efter forhandling med Kommunernes Landsforening og  

 Københavns og Frederiksberg kommuner nærmere regler for ordningen for de små  

 storbyteatre.
Til nr. 3 Bestemmelsen er ny og giver Teaterrådet udtrykkelig hjemmel til fremover  

 at yde støtte til åbne sceners kunstneriske ledelse og administration.
De  

 åbne scener, der har modtaget støtte i henhold til den hidtidige  

 egnsteaterordning, vil ikke være omfattet af de nye bestemmelser om  

 egnsteatre og små storbyteatre, der ikke åbner mulighed for refusion eller  

 tilskud til ikke-producerende teatre.
Til nr. 4 Bestemmelsen er ny og indebærer, at Teaterrådet skal følge udviklingen  

 blandt egnsteatrene og de små storbyteatre.
Rådet forestår den praktiske  

 administration af de statslige bevillinger til egnsteatrene og de små  

 storbyteatre.
I forbindelse med indgåelse af 4-årige aftaler mellem det  

 enkelte teater og kommunen/amtskommunen forudsættes Teaterrådet inddraget som  

 rådgiver.
Kompetencen vedrørende fastsættelse af produktionstilskud til det  

 enkelte teater ligger hos kommmunen/amtskommunen.
Teaterrådet kan efter  

 nærmere aftale med Kulturministeriet evaluere virkningen af de nye  

 lovbestemmelser for egnsteatrene og de små storbyteatre, herunder de 4-årige  

 aftaleforløb mellem det enkelte teater og kommunen/amtskommunen.
Teaterrådets  

 sekretariat forudsættes udvidet svarende til udvidelsen af rådets opgaver.  

 Teaterrådet vil således få mulighed for f.eks. at ansætte en teaterkonsulent,  

 der kan bistå Teaterrådet med løsning af de nye opgaver vedrørende egnsteatre  

 og små storbyteatre.
Til nr. 5 Med den foreslåede bestemmelse bortfalder de hidtil gældende skærpede  

 habilitetsregler for Teaterrådets medlemmer, der fastslår, at medlemmerne i  

 funktionstiden ikke må være knyttet til noget teater eller beklæde  

 teaterfaglige tillidsposter.
Fremover vil de almindelige habilitetsregler  

 være gældende for Teaterrådets medlemmer.
Baggrunden for den foreslåede  

 ændring er, at de nuværende meget stramme habilitetsregler for Teaterrådets  

 medlemmer i praksis har vist sig vanskelige at administrere, da de fleste  

 medlemmer af Teaterrådet af økonomiske og kunstneriske grunde ønsker at  

 bevare en vis aktiv tilknytning til teaterlivet.
 Der skabes desuden udtrykkelig hjemmel til, at kulturministeren udpeger  

 Teaterrådets formand.
Til nr. 6 og 7 De gældende bestemmelser om statens refusion af kommuners og amtskommuners  

 udgifter ved køb af forestillinger af børneteater og opsøgende teater  

 foreslås ændret således, at der fremover skal ske en teaterfaglig vurdering  

 af de enkelte forestillingers kvalitet som forudsætning for  

 refusionsgodkendelse.
Den nuværende ordning for refusionsgodkendelse af  

 børneteater og opsøgende teater giver ikke mulighed for at undlade  

 refusionsgodkendelse som konsekvens af forestillingernes kvalitet.
 Det betyder, at der er refusionsgodkendte forestillinger, som har et meget  

 ringe kunstnerisk niveau, hvilket næppe er rimeligt i forhold til brugerne,  

 der ofte betragter refusionsgodkendelsen som et kvalitetsstempel.
 De nærmere regler for denne teaterfaglige godkendelse fastsættes af  

 kulturministeren efter forhandling med Kommunernes Landsforening,  

 Amtsrådsforeningen i Danmark og Københavns og Frederiksberg Kommuner.
Det er hensigten, at der i tilknytning til Teaterrådet nedsættes et udvalg  

 med repræsentanter for Teaterrådet og børneteaterområdet.
Udvalget skal  

 forestå den teaterfaglige vurdering og godkendelse af de enkelte  

 forestillinger.
Til § 2 Til stk. 1 og 2 Loven træder i kraft den 1. januar 1996.
Det er en forudsætning for udbetaling af refusion af kommunernes og  

 amtskommunernes produktionstilskud til egnsteatre og for udbetalingen af  

 produktionstilskud til små storbyteatre, at kommunerne/amtskommunerne har  

 indgået 4-årige aftaler med de enkelte teatre.
For at give  

 kommunerne/amtskommunerne mulighed for at indgå disse aftaler foreslås, at  

 statens refusion af kommunernes og amtskommunernes udgifter til driften af  

 egnsteatre og små storbyteatre i finansåret 1996 ydes efter de hidtil  

 gældende egnsteaterbestemmelser.
De nye bestemmelser om egnsteatre og små  

 storbyteatre vil derfor først få virkning fra finansåret 1997.
Til stk. 3 I bestemmelsen foreslås det som en overgangsordning, at minimumsgrænsen  

 for det kommunale/ amtskommunale produktionstilskud til egnsteatre i 1997  

 fastsættes til 50 pct. og i 1998 til 75 pct. af det beløb, der angives på de  

 årlige finanslove.
Derved får kommunerne og amtskommunerne mulighed for  

 gradvist at tilpasse de kommunale/amtskommunale budgetter til de nye  

 minimumsbestemmelser vedrørende produktionstilskud til egnsteatrene.
Til stk. 4 Det foreslås, at statens udbetaling af refusion i henhold til de ændrede  

 bestemmelser for refusionsgodkendelse af forestillinger til den lovbundne  

 refusionsordning får virkning fra og med teatersæsonen 1996/97. Den  

 teaterfaglig vurdering og godkendelse af de enkelte forestillingers kvalitet  

 skal som følge heraf finde sted forud for dette tidspunkt.
Efter 2. behandling den 8. februar 1996 § 1 I teaterloven, jf. lovbekendtgørelse nr. 85 af 6. februar 1992, som senest  

 ændret ved lov nr. 1104 af 21. december 1994, foretages følgende ændringer:
 1. Kapitel 7 affattes således:
»Kapitel 7 Egnsteatre § 15. Staten refunderer 50 pct. af kommunernes og amtskommunernes  

 driftstilskud til egnsteatre uden for de i kapitel 7 a nævnte kommuner.
 Stk. 2. Tilskud til husleje kan kun udgøre indtil 15 pct. af det  

 refusionsberettigede kommunale og amtskommunale driftstilskud til det enkelte  

 egnsteater.
 Stk. 3. Statsrefusion af kommunernes og amtskommunernes tilskud  

 til det enkelte teater ydes kun, såfremt kommunen og amtskommunen har indgået  

 en minimum 3-årig aftale om driftstilskud med det enkelte egnsteater.
 Stk. 4. Det årlige kommunale og amtskommunale driftstilskud til  

 det enkelte egnsteater skal udgøre et minimum, der angives på de årlige  

 finanslove.
 Stk. 5. Ved oprettelse af nye egnsteatre kan bestemmelsen i stk. 4  

 fraviges i den første aftaleperiode.
 Stk. 6. Statsrefusion af kommunernes og amtskommunernes  

 driftstilskud til det enkelte egnsteater ydes inden for et maksimum, der  

 angives på de årlige finanslove.
 Stk. 7. Kulturministeren fastsætter efter forhandling med  

 Kommunernes Landsforening og Amtsrådsforeningen i Danmark nærmere regler for  

 refusionsordningen, herunder regler om frister for kommunernes og  

 amtskommunernes anmodning om refusion af tilskud til nye egnsteatre.
 § 16. Kommunernes og amtskommunernes tilskud, der berettiger til  

 refusion i henhold til § 15, beregnes på grundlag af budgetter, der er  

 fastlagt i en minimum 3-årig aftale med det enkelte egnsteater, jf. § 15,  

 stk. 3. Refusion udbetales kvartalsvis forud i løbet af finansåret.
Stk. 2. Endelig beregning af refusionen i henhold til § 15 finder  

 sted på grundlag af regnskaber for teatervirksomhederne, der er godkendt af  

 de tilskudsydende kommuner og amtskommuner.
Den endelige refusion kan dog  

 ikke overstige den forskudsvis udbetalte refusion.« 2. Efter § 16 indsættes:
»Kapitel 7 a Små storbyteatre i Københavns, Frederiksberg, Odense, Århus og Aalborg  

 Kommuner § 16 a.
Staten yder inden for en beløbsramme fastsat på  

 finansloven driftstilskud til små storbyteatre i Københavns, Frederiksberg,  

 Odense, Århus og Aalborg Kommuner.
 Stk. 2. De små storbyteatre skal som et supplement til de i  

 kapitel 5 og 6 nævnte teatre bidrage til at sikre et alsidigt teaterudbud i  

 de store bykommuner.
§ 16 b.
Statens tilskud til den enkelte kommunes små storbyteatre  

 fastsættes under et i en 4-årig aftale mellem staten og kommunen.
Tilskuddet  

 kan ikke overstige kommunens samlede driftstilskud til disse teatre.
 Stk. 2. Tilskud til husleje kan kun udgøre indtil 15 pct. af det  

 tilskudsberettigede kommunale driftstilskud til det enkelte lille  

 storbyteater.
 Stk. 3. Statstilskuddet ydes kun, såfremt kommunen har indgået  

 minimum 3-årige aftaler om driftstilskud med de enkelte teatre.
 Stk. 4. Driftstilskud til det enkelte teater kan ikke overstige et  

 maksimum, der angives på de årlige finanslove.
Stk. 5. Kulturministeren fastsætter efter forhandling med  

 Kommunernes Landsforening og Københavns og Frederiksberg Kommuner nærmere  

 regler om ordningen for små storbyteatre.« 3. Efter § 19 indsættes:
» § 19 a.
Teaterrådet følger udviklingen blandt egnsteatrene  

 og de små storbyteatre.
Teaterrådet varetager administrationen af statens  

 bevillinger til egnsteatrene og de små storbyteatre og bistår kommuner,  

 amtskommuner og teatre ved udarbejdelse af minimum 3-årige aftaler efter §  

 15, stk. 3, og § 16 b, stk. 3.« 4. § 20, stk. 1, affattes således:
»Teaterrådet består af 5 medlemmer, der beskikkes af kulturministeren  

 for en periode af 4 år. 2 af medlemmerne udpeges af kontaktudvalget. 3 af  

 medlemmerne udpeges af kulturministeren, der ligeledes udpeger rådets formand  

 blandt dets medlemmer.
Medlemmerne kan ikke genbeskikkes.« 5. I § 25, stk. 1, indsættes før  

 »forestillinger«: »refusionsgodkendte«.
 6. I § 25, stk. 2, indsættes efter  

 »refusionsordningen«: », herunder regler for godkendelse af de  

 forestillinger, der omfattes af ordningen«.
§ 2 I lov nr. 1085 af 20. december 1995 om regionale kulturforsøg foretages  

 følgende ændring:
 1. § 4, nr. 3, affattes således:
»3) teaterloven, for så vidt angår § 12 om reglerne for statens  

 tilskud til landsdelsscenerne, §§ 15 og 16 om statens refusion af kommunernes  

 og amtskommunernes tilskud til egnsteatre, §§ 16 a og 16 b om statens tilskud  

 til små storbyteatre i Københavns, Frederiksberg, Odense, Århus og Aalborg  

 Kommuner, § 24, stk. 1-3, om teaterabonnementsordningen og § 25 om regler for  

 statsrefusion af kommuners og amtskommuners udgifter ved køb af  

 forestillinger af børneteater og opsøgende teater.« § 3 Stk. 1. Loven træder i kraft den 15. marts 1996.
 Stk. 2. Indtil 1. januar 1997 ydes statsrefusion af kommunernes og  

 amtskommunernes udgifter til driften af egnsteatre og små storbyteatre efter  

 de hidtil gældende egnsteaterbestemmelser.
 Stk. 3. Minimum for det årlige kommunale og amtskommunale  

 driftstilskud til det enkelte egnsteater, jf. § 15, stk. 4, som affattet ved  

 denne lovs § 1, nr. 1, fastsættes som en overgangsordning i 1997 til 50 pct.  

 og i 1998 til 75 pct. af det beløb, der angives på de årlige finanslove.
 Stk. 4. § 1, nr. 5 og 6, har virkning fra 1. juli 1997.
