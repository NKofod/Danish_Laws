Betænkning afgivet af Erhvervsudvalget den 12. maj 2005 Betænkning over Forslag til lov om straf for overtrædelse af  

 Det Europæiske Fællesskabs forordning om medaljer og møntefterligninger, der  

 ligner euromønter [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 1. april 2005. Lovforslaget blev efter 1. behandling henvist  

 til  

 behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 10. januar 2005 dette  

 udkast til udvalget, jf. alm. del  bilag 128, folketingsåret 2004-05,  

 1.  

 samling.
Den 23. februar 2005 sendte økonomi- og erhvervsministeren de  

 indkomne  

 høringssvar samt et notat herom til udvalget.
Spørgsmål Udvalget har stillet 7 spørgsmål til økonomi- og  

 erhvervsministeren til skriftlig besvarelse, som denne har besvaret.  

 Udvalgets  

 spørgsmål nr. 4, 5 og 7 og økonomi- og erhvervsministerens svar herpå er  

 optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF, RV og SF) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten mener,  

 at lovforslaget er udtryk for EUs overdrevne trang til at lovgive  

 om hvad  

 som helst, selv hvor det er ganske overflødigt.
Det er latterligt at vedtage  

 en  

 lov i Danmark, der gør det lidt mere strafbart at efterligne euro, end  

 det  

 er at efterligne den danske krone og andre valutaer, og derfor må  

 forslaget selvfølgelig afvises.
EU-reglerne om krumme agurker forekommer helt  

 fornuftige sammenlignet med denne forordning.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Jacob Jensen (V)   

 Kurt Kirkegaard Jensen (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Frode Sørensen (S)   

 Jan Trøjborg (S)   

 Jens Peter Vernersen (S)   

 Lene Hansen (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 45 Bilagsnr.
Titel 1 Høringssvar og høringsnotat, fra økonomi- og erhvervsministeren 2 Udkast til tidsplan for udvalgets behandling af  

 lovforslaget 3 1. udkast til betænkning Oversigt over spørgsmål og svar vedrørende L 45 Spm.nr.
Titel 1 Spm. om straf for overtrædelse af forordningens  

 bestemmelser, til økonomi- og erhvervsministeren, og ministerens svar herpå 2 Spm. om forskellige krav til tilregnelighed, til økonomi-  

 og erhvervsministeren, og ministerens svar herpå 3 Spm. om forfalskninger, der efter gældende regler er  

 tilladt, som vil blive strafbare efter de foreslåede regler, til økonomi- og  

 erhvervsministeren, og ministerens svar herpå 4 Spm. om valutaer/mønter, som er mere ulovlige og  

 strafbare at forfalske, til økonomi- og erhvervsministeren, og ministerens  

 svar herpå 5 Spm. om mønter med portrætter og eurotegn og straffen  

 heraf, til økonomi- og erhvervsministeren, og ministerens svar herpå 6 Spm. om straf for møntefterligninger med og uden  

 eurotegn, til økonomi- og erhvervsministeren, og ministerens svar herpå 7 Spm. om forskellige straffe og rimeligheden af denne  

 forskel, til økonomi- og erhvervsministeren, og ministerens svar herpå Bilag 2 Nogle af udvalgets spørgsmål til økonomi- og  

 erhvervsministeren og dennes svar herpå Spørgsmålene og  

 økonomi- og erhvervsministerens svar herpå er optrykt efter ønske fra  

 udvalget.
 Spørgsmål 4:
 Ministeren bedes oplyse, om der  

 med dette lovforslag vil være nogen mønter (valutaer), som det er mere  

 ulovligt  

 og strafbart at forfalske end andre, herunder om der er tale om en ændring af  

 den danske retstilstand på dette område.
 Svar:
Lovforslaget vil medføre, at det fremover vil være strafbart  

 uagtsomt at fremstille møntefterligninger og medaljer i strid med  

 forordningens  

 retningslinier.
Uagtsom forfalskning af fx danske mønter vil derimod ikke  

 være  

 omfattet af lovforslaget.
Baggrunden for at danske mønter ikke er medtaget i lovforslaget  

 er, at jeg i samarbejde med Danmarks Nationalbank har vurderet, at der ikke  

 er  

 behov for at straffe uagtsom udfærdigelse af danske mønter.
Danske mønters  

 udseende er så velkendt i befolkningen, at risikoen for forveksling med  

 f.eks.  

 medaljer er minimal.
I relation til euromønter er der langt større risiko for  

 forveksling, fordi euromønterne har en national prægning på den ene side af  

 mønten.
Der findes således mange varianter af hver enkelt mønt.
Dette øger  

 beskyttelseshensynet.
 Indførelse af straf for uagtsom fremstilling af  

 møntefterligninger og medaljer i strid med forordningens retningslinier vil  

 medføre en ændring af den danske retstilstand på området.
 Spørgsmål 5:
 Ministeren bedes oplyse, hvorvidt  

 man, hvis man laver en medalje eller en anden møntefterligning, hvor der står  

 kroner og dronningen er portrætteret, bliver straffet mildere, end hvis der  

 også er et eurotegn på samme mønt.
 Svar:
 Hvis der er tale om en uagtsom  

 efterligning af en dansk mønt, vil der ikke kunnes straffes i henhold til  

 lovforslaget, hvorimod dette ville være tilfældet, hvis der er tale om en  

 efterling af en euromønt.
 Er der derimod tale om en forsætlig forbrydelse vedrørende penge  

 omfattet af straffelovens kapitel 18, finder kapitlets bestemmelser  

 anvendelse  

 på både danske og udenlandske gangbare sedler eller mønter, herunder  

 euromønter  

 jf. besvarelsen af spørgsmål 2.
 Spørgsmål 7:
Kan ministeren bekræfte, at hvis  

 dette lovforslag vedtages uændret, kan personer, der uagtsomt efterligner  

 eller  

 forfalsker euromønter, straffes, medens personer, der efterligner eller  

 forfalsker eurosedler, alene kan straffes, hvis handlingen er foretaget  

 forsætligt.
I den forbindelse bedes ministeren oplyse, hvorvidt ministeren  

 finder  

 denne forskel rimelig.
 Svar:
Det er korrekt, at lovforslaget  

 vil medføre, at uagtsom efterligning af mønter kan straffes, mens dette ikke  

 er  

 tilfældet for uagtsom efterligning  

 af  

 eurosedler.
Baggrunden herfor er, at der har været et antal hændelser, der  

 har  

 indvolveret medaljer med en meget stor lighed med euromønter.
Dette har vist,  

 at der er behov for bindende foranstaltninger, der tager sigte på at skabe  

 ensartede retningslinier i hele EU.
Tilsvarende problemer gør sig ikke  

 gældende  

 for eurosedler.
 Det er min holdning, at kun de  

 områder, hvor der er et behov, bør reguleres.
