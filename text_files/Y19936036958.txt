Overvejelse om vedtægtsbestemmelse om mindstebeløb ved tegning af  

 garantikapital kan hæves fra 1.000 kr.
Med henvisning til den prismæssige  

 udvikling siden bestemmelsens indførsel godkendte tilsynet, at sparekassen  

 ved fremtidig tegning af garantikapital kan hæve mindstebeløbet.
 Finanstilsynets udtalelse af 29. april 1993 vedrørende bank- og  

 sparekasselovens § 11, stk. 3.
 En sparekasse forespurgte under henvisning til bank- og sparekasselovens §  

 11 om muligheden for at indføre en bestemmelse i sparekassens vedtægter om,  

 at mindstebeløbet ved tegning af garantikapital hæves fra de nuværende 1.000  

 kr. til f.eks. minimum 5.000 kr.
Finanstilsynet meddelte, at beløbsgrænsen på 1.000 kr. blev fastsat ved  

 lovændringen i 1975, og at baggrunden er, at enhver skal have mulighed for at  

 blive garant i en sparekasse.
Hvis beløbet således sættes for højt, vil det  

 være en faktisk tilsidesættelse af princippet.
 Med henvisning til den prismæssige udvikling siden bestemmelsens  

 indførelse i 1975 godkendte tilsynet, at sparekassen ved fremtidig tegning af  

 garantikapital kunne fastsætte et minimumsbeløb på 3.000 kr.
