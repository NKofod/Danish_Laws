 Da administrationen af tilskud til kost og logi har givet anledning til  

 problemer, vil Styrelsen hermed præcisere retningslinjerne for tilskud til  

 kost og logi.
1. Generelt Tilskud til kost og logi kan alene udbetales til kursister og ikke til  

 f.eks. en arbejdsgiver.
 Retten til tilskud er en ret, der udelukkende tilkommer kursisten.
 Tilskudsstørrelse fremgår af Finansministeriets cirkulære om regulering af  

 satser for tjenesterejser og for supplerende flyttegodtgørelse af 20.  

 december 1995, bilag 2, satser reduceret med 1/3.
 Tilsvarende fremgår fuld tilskud pr. dag og hoteldispositionsbeløb af  

 cirkulære fra Arbejdsmarkedsstyrelsen, nr. 1/96 af 17. januar 1996 om  

 regulering af tilskud til kost og logi ved deltagelse i  

 arbejdsmarkedsuddannelser.
Kost Tilskudsberettigede udgifter til kost er som udgangspunkt alene udgifter  

 til kost i kursusperioden.
Udgifter til kost i forbindelse med hen- og hjemrejse er ikke  

  omfattet af tilskudsreglerne.
Udgifter til kost i forbindelse med ophold på  

 kursusstedet eller andet steds forud for kursusstart eller efter  

 kursusafslutning og i week-ends er kun tilskudsberettigede for kursister, der  

 af transportmæssige grunde er nødt til at opholde sig på kursusstedet eller  

 andet steds uden for kursusperioden.
 Denne undtagelse vil f.eks. kunne gælde for øboere.
 For øvrige kursister er der ikke tilskud til kost uden for kursusperioden.
Logi Det gælder som udgangspunkt for udgifter til logi, at alene udgifter til  

 logi i kursusperioden er tilskudsberettigede.
Den eneste undtagelse herfra er  

 de situationer, hvor det af transportmæssige grunde er nødvendigt, at  

 kursisten indkvarteres enten forud for eller efter afslutning af kurset eller  

 i week-ends.
Det er en forudsætning for at være indkvarteret eller modtage  

 tilskud til logi i disse situationer, at kursisten ikke tidsmæssigt kan nå  

 frem til kurset eller hjem samme dag, som kurset starter eller afslutter.  

 Undtagelsen vil f.eks. kunne gælde for øboere.
2. Uddannelsesstedet tilbyder kost og/eller logi Hvis uddannelsesstedet tilbyder kost og/eller logi, har kursisten ikke ret  

 til tilskud til kost og/eller logi.
Udgifter til kost og/eller logi, som  

 afholdes af kursisten selv, er i disse situationer uddannelsesstedet  

 uvedkommende.
Uddannelsesstedet tilbyder ikke kost og/eller logi Kursisten kan frit vælge mellem at modtage tilskud til kost og/eller logi  

 som et dokumenteret tilskud eller som et udokumenteret tilskud.
 Forskellen består i, at tilskud til dokumenterede udgifter ikke beskattes  

 inden udbetaling, hvorimod der fratrækkes A-skat af tilskud til  

 udokumenterede udgifter inden udbetaling.
Dokumentation for kursistens udgifter til kost og/eller logi består af  

 bilag (kasseboner, fakturaer m.v.), der specificerer, hvad de enkelte  

 udgiftsposter omfatter.
Bilaget skal indeholde udstederens navn og adresse  

 samt dato for køb af ydelsen.
 Uddannelsesstedet skal vurdere de enkelte udgiftsposters rimelighed.
 Spiritus- og tobaksudgifter vil f.eks. ikke kunne dækkes.
Dokunentation skal afgives til uddannelsesstedet, før uddannelsesstedet  

 kan udbetale tilskud.
Tilskud kan således ikke udbetales på forskud eller a  

 conto.
Kursisten må således afgive dokumentation om f.eks. mandagen for  

 måltider købt om fredagen, hvorefter beløbet indsættes på kursistens konto.
Kost Kursisten kan vælge at lade sig bespise dokumenteret for nogle måltider og  

 udokumenteret for andre.
De enkelte måltidssatser fremkommer ved at være  

 henholdsvis 15 %, 30 % og 30 % af de 167,80 kr., som samtidig er  

 time-dagpengesatsen.
 Reducerede måltidssatser er pr. 1. januar 1996:
 Tilskud til hver enkelt måltid kan ikke overskride måltidssatserne.
Der kan maksimalt udbetales 167,80 kr pr. dag uanset, om udgifterne er  

 dokumenterede eller udokumenterede.
Der er dog forskel i beskatningen af  

 beløbet.
A.
Dokumenterede udgifter Såfremt kursisten dokumenterer udgifter til morgenmad for 25,17 kr.,  

 frokost for 50,34 kr. og middag for 50,34 kr., kan der udbetales 167,80 kr.  

 (uden at der fratrækkes A-skat inden udbetaling) Såfremt kursisten dokumenter udgifter for mindre end måltidssatserne,  

 ændres det udbetalte beløb.
Hvis kursisten f.eks. dokumenterer morgenmad for  

 20,00 kr., frokost for 30,00 kr. og middag for 50,00 kr., kan der udbetales  

 141,95 kr. (uden at der fratrækkes A-skat inden udbetaling). Beregningen er i  

 eksemplet 167,80 kr. - (25,17-20,00) - (50,34 - 30,00) - (50,34 - 50,00).
B.
Udokumenterede udgifter Når kursisten vælger at lade alle 3 måltider være udokumenterede,  

 udbetales der pr. dag 167,80 kr, hvoraf der skal fratrækkes A-skat inden  

 udbetaling.
C.
Blandet dokumenterede og udokumenterede udgifter Vælger en kursist f.eks. at dokumentere morgenmaden og lade være med at  

 dokumentere frokost og middag, så fratrækkes de dokumenterede udgifter til  

 morgenmad de 167,80 kr.
De dokumenterede udgifter op til morgen-måltidssatsen  

 på 25,17 kr. skal udbetales uden indeholdelse af A-skat.
 De 167,80 kr. fratrukket de dokumenterede udgifter op til 25,17 kr.; dette  

 beløb skal der fratrækkes A-skat inden udbetaling.
 4. Blanding af at kursisten bliver bespist og har  

 dokumenterede udgifter.
 Hvis en kursist får morgenmaden betalt, f.eks. ved at morgenmaden på  

 hotellet er indeholdt i hotelregningen eller bliver betalt af  

 uddannelsesstedet, således at kursisten ikke lægger penge ud, og hvis  

 kursisten i et sådant tilfælde lægger penge ud til og dokumenterer frokost og  

 middag, kan der udbetales følgende:
De dokumenterede udgifter til frokost og middag op til måltidssatserne  

 skal udbetales uden indeholdelse af A-skat Beløbet, der resterer, når morgenmåltidssatsen + de dokumenterede udgifter  

 til frokost og middag er fratrukket, skal der fratrækkes A-skat inden  

 udbetaling.
5. Logi Kursisten har mulighed for at få tilskud til dokumenterede udgifter til  

 hotelværelse.
Uddannelsesstedet kan endvidere godkende anden passende logi, f.eks.  

 (ferie-)lejlighed og sommerhus.
Hvis kursisten derimod vælger privat  

 indkvartering eller anden indkvartering, kan der alene udbetales tilskud til  

 udokumenterede udgifter.
 Hoteldisposition pr. dag:
 6. Administrative procedurer.
 Uddannelsesstedet skal tilbageholde A-skat inden udbetaling af tilskud til  

 udokumenterede udgifter til kost og/eller logi.
 Uddannelsesstederne anmodes om at tilrettelægge administrative procedurer,  

 der tager højde for de forskellige tilskudsformer.
 Meddelelse nr. 6/96 ophæves hermed.
