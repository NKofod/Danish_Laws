Skriftlig fremsættelse (1. marts  

 2002) Ritt Bjerregaard Herved tillader jeg mig for Folketinget at  

 fremsætte:
 Forslag til folketingsbeslutning  om styrket  

 integration af udlændinge i Danmark.
(Beslutningsforslag nr.
B 00).
Danmark står   ligesom andre europæiske lande  

   i disse år over for den udfordring at sikre sammenhængskraft i  

 et samfund, der i stigende grad er præget af en varieret  

 befolkningssammensætning.
Stramninger i udlændingepolitikken  

 ændrer ikke på dette faktum.
Derfor er den vigtigste opgave at  

 styrke integrationen af etniske minoriteter i det danske samfund.  

 Socialdemokratiet har med dette beslutningsforslag lagt op til en bred  

 politisk løsning om udlændingepolitikken.
Den tidligere SR-regering tog i sin regeringsperiode en  

 lang række initiativer med sigte på at få udlændinge  

 i arbejde, så de kan bidrage til det samfund, de bor i.
Centralt i  

 dette arbejde står integrationsloven, der trådte i kraft i 1999.  

 Formålet med beslutningsforslaget er at sikre, at dette arbejde  

 fortsættes og styrkes til fordel for såvel etniske minoriteter i  

 Danmark som for det danske samfund som helhed.
Udgangspunktet for forslaget er, at hovedansvaret for en  

 vellykket integration ligger hos den, der skal integreres.
Men samfundet har  

 en forpligtelse til at stille de fornødne tilbud til rådighed.  

 Da arbejde til alle er nøglen til en succesfuld integration,  

 foreslår Socialdemokratiet bl.a.:
 at alle udlændinge, der kommer til Danmark, skal indgå en  

 forpligtende kontrakt, der fastlægger rammerne for de rettigheder og  

 pligter, der ligger til grund for et varigt ophold i Danmark.
 at integrationsforløbet i højere grad baseres på  

 den enkeltes kvalifikationer og behov, samt at forløbets varighed kan  

 variere alt efter muligheden for beskæftigelse.
at de sociale koordinationsudvalg i højere grad skal inddrages  

 i bestræbelserne på at styrke den erhvervsrettede del af  

 integrationen.
Det er dog stadig kommunerne, der har det overordnede ansvar  

 for integrationsopgaverne.
at den såkaldte isbryderordning, der har været en stor  

 succes, bevares og udvides.
Ordningen skal også omfatte  

 udlændinge uden kompetencegivende uddannelse og samtidig gøres  

 mere smidig for virksomhederne at benytte sig af.
at den såkaldte tovholderordning udbygges, så den kommer  

 en bredere målgruppe til gode.
Derfor skal den også kunne bruges  

 i kombination med løntilskud under oplæring.
 at regeringens bebudede besparelser på aktiveringsindsatsen  

 ikke får indflydelse på ambitionsniveauet og kvaliteten af  

 tilbuddene til de ledige.
 at der indføres en ordning for arbejdspladsdansk, hvor  

 virksomheder kan rekvirere danskundervisning til deres medarbejdere med  

 lønkompensation hvor nødvendigt.
For at sikre den bedst mulige integration er det  

 også væsentligt, at fordelingen af flygtninge landets kommuner  

 imellem fastholdes, så kommuner, der i forvejen har påtaget sig  

 en stor del af integrationsindsatsen, skal friholdes ved boligplacering af  

 nytilkomne flygtninge.
Det er også vigtigt, at der er boliger til  

 rådighed for såvel danskere som flygtninge.
Alle skal have ret  

 til en bolig, og mangel på boliger skal ikke være et problem  

 danskere og flygtninge imellem.
Kommunerne ved allerede, hvor mange boliger,  

 de skal tilvejebringe i de kommende år   og har økonomisk  

 fået lettere ved at bygge, fordi kravene til den kommunale grundkapital  

 i almennyttige boliger er nedsat som følge af forslag fra den  

 tidligere SR-regering.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
