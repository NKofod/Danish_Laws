 Klager har i perioden på 2 år før ansøgningstidspunktet haft arbejde i  

 et omfang, som udgør mere end halvtidserhvervsarbejde i 2 år.
Klager har imidlertid i en periode på 3 måneder inden for de sidste 2  

 år ikke haft mindst halvtidserhvervsarbejde.
Kravet om mindst  

 halvtidserhvervsarbejde i den 2-årige periode før ansøgningstidspunktet er  

 ikke opfyldt.
Det er ikke tilstrækkeligt, at klager gennemsnitligt har  

 arbejdet mere end halvtids.
 Ankenævnets brev af 28. september 1990:
I brev af 1. marts 1990 har De klaget over, at De har fået afslag på Deres  

 ansøgning om uddannelsesstøtte.
De er israelsk statsborger, men mener at De  

 opfylder betingelsen om 2 års ophold i Danmark med mindst  

 halvtidserhvervsarbejde.
De redegør nærmere for Deres ansættelser.
Af denne  

 redegørelse fremgår, at De fra 1. januar 1988 til 31. marts 1988 arbejdede  

 ca. 50 timer om måneden.
Fra 1. januar 1988 til 31. december 1989 har De  

 arbejdet i alt 3004 1/4 time, hvilket udgør mere end halvtidserhvervsarbejde  

 udført på 2 år.
SU-styrelsen har i anledning af Deres klage afgivet en udtalelse i brev af  

 1. juni 1990, som er sendt til Dem i kopi.
Styrelsen udtaler, at De i  

 perioden fra 1. januar 1988 til 1. april 1988 ikke opfyldte kravet om mindst  

 halvtidserhvervsarbejde.
Styrelsen fastholder derfor sin afgørelse af 2.  

 august 1989.
Ankenævnet kan tiltræde SU-styrelsens afgørelse.
Det er ikke  

 tilstrækkeligt, at De gennemsnitligt har arbejdet mere end halvtids.
For at  

 opfylde kravet i § 9, nr. 1, i Undervisnings- og Forskningsministeriets  

 bekendtgørelse nr. 178 af 20. marts 1989 kræves mindst  

 halvtidserhvervsarbejde i alle måneder i 2 år umiddelbart før  

 ansøgningstidspunktet.
