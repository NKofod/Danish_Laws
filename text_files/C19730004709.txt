(Afskedscirkulæret) (Til samlinge ministerier m.v.) I medfør af §§ 27-29 og § 31, stk. 3, i lov nr. 291 af 18. juni 1969 om  

 tjenestemænd i staten, folkeskolen og folkekirken fastsættes følgende regler  

 om afsked af tjenestemænd i staten, folkeskolen og folkekirken på grund af  

 helbredsbetinget utjenstdygtighed eller alder:
Kapitel 1. Uansøgt afsked som følge af helbredsbetinget utjenestedygtighed.
 § 1.  Når en tjenestemand inden for et tidsrum af 12  

 på hinanden følgende måneder har oppebåret løn under fravær som følge af  

 sygdom i i alt 120 dage, bør der inden udløbet af 14 dage herefter være  

 indhentet en erklæring fra den pågældendes læge.
§ 2.  Erklæringen skal indeholde en udførlig  

 beskrivelse af samtlige subjektive og objektive sygdomsfænomener, diagnose  

 samt en udtalelse om udsigterne til arbejdsførhed med henblik på genoptagelse  

 af tjenesten.
Den attestudstedende læge skal anmodes om samtidig at fremkomme  

 med eventuelt foreliggende journaludskrift, speciallægeerklæring,  

 udskrivningskort samt andre relevante oplysninger vedrørende den pågældendes  

 helbredstilstand.
 § 3.  Tjenestemandens sygedagsliste påført oplysning  

 om vedkommendes CPR. nr. og tidspunktet for tjenestemandsansættelsen  

 udfærdiget i 2 eksemplarer samt foreliggende lægelige oplysninger vedrørende  

 den pågældende forelægges snarest efter indhentningen af den i § 1 nævnte  

 lægeerklæring for økonomi- og budgetministeriet.
Stk. 2.  Lægeerklæringen samt de i § 2 nævnte yderligere lægelige akter kan af lægen indsendes direkte til  

 økonomi- og budgetministeriets lægekyndige konsulent.
§ 4.  Fremgår det af lægeerklæringen, at tjenesten kan forventes genoptaget med varighed, kan der ske udsættelse af spørgsmålet om afskedigelse af  

 tjenestemanden i et tidsrum, der i hvert enkelt tilfælde fastsættes af  

 økonomi- og budgetministeriet efter indhentet udtalelse fra den lægekyndige  

 konsulent og eventuelt Nævnet for helbredsbedømmelser i tjenestemandssager.
 Stk. 2.  Ved udløbet af et i henhold til stykke 1  

 fastsat tidsrum for udsættelse af spørgsmålet om afskedigelse af  

 tjenestemanden gives der straks økonomi- og budgetministeriet meddelelse om,  

 hvorvidt tjenestemanden har genoptaget tjenesten.
§ 5.  Såfremt det af lægeerklæringen fremgår, at  

 tjenesten ikke kan forventes genoptaget med varighed, eller er tjenesten ikke  

 genoptaget inden udløbet af det i henhold til § 4, stykke 1, fastsatte tidsrum, bør der snarest tages skridt til  

 afskedigelse af tjenestemanden med 3 måneders varsel, efter at økonomi- og  

 budgetministeriets udtalelse om hans krav på pension foreligger, jfr.  

 tjenestemandslovens § 28 og § 31, stykke 3.
 Stk. 2.  Når den i stykke 1 omhandlede udtalelse fra  

 økonomi- og budgetministeriet vedrørende kravet på pension foreligger, skal  

 der - forinden afskedigelsen finder sted - gives såvel vedkommende  

 centralorganisation som tjenestemanden selv adgang til at udtale sig inden  

 for en nærmere fastsat frist, jfr. tjenestemandslovens § 31, stykke 1.  

 Fristen bør normalt ikke overstige 3 uger.
 § 6.  Udgifter til lægeerklæring samt udgifter til  

 speciallægeundersøgelse eller anden særlig undersøgelse, som forlanges  

 foretaget, afholdes af vedkommende ministerium, institution m. v.
 Kapitel 2. Særlige bestemmelser om tjenestemænd, der er sygemeldt som  

 følge af tilskadekomst i tjenesten.
 § 7.  Har en tjenestemand været sygemeldt i 120 dage  

 på grund af utjenstdygtighed, som er forårsaget af, at der under udførelsen  

 af tjenesten er overgået ham en tilskadekomst, der begrunder krav på  

 erstatning i henhold til lov om forsikring mod følger af ulykkestilfælde, bør  

 der inden udløbet af 14 dage herefter indhentes en lægeerklæring vedrørende  

 hans helbredstilstand i overensstemmelse med § 2.
 Stk. 2.  Sygedagsliste i 2 eksemplarer, lægeerklæringen,  

 genpart af anmeldelsesblanket vedrørende tilskadekomsten til Direktoratet for  

 Ulykkesforsikringen samt øvrige foreliggende lægelige akter vedrørende  

 tjenestemanden forelægges for økonomi- og budgetministeriet i  

 overensstemmelse med reglen i § 3.
 Stk. 3.  I øvrigt forholdes der med hensyn til  

 afskedigelse i overensstemmelse med reglerne i kapitel 1.
Kapitel 3. Ansøgt afsked som følge af helbredsbetinget utjenstdygtighed.
§ 8.  Når en tjenestemand ansøger om afsked som følge af helbredsbetinget utjenstdygtighed, skal ansøgningen  

 være vedlagt en lægeerklæring, der indeholder oplysning om hans  

 helbredstilstand i overensstemmelse med § 2.
§ 9.  Spørgsmålet om grundlaget for tjenestemandens  

 afsked af helbredsmæssige årsager forelægges umiddelbart efter modtagelsen af  

 afskedsansøgningen for økonomi- og budgetministeriet.
Ved forelæggelsen  

 vedlægges tjenestemandens ansøgning om afsked, lægeerklæringen, hans  

 sygedagsliste i 2 eksemplarer samt øvrige foreliggende lægelige oplysninger  

 vedrørende tjenestemanden.
Stk. 2.  Med hensyn til afholdelse af udgifter til  

 speciallægeundersøgelse eller anden særlig undersøgelse, som forlanges  

 foretaget, finder bestemmelsen i § 6 tilsvarende anvendelse.
 § 10.  Afskedigelse af tjenestemanden kan først finde  

 sted, når økonomi- og budgetministeriets udtalelse om hans krav på pension  

 foreligger, jfr. tjenestemandslovens § 31, stykke 3.
 Kapitel 4. Afsked på grund af alder.
 § 11.  En tjenestemand, der begærer afsked på grund af  

 alder i henhold til tjenestemandspensionslovens § 3 som følge af, at han er  

 fyldt 60 år eller har opnået den lavere alder, som efter anden lov måtte være  

 fastsat for denne ret, skal indgive begæring om afsked med 3 måneders varsel.
 § 12.  Når en tjenestemand skal afskediges, fordi han  

 fylder 70 år eller opnår den alder, der efter den øvrige lovgivning er  

 foreskrevet som aldersgrænse for vedkommende stilling, eller opnår den alder  

 over 60 år, som er fastsat ved aftale i henhold til § 45 i  

 tjenestemandsloven, skal afsked være meddelt ham senest 3 måneder inden  

 udgangen af den måned, fra hvilken afskedigelsen regnes.
 Stk. 2.  Undladelse af at overholde den i stykke 1  

 nævnte frist medfører ikke, at tidspunktet for afskedigelsen udskydes, jfr.  

 tjenestemandslovens § 29.
 Kapitel 5. Fastsættelse af egenpension.
§ 13.  Samtidig med, at der meddeles en tjenestemand  

 afsked efter § 5, stykke 1, udleveres der ham et skema til pensionsberegning,  

 såfremt han i henhold til økonomi- og budgetministeriets udtalelse er  

 berettiget til at oppebære egenpension fra afskedstidspunktet.
Tjenestemanden  

 skal tillige gøres bekendt med eventuel fra økonomi- og budgetministeriet  

 foreliggende udtalelse om muligheden for opnåelse af egenpension i henhold  

 til tjenestemandspensionslovens § 7.
 § 14.  Når en tjenestemand søger om afsked efter §§ 8  

 og 11, eller når afsked finder sted efter § 12, skal der ved modtagelsen af  

 afskedsansøgningen eller meddelelsen om afsked efter § 12 udleveres ham et  

 skema til fastsættelse af den pension, som måtte tilkomme ham.
 Stk. 2.  Når der meddeles en tjenestemand afsked efter §  

 10, skal han tillige gøres bekendt med eventuel fra økonomi- og  

 budgetministeriet foreliggende udtalelse om muligheden for opnåelse af  

 egenpension i henhold til tjenestemandspensionslovens § 7.
§ 15.  Tjenestemanden skal senest 1 uge efter  

 modtagelsen tilbagesende det udleverede pensionsskema i udfyldt stand til  

 vedkommende ministerium, institution m. v., der umiddelbart herefter fremsender det i bekræftet stand til den  

 pensionsfastsættende myndighed.
Stk. 2.  I de i § 8, jfr. § 10, samt de i § 11 omhandlede tilfælde gives der straks underretning om afskedigelsen til den  

 pensionsfastsættende myndighed.
 Stk. 3.  Den pensionsfastsættende myndighed træffer  

 foranstaltning til eventuel udbetaling af egenpension fra afskedstidspunktet.
 Kapitel 6. Ikrafttrædelsesbestemmelse.
 § 16.  Cirkulæret har virkning fra 1. april 1973.
 Stk. 2.  Bestemmelserne om afsked som følge af  

 helbredsbetinget utjenstdygtighed - cirkulærets kapitler 1-3 - træder i  

 stedet for bestemmelserne i punkt 2 om afskedigelse af sygemeldte  

 tjenestemænd i finansministeriets reglement af 29. september 1958 om  

 sygemeldte tjenestemænds forhold.
 Følgeskrivelse til foranstående cirkulære.
 Hoslagt fremsendes et antal eksemplarer af økonomi- og budgetministeriets  

 cirkulære af 15. marts 1973 om afsked af tjenestemænd i staten, folkeskolen  

 og folkekirken på grund af helbredsbetinget utjenstdygtighed eller alder.
 Cirkulæret har virkning fra 1. april 1973. Opmærksomheden henledes på, at  

 bestemmelserne i cirkulærets kapitler 1-3 om afsked som følge af  

 helbredsbetinget utjenstdygtighed træder i stedet for bestemmelserne i punkt  

 2 om afskedigelse af sygemeldte tjenestemænd i finansministeriets reglement  

 af 29. september 1958 om sygemeldte tjenestemænds forhold.
Økonomi- og budgetministeriet, den 15.  

 marts 1973 Per Hækkerup / S.
Chidekel Bilag 1.
 Cirkulæret tilsigter at danne grundlag for gennemførelsen af en ensartet  

 praksis ved behandlingen af sager om uansøgt afsked af tjenestemænd samt at  

 fastsætte regler for visse administrative spørgsmål, som opstår i forbindelse  

 med afskedigelse af tjenestemænd på grund af helbredsbetinget  

 utjenstdygtighed eller alder.
 I tilslutning til cirkulærets bestemmelser skal man bemærke følgende:
 ad §§ 1-3. Ifølge § 1 bør der af vedkommende ministerium, institution m.  

 v. være indhentet en lægeerklæring inden udløbet af 14 dage efter, at en  

 sygemeldt tjenestemand har oppebåret løn under fravær som følge af sygdom i i  

 alt 120 dage inden for de sidste 12 på hinanden følgende måneder.
Ved indhentning af lægeerklæringen bør der følges den fremgangsmåde. at  

 den sygemeldte tjenestemand umiddelbart efter udløbet af de 120 dage  

 skriftligt anmodes om at rette henvendelse til sin læge.
Det bør i skrivelsen  

 til tjenestemanden anføres, at den ønskede lægeerklæring skal indeholde en  

 udførlig beskrivelse af samtlige subjektive og objektive sygdomsfænomener,  

 diagnose samt en udtalelse om udsigterne til arbejdsførhed med henblik på  

 genoptagelse af tjenesten, samt at der foruden lægeerklæringen ønskes  

 tilvejebragt sådanne andre lægelige akter, som den attestudstedende læge  

 måtte være i besiddelse af vedrørende den pågældende, f. eks. foreliggende  

 journaludskrift, speciallægeerklæring, udskrivningskort m. v.
Det bør endvidere afskrivelsen fremgå, at de lægelige oplysninger kan  

 indsendes af lægen direkte til økonomi- og budgetministeriets lægekyndige  

 konsulent (jfr. § 3, stk. 2) (adresse: Slotsholmsgade 12, 1216 København K.),  

 og at de med fremskaffelse af lægeerklæring m. v. forbundne udgifter betales  

 af vedkommende ministerium, institution m. v., jfr. § 6. Det vil i denne  

 forbindelse være hensigtsmæssigt, at der vedlægges en genpart af den foran  

 nævnte skrivelse til tjenestemanden til brug for den attestudstedende læge.
 Såfremt lægeerklæring og andre hos lægen beroende akter vedrørende  

 tjenestemanden indsendes direkte af lægen til den lægekyndige konsulent, må  

 dette oplyses ved fremsendelsen af tjenestemandens sygedagliste m. v. til  

 økonomi- og budgetministeriet, jfr. § 3, stk. 1.
 ad § 7. Ved sygemelding som følge af tilskadekomst i tjenesten kan der -  

 uanset tjenestemandens forudgående sygeperioder inden for de senest forløbne  

 12 måneder - hengå i alt 120 dage, forinden der indhentes lægeerklæring  

 vedrørende hans helbredstilstand i overensstemmelse med § 2.
ad § 8. Også i de tilfælde, hvor en tjenestemand ansøger om afsked som  

 følge af helbredsbetinget utjenstdygtighed, kan lægeerklæringen indsendes af  

 lægen direkte til økonomi- og budgetministeriets lægekyndige konsulent.
Dette  

 må i så fald oplyses ved sagens forelæggelse for økonomi- og  

 budgetministeriet.
 Det bemærkes, at tjenestemanden selv må afholde udgiften til den  

 lægeerklæring, der danner grundlag for afskedsansøgningen, medens udgifter  

 til specialundersøgelse eller anden særlig undersøgelse, som forlanges  

 foretages, efter at sagen er forelagt økonomi- og budgetministeriet, betales  

 af vedkommende ministerium, institution m. v., jfr. § 9, stk. 2.
 ad § 12. Ifølge tjenestemandslovens § 29 afskediges tjenestemænd fra  

 udgangen af den måned, hvori de fylder 70 år eller opnår den alder, der efter  

 den øvrige lovgivning er foreskrevet som aldersgrænse for vedkommende  

 stilling, eller opnår den alder over 60 år, som er fastsat ved aftale i  

 henhold til tjenestemandslovens § 45.
Det er som følge heraf ikke foreneligt med tjenestemandslovens  

 bestemmelser at opretholde status som tjenestemand for en person, der har  

 opnået den for vedkommende stilling gældende pligtige afgangsalder, og  

 afskedigelse skal derfor finde sted, selv om den pågældende ikke indgiver  

 ansøgning herom.
Det henstilles, at den i § 12, stk. 1, fastsatte 3-måneders  

 frist overholdes af hensyn til den rettidige påbegyndelse af  

 pensionsudbetalingen, jfr. bemærkningerne i det følgende ad §§ 13-15.
ad §§ 13-15. For at undgå forsinkelse ved pensionsudbetalingens  

 påbegyndelse, når en tjenestemand er afskediget med ret til egenpension på  

 grund af helbredsbetinget utjenstdygtighed eller alder, må der snarest efter afskedigelsen træffes  

 foranstaltning til fastsættelse af den ham tilkommende pension, ligesom der  

 må gives meddelelse til den pensionsanvisende myndighed.
Såfremt anvisningen  

 af pensionen foretages af Kongeriget Danmarks Hypotekbank og  

 Finansforvaltning, statens centrale lønanvisning, er det nødvendigt, at den  

 pensionsfastsættende myndighed giver meddelelse om de relevante  

 pensionsmæssige oplysninger til statens centrale lønanvisning senest 1 /  

 måned, inden pensionsudbetalingen skal påbegyndes.
 ad § 16. Cirkulæret træder som foran nævnt i kraft den 1. april 1973.
Såfremt en tjenestemand, der er sygemeldt den 1. april 1973 og vedblivende  

 er fraværende fra tjenesten, har oppebåret løn under fravær som følge af  

 sygdom i i alt 120 dage inden for tidsrummet 1. april 1972- 31. marts 1973,  

 bør der straks tages skridt til indhentning af en erklæring fra den  

 pågældendes læge, medmindre erklæring allerede er indhentet med henblik på  

 bedømmelsen af spørgsmålet om tjenestemandens forbliven i tjenesten.
For  

 tjenestemænd, der sygemeldes efter 1. april 1973, bør der indhentes  

 lægeerklæring, når den pågældende har oppebåret løn under sygdom i i alt 120  

 dage inden for de nærmest forudgående 12 kalendermåneder, regnet fra den  

 løbende sygeperiodes 1. dag.
 Yderligere eksemplarer af cirkulæret, der optages i Ministerialtidende, og  

 af denne skrivelse kan rekvireres af vedkommende ministerier, institutioner  

 m. v. i økonomi- og budgetministeriets betjentstue, Slotsholmsgade 12, 2.  

 etage, telefon (01) 11 12 33, lokal 4202 og 4775.
 Økonomi- og budgetministeriet, lønningsdepartementet, den 22. marts 1973.
P.
M.
V.
E.
B.
S.
Chidekel Bilag 2.
 Til samtlige ministerier m. v.
I tilslutning til skrivelse herfra af 22. marts d. å., hvormed fulgte  

 eksemplarer af økonomi- og budgetministeriets cirkulære af 15. marts 1973 om afsked at  

 tjenestemænd i staten, folkeskolen og folkekirken på grund af  

 helbredsbetinget utjenstdygtighed eller alder, skal man meddele, at der ved opgørelsen af de 120 dages fravær som følge  

 af sygdom, der i henhold til cirkulærets § 1 og § 7 danner grundlag for krav  

 om tilvejebringelse af lægeerklæring m. v., sker medregning af såvel søn- og  

 helligdage som fridage på hverdage i sygdomsperioder.
 Økonomi- og budgetministeriet, lønnings- og pensionsdepartementet, den 28.  

 marts 1973.
P.
M.
V.
E.
B.
