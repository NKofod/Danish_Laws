Fremsat den 5. oktober 2006 af  

 beskæftigelsesministeren (Claus Hjort Frederiksen) Forslag til lov  

 om ændring af lov om Lønmodtagernes Dyrtidsfond (Udbetaling  

 ved livstruende sygdom) § 1 I lov om Lønmodtagernes Dyrtidsfond, jf. lovbekendtgørelse  

 nr. 939 af 15. september 2004 som ændret ved § 9 i lov nr. 1383 af 20.  

 december 2004, § 5 i lov nr. 411 af 1. juni 2005 og § 4 i lov nr.  

 116  

 af 27. februar 2006 foretages følgende ændring:
 1. Efter § 2,  

 stk. 1, nr. 6, indsættes som et nyt nummer:
»7)  

 	  

 når der er indtrådt  

 en livstruende sygdom i overensstemmelse med de regler, der er fastsat i  

 medfør  

 af pensionsbeskatningslovens § 25, stk. 2, som finder tilsvarende  

 anvendelse,« Nr. 7-8 bliver herefter til nr. 8-9.
§ 2 Loven træder i kraft den 1. januar 2007  

.
Bemærkninger til lovforslaget Almindelige bemærkninger Lovforslagets baggrund og formål Reglerne for udbetaling af opsparing i Lønmodtagernes  

 Dyrtidsfond er reguleret i lov om Lønmodtagernes Dyrtidsfond.
Som  

 udgangspunkt  

 udbetales indeståendet i Lønmodtagernes Dyrtidsfond ved det fyldte 60. år.  

 Udbetalingen sker i form af et engangsbeløb, og Lønmodtagernes Dyrtidsfond  

 sammenlignes derfor i almindelighed med en kapitalpensionsordning.
Reglerne om afgiftsberigtigelsen findes i  

 pensionsbeskatningsloven, men hjemler  inden for de rammer  

 skatteministeren  

 har fastsat i bekendtgørelse nr. 1031 af 24. oktober med hjemmel i § 25,  

 stk. 2, i lov nr. 294 af 29. april 2000 (pensionsbeskatningsloven)  

   

 samtidig mulighed for, at pensionsinstitutterne kan indgå aftale med kunderne  

 om  

 udbetaling ved livstruende sygdom med 40 % afgift som et vilkår i  

 pensionsaftalerne med kunderne.
Hjemlen i pensionsbeskatningsloven har ført  

 til, at en række pensionsinstitutter har valgt at tilpasse pensionsaftalerne,  

 så der kan ske udbetaling ved livstruende sygdom.
Lønmodtagernes Dyrtidsfond har ikke samme mulighed som  

 øvrige pensionsinstitutter for at udbetale indeståendet i tilfælde af  

 livstruende sygdom.
Ved livstruende sygdom er behovet for at fremrykke  

 udbetaling af indeståendet i Lønmodtagernes Dyrtidsfond lige så udtalt og  

 velbegrundet som for øvrige kapitalpensioner m.v.
Dette gælder ikke mindst,  

 da  

 livstruende sygdomme forventes at føre til levetidsforkortelse med en til  

 vished grænsende sandsynlighed for, at personen dør inden 60-års alderen.
Den  

 manglende udbetalingshjemmel i lov om Lønmodtagernes Dyrtidsfond synes  

 uhensigtsmæssig for medlemmerne.
Uanset at retten til opsparingen i  

 Lønmodtagernes  

 Dyrtidsfond ikke fortabes, og at opsparingen udbetales til boet ved det  

 berettigede medlems dødsfald, vil det i mange tilfælde være hensigtsmæssigt  

 at  

 kunne disponere over opsparingen i tilfælde af livstruende sygdom.
Ved lov nr. 190 af 24. marts 2004 (lov om ændring af lov om  

 Lønmodtagernes Dyrtidsfond) er der indført mulighed for at overføre  

 opsparingen  

 i Lønmodtagernes Dyrtidsfond til f.eks. en kapitalpension i andre  

 pensionsinstitutter  

 uden afgiftsmæssig virkning.
Dermed har medlemmerne allerede i dag en afledt  

 adgang  

 til at få udbetalt indeståendet i Lønmodtagernes Dyrtidsfond ved livstruende  

 sygdom (forudsat pensionsvilkårene i det modtagende pensionsinstitut muliggør  

 det).
Lovforslagets indhold Det foreslås, at ændre lov om Lønmodtagernes Dyrtidsfond,  

 så medlemmerne sikres samme ret til udbetaling af opsparingen i  

 Lønmodtagernes  

 Dyrtidsfond ved livstruende sygdom som øvrige ordninger i overensstemmelse  

 med  

 de til enhver tid gældende regler, der er fastsat af Skatteministeriet i  

 bekendtgørelsesform, senest bekendtgørelse nr. 1031 af 24. oktober 2005  

 (bekendtgørelse om udbetaling af kapitalpension m.v. ved livstruende sygdom).  

 Herved skabes der en parallelitet i de regler, der gælder for såvel  

 Lønmodtagernes  

 Dyrtidsfond som for øvrige pensionsinstitutter.
Administrative og økonomiske konsekvenser for det  

 offentlige Forslaget vurderes at være udgiftsneutralt for stat og  

 kommuner.
 Der vil i et meget beskedent omfang blive tale om en  

 fremrykning af afgiftsbetaling, idet flere personer vil kunne få udbetalt  

 deres  

 indestående på et tidligere tidspunkt end ellers antaget.
Administrative og økonomiske konsekvenser for  

 erhvervslivet Lovforslaget forventes ikke at have administrative eller  

 økonomiske konsekvenser for erhvervslivet.
For Lønmodtagernes Dyrtidsfond medfører forslaget om at  

 udvide retten til udbetaling af midler fra Lønmodtagernes Dyrtidsfond kun  

 beskedne  

 etableringsomkostninger, i størrelsesordenen 0,4 mio. kr., som afholdes af  

 Lønmodtagernes Dyrtidsfond.
Forslaget vil ikke i væsentligt omfang forøge de  

 løbende administrationsomkostninger hos Lønmodtagernes Dyrtidsfond.
Miljømæssige konsekvenser Lovforslaget har ingen miljømæssige konsekvenser.
Administrative konsekvenser for borgerne Lovforslaget vil ikke medføre administrative konsekvenser  

 for borgerne, ud over hvad der følger af det enkelte medlems ansøgning om  

 udbetaling som følge af nærværende regler.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har været i høring i Dansk  

 Arbejdsgiverforening, Landsorganisationen i Danmark, Funktionærernes og  

 Tjenestemændenes Fællesråd, Akademikernes Centralorganisation,  

 Sammenslutningen  

 af Landbrugets Arbejdsgiverforeninger, Finanssektorens Arbejdsgiverforening,  

 Ledernes Hovedorganisation, Kommunernes Landsforening, Amtsrådsforeningen i  

 Danmark, Københavns Kommune, Frederiksberg Kommune, Lønmodtagernes  

 Dyrtidsfond.
Vurdering af konsekvenser af lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Ligestilingsmæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Reglerne for udbetaling af indeståendet i Lønmodtagernes  

 Dyrtidsfond er reguleret i lov om Lønmodtagernes Dyrtidsfond §§ 2-3.  

 Pensionsbeskatningslovens § 14 A regulerer afgiftsberegningen ved  

 udbetaling.
 Det foreslås, at der gives Lønmodtagernes Dyrtidsfond  

 adgang til at udbetale indeståendet i de tilfælde, hvor medlemmet rammes af  

 en  

 livstruende sygdom som defineret i medfør af § 25, stk. 2, i  

 pensionsbeskatningsloven,  

 jf. den af Skatteministeriet fastsatte bekendtgørelse nr. 1031 af 24. oktober  

 2005 om udbetaling af kapitalpension m.v. ved livstruende sygdom.
Henvisningen til pensionsbeskatningsloven skal sikre, at  

 udbetaling sker i overensstemmelse med de af skatteministeren fastsatte  

 regler  

 i bekendtgørelse nr. 1031 af 24. oktober 2005 med senere ændringer om  

 udbetaling af kapitalpension m.v. ved livstruende sygdom, som herved udgør  

 rammerne for udbetaling af beløbet fra Lønmodtagernes Dyrtidsfond.
Hermed  

 sikres  

 dels at der opnås klarhed over, hvilke sygdomme der giver ret til udbetaling  

 af  

 beløb fra Lønmodtagernes Dyrtidsfond  hvorved fortolkningstvivl om  

 sygdomsbegrebet  

 så vidt muligt undgås  dels at ordningen bliver let administrerbar.
 Bekendtgørelse nr. 1031 af 24. oktober 2005 (bekendtgørelse  

 om udbetaling af kapitalpension m.v. ved livstruende sygdom) er opbygget  

 således, at udover de sygdomme, der er nævnt i §§ 2-13, er der som følge  

 af bekendtgørelsens § 14 mulighed for, at Sundhedsstyrelsen på baggrund  

 af  

 henvendelse fra told- og skatteforvaltningen vurderer, om anden konkret  

 sygdom  

 kan betragtes som livstruende i pensionsbeskatningslovens forstand.
Denne ordning fastholdes, således at også henvendelser fra  

 Lønmodtagernes Dyrtidsfond går gennem told- og skatteforvaltningen.  

 Spørgsmålet  

 om afgiftsberigtigelse er allerede reguleret i forhold til udbetalinger fra  

 Lønmodtagernes Dyrtidsfond.
Der er således alene tale om en forelæggelse med  

 henblik på hvorvidt en bestemt sygdom kan anses for livstruende.
Udtalelsen  

 fra  

 Sundhedsstyrelsen vil herefter danne grundlag for Lønmodtagernes Dyrtidsfonds  

 vurdering af, hvorvidt udbetaling kan ske.
 Told- og skatteforvaltningen træffer således ikke  

 beslutning om, hvorvidt der kan ske udbetaling fra Lønmodtagernes  

 Dyrtidsfond,  

 men hører alene Sundhedsstyrelsen om, hvorvidt den pågældende sygdom kan  

 anses  

 for livstruende.
Spørgsmål om retten til udbetaling ligger uden for told- og  

 skatteforvaltningens område, men ordningen der tilsiger, at told- og  

 skatteforvaltning retter henvendelse til Sundhedsstyrelsen fastholdes også i  

 forhold til Lønmodtagernes Dyrtidsfond af ordenshensyn.
Dette medfører, at  

 bekendtgørelse  

 nr. 1031 af 24. oktober 2005 med senere ændringer som hele gælder for  

 Lønmodtagernes  

 Dyrtidsfond.
Bekendtgørelsens § 15 medfører, at det er den person,  

 der ønsker at få udbetalt indeståendet i Lønmodtagernes Dyrtidsfond, der  

 overfor Lønmodtagernes Dyrtidsfond skal kunne dokumentere, at årsagerne  

 hertil  

 er til stede.
Da det er det ophævende medlem, der har dokumentationspligten,  

 påhviler det endvidere det ophævende medlem at afholde eventuelle udgifter  

 til  

 fremskaffelse af betryggende dokumentation.
Til § 2 Det foreslås, at loven træder i kraft den 1. januar 2007.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om Lønmodtagernes Dyrtidsfond, jf. lovbekendtgørelse nr.  

 939 af 15. september 2004 som ændret ved § 9 i lov nr. 1383 af 20.  

 december 2004, § 5 i lov nr. 411 af 1. juni 2005 og § 4 i lov nr.  

 116 af 27. februar 2006 foretages følgende ændring:
§ 2.  

  

 En lønmodtager, for hvem der er indbetalt beløb  

 i medfør af lov om midlertidig indbetaling fra staten til Arbejdsmarkedets  

 Tillægspension  

 af visse dyrtidsportioner, kan forlange udbetaling af beløbet med tillæg af,  

 hvad der er tilskrevet lønmodtagerens konto i medfør af § 6 g, 1)  

 	  

 når lønmodtageren  

 er fyldt 60 år, 2)  

 	  

 ved tilkendelse af  

 førtidspension efter lov om social pension, 3)  

 	  

 ved overgang til at  

 oppebære aktuel egenpension efter regler for tjenestemænd i staten,  

 folkeskolen og folkekirken og for kommunale tjenestemænd samt efter regler  

 for ansatte i stillinger, hvortil der er knyttet en pensionsordning, der i  

 det væsentlige giver rettigheder som efter lov om tjenestemandspension, 4)  

 	  

 ved overgang til at  

 oppebære alderspension eller tilkendelse af invalidepension, invalidesum  

 eller anden ydelse på grundlag af et varigt tab af erhvervsevne på 50 pct.  

 eller derover fra en godkendt pensionsordning, der er oprettet efter aftale  

 mellem en lønmodtager og dennes arbejdsgiver eller hjemlet i henhold til  

 kollektiv overenskomst, regulativ m.v., 5)  

 	  

 ved tilkendelse af  

 erstatning for tab af erhvervsevne på 50 pct. eller derover i henhold til lov  

 om arbejdsskadesikring, erstatningsansvarsloven eller andre dertil svarende  

 love, eller 6)  

 	  

 ved tilkendelse af  

 udenlandske pensioner eller erstatning for tab af erhvervsevne på 50 pct.  

 eller derover, der svarer til de i nr. 2-5 omhandlede, 7)  

 	  

 ved flytning til  

 udlandet for at tage varig bopæl der, 8)  

 	  

 ved  

 flytning til Grønland eller Færøerne for at tage varig bopæl der og efter at  

 have haft ophold der i 5 år.
 Stk. 2.  

  

 Ved lønmodtagerens  

 død udbetales beløbet med tillæg til boet.
1.  

  

 I  

 lovens § 2 ændres nr. 7: »ved flytning til udlandet for at tage varig  

 bopæl der« til: »når der er indtrådt en livstruende sygdom i overensstemmelse  

 med de regler, der er fastsat i medfør af pensionsbeskatningslovens  

 § 25,  

 stk. 2, som finder tilsvarende anvendelse,« Lovens § 2, stk. nr. 7 og nr. 8 bliver herefter til  

 § 2 nr. 8 og nr. 9.
