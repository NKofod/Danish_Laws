Nr BSF 131 Forslag til folketingsbeslutning om skattepligtige personers ret til  

 skattefradrag for udgifter til sagkyndig bistand ved udfyldelse af  

 selvangivelsen m.v.
Fremsat af Pia Kjærsgaard (FP) Dohrmann (FP) Ove Jensen (FP) Poulsgaard  

 (FP) den 10. februar 1987 Folketinget pålægger regeringen at fremsætte lovforslag om skattepligtige personers ret til at kunne fratrække udgifter til sagkyndig bistand ved udfyldelse af selvangivelsen m.v.
BEMÆRKNINGER TIL FORSLAGET Den nye skattereform har betydet et vildnis af regler og spidsfindigheder, som efterlader den person, der skal betale, skatteyderen, i en trancelignende tilstand.
Revisorer, skatteeksperter og øvrige personer med forstand på skattesystemer har næsten samstemmende sagt, at det nye system er umuligt for almindelige skatteydere at finde ud af.
Når staten på denne måde har begrænset en del af skatteydernes selvstændighed, vil det være naturligt, at der gives skatteborgerne mulighed for at få professionel bistand til udfyldelse og efterkontrol af selvangivelse og forskudsskema ved, at udgifterne hertil kan fradrages ved opgørelsen af den skattepligtige indkomst.
