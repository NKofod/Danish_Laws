Skriftlig fremsættelse (6. november  

 2002) Kulturministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 biblioteksafgift (Ændrede beløbsgrænser m.v.).
(Lovforslag nr.
L 59).
 Formålet med dette lovforslag er at  

 gennemføre følgende ændringer i lov om biblioteksafgift:
 Der indsættes i loven en undergrænse på 1.535 kr.  

 for de beløb, der kan udbetales til den enkelte modtager af  

 biblioteksafgift.
 Der foretages en skærpelse af den graduerede overgrænse,  

 som begynder ved 300.000 kr. (med satsregulering i dag: 328.134 kr.), for de  

 beløb, der kan udbetales til den enkelte modtager af biblioteksafgift.
 Der påbegyndes en aftrapning af biblioteksafgiften til  

 efterlevende efter afdøde afgiftsberettigede personer.
 Der påbegyndes en aftrapning af biblioteksafgiften til  

 redaktører og lignende bidragydere til bøger.
 Det er hensigten, at ændringerne skal træde i  

 kraft den 1. januar 2003.
Udgangspunkt for de foreslåede ændringer har  

 været den rapport, som Udvalget om Biblioteksafgift 2002 afgav den 24.  

 september 2002. Lovforslaget fremsættes, efter at der den 1. november  

 er indgået en aftale om biblioteksafgiften for årene 2003-2006  

 mellem en række af Folketingets partier og regeringen.
Aftalen er  

 optrykt som bilag til lovforslaget.
 Lovforslaget er første led i gennemførelsen  

 af aftalen.
 Andet led vil være:
Fra 2004 forhøjes pointtallet ved fordelingen af  

 biblioteksafgift for skønlitteratur for voksne fra 1,35 point pr. side  

 til 1,7 point.
I forbindelse hermed forhøjes bevillingen i årene  

 2004-2006 med 5 mio. kr.
Fra 2004 oprettes en ny litteraturpulje under Kunstrådet.
Til  

 dækning af denne merudgift afsættes der 2004-2006 årligt 10  

 mio. kr.
 Der igangsættes et undersøgelsesarbejde med udgangspunkt  

 i de emner, som Biblioteksafgiftsudvalget i sin rapport har foreslået  

 undersøgt efterfølgende.
 Endelig indgår følgende punkt i aftalen:
 Der gennemføres i årene 2003-2006 ikke besparelser  

 på bevillingen til biblioteksafgift.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige  

 behandling.
