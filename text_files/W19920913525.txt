Ankestyrelsens principafgørelse O-28-92 om brilleglas - hjælpemiddel - hørenedsættelse - brillestel - montering af hørestænger Resume:
 Der var ikke hjemmel til at yde hjælp til betaling af brillestel og brilleglas.
 En høreskadet mand kunne derfor ikke få hjælp til briller uden styrke til montering af hørestænger, men alene til høreapparaturet (som ikke skulle afhjælpe et synshandicap).
 Kassation:
Principafgørelsen har ikke længere vejledningsværdi Kassationsdato:
29-05-2009 Love:
Lov om social bistand - lovbekendtgørelse nr. 817 af 6. december 1990 - § 58 Vejledninger:
Socialstyrelsens vejledning nr. 1 af 14. juni 1988 om ydelse af hjælpemidler i henhold til bistandslovens § 58 - NKH 21.03 - Svagsynsoptik, NKH 21.36 - Høreapparater Sagsfremstilling:
 M søgte den 14. juni 1990 kommunalbestyrelsen om tilskud til 2 x 2 stk. brilleglas samt montering af hørestænger, og om tilskud til 2 brilleglas, islebet eget brillestel til en samlet udgift på ialt 4.858 kr.
 M kunne ikke anvende høreapparat på grund af en dobbeltsidig hørenedsættelse af middelsvær grad med øreflåd, hvorfor høreapparat blev tilstoppet.
 M havde som smed brug for flere brilleglas, da brilleglassene blev uklare af svejsearbejde.
 A kommune havde den 21. juni 1990 meddelt afslag på tilskud til brilleglas til hørebriller og montering af hørestænger under henvisning til Socialstyrelsens vejledning nr. 1 af 14. juni 1988. Der var ydet tilskud til 4 brillestænger med høreapparatur til ialt kr. 12.054.
 Amtsankenævnet ændrede afgørelsen til bevilling med henvisning til, at brillestel og brilleglas var en forudsætning for, at høreapparaturet kunne anvendes, og at det var nødvendigt for at afhjælpe lidelsen i henhold til bistandslovens § 58.
Sagen blev behandlet i principielt møde med henblik på om brillestel og brilleglas uden styrke kunne ydes, når de var nødvendige til montering af hørestænger, eller om den begrænsning (dvs. ikke-ydelse) der gjaldt for ydelse af stel og glas til synshandicappede også fandt anvendelse i dette tilfælde jf.
Socialstyrelsens vejledning nr. 1 af 14. juni 1988, pkt.
NKH 21.36 sammenholdt med bistandslovens § 58.
 Afgørelse:
 Ankestyrelsen fandt ikke, at M var berettiget til hjælp til briller til montering af hørestænger.
 Ankestyrelsen henviste til de regler for ydelse af støtte til hjælpemidler, der efter bistandslovens § 58, stk. 2, er fastsat i Socialministeriets bekendtgørelse nr. 303 af 10. juni 1988 om ydelse af hjælpemidler efter bistandslovens § 58.
 Efter § 16 i denne bekendtgørelse og de regler der henvises til i bestemmelsen, kan der ikke ydes støtte til brillestel og kun til glas til afhjælpning af et synshandicap, hvad M ikke havde.
 Der var således ikke hjemmel til at yde det ansøgte.
 Ankestyrelsen ændrede således amtsankenævnets afgørelse.
