Nr BSF 58 Forslag til folketingsbeslutning om nedsættelse af en ny  

 færdselssikkerhedskommission Fremsat af Lenger (VS) Albrechtsen (VS) Anne Grete Holmsgård (VS)  

 Elisabeth Bruun Olesen (VS) Tinning (VS) den 3. december 1985 Folketinget opfordrer justitsministeren til at nedsætte en ny færdselssikkerhedskommission.
Kommissionen skal afløse den eksisterende færdselssikkerhedskommission, der blev nedsat af justitsministeren den 18. maj 1966.
Kommissionen skal have til formål at fremlægge forslag inden for alle områder, der vil kunne medføre forbedret færdselssikkerhed, mens foranstaltninger, der har andre trafikpolitiske formål, behandles i anden regie.
På denne baggrund skal færdselssikkerhedskommissionen sammensættes bredere end den hidtidige kommission.
Kommissionen skal have til opgave på eget initiativ eller gennem udtalelser vedrørende andres initiativer at arbejde for bedre færdselssikkerhed.
Den skal derfor beskæftige sig med udformningen af veje og stier, ændringer ved køretøjer, ændringer i regler for færdsel, ændringer i transportmiddelfordeling, ændringer i transportbehov eller i det hele taget ændringer, som efter kommissionens vurdering vil sænke ulykkestallene i landet.
Følgende instanser og organisationer skal tilbydes medlemskab i kommissionen: folketingets partier, justitsministeriet, ministeriet for offentlige arbejder, miljøministeriet, Foreningen af Justitsministeriets Bilinspektører i Danmark, Rådet for Trafiksikkerhedsforskning, Rådet for Større Færdselssikkerhed, politiet, Danmarks Lærerforening, Dansk Kørelærerunion, Forenede Danske Motorejere, Dansk Cyklistforbund, Danske Vognmænd, Dansk Selskab for Trafikmedicin og Ulykkesforebyggelse, Kollektivt Trafikforbund, NOAH, Forældrenes Landsorganisation, Skole og Samfund, Falckrederne, Pensionisternes Samvirke, Samvirkende Invalideorganisationer og ligestillingsrådet.
Stemmeret i kommissionen gives hvert medlem med undtagelse af de instanser, som repræsenterer ansatte i justitsministeriet, eller som justitsministeriet er repræsenteret i, idet justitsministeriet i forvejen har en stemme.
Uden stemmeret er derfor Foreningen af Justitsministeriets Bilinspektører i Danmark, Rådet for Trafiksikkerhedsforskning, Rådet for Større Færdelsessikkerhed og politiet.
BEMÆRKNINGER TIL FORSLAGET Færdselssikkerhedskommissionen er den eneste instans i landet, hvor eksperter og politiske repræsentanter fast beskæftiger sig med færdselssikkerhed.
Men fra december 1983 til august 1985 har kommissionen ikke været indkaldt til møde.
Kommissionens formand afslog at lade kommissionen selv tage initiativ til nye møder og opgaver, skønt mange nødvendige opgaver ventede.
Det skortede ikke på opfordringer fra medlemmerne.
Justitsministeren overvejede imens, om han skulle nedlægge kommissionen eller blot sylte den.
Han gav udtryk for, at kommissionen ikke burde arbejde, mens folketinget behandlede ændringer til færdselsloven.
Kommissionen har tidligere arbejdet med mange prolemer, som ikke ligger inden for færdselslovens rammer.
Efter forslagsstillernes opfattelse er der god brug for færdselssikkerhedskommissionen.
For det første fordi der har været vækst i biltrafikmængderne, salget af biler og ulykkestallene i det seneste år.
For det andet fordi der trods faldende ulykkestal i en årrække alligevel er en række uforsøgte måder at reducere ulykkestallene på:
- Lavere promillegrænser (eksempelvis 0,5 promille). En del af vore nabolande har væsentlig lavere grænser.
Noget tyder på, at kørsel med de tilladte danske promillegrænser ikke er forsvarlig.
- Strengere straf for alkoholkørsel, som sammen med for høj hastighed er den almindeligste ulykkesårsag.
Det har ikke skortet på initiativer, der gjorde noget effektivt ved problemet.
Alkoholkørsel er lige så uansvarligt som at skyde vildt om sig med et jagtgevær, og strafferammerne for de to forseelser burde være identiske.
- Tilbud om behandling til personer, der har forvoldt trafikuheld i spirituspåvirket tilstand.
- Svage trafikanters forhold i trafikken.
Dette emne bør tages op i sammenhæng.
De svage trafikanter har i de senere år haft en tendens til en stigende andel af ulykkerne.
Det er tidligere lovet i kommissionen, at problemet ville blive taget op, når 2. del af den færdselssikkerhedspolitiske redegørelse var udkommet (den udkom i juni 1984).
 - Lægekontrol med ældre bilister (ikke familielæge).
 - Mindre vejbyggeri/flere kollektive trafikinvesteringer.
 - Lavere lastbilhastigheder på landeveje og motorveje.
- Undersøgelse af dækkene som ulykkesårsag.
Det er ikke undersøgt, på hvilken måde en indsats for god dækkvalitet, korrekt montering, korrekt brug og dækkontrol vil kunne påvirke ulykkestallene.
- Større krav om erfaring og færdselskundskab til førere af store motorcykler.
 - Større krav til sikkerhedsudstyr til børn i biler.
- Mere politikontrol med overholdelse af hastighedsgrænser og af lastbilers bremsesystem og vægt.
Beslutningsforslagets udformning Den hidtidige kommission har ikke beskæftiget sig med forhold, der strækker sig ud over vejområdet.
Det har ikke været muligt f.eks.
at påvise, på hvilke måder en forbedring og større benyttelse af kollektiv trafik kan nedsætte antallet af ulykker, eller at påvise, hvilken udvikling i lokalisering af boliger og arbejdspladser der kunne påvirke ulykkestallet.
Det er dog afgørende, at kommissionen begrænser sig til kun at tage problemer op med det formål at forbedre færdselssikkerheden.
Andre målsætninger må søges opfyldt i anden regie.
Den politiske beslutning og afvejning ligger alligevel i sidste ende i folketinget.
Justitsministeriet har både i kommissionen og offentligheden gang på gang fastslået, at kommissionen kunne tage problemer op både på eget og ministerens initaitiv.
Men i praksis har formand og justitsministerium afvist næsten alle initiativer fra medlemmerne.
Specielt under den ufrivillige pause på halvandet år fra 1983 til 1985 har alle ligegyldigt hvor perspektivrige forslag været lagt på is.
Dette skal undgås ved et klart kommissorium.
Justitsministeren har været utilfreds med, at kommissionen ikke umiddelbart afspejlede hans egne opfattelser af trafikspørgsmål.
Men kommisionen skal ikke være et minifolketing.
Folketinget skal jo alligevel afgøre, om kommissionens forslag skal gennemføres.
Der er ingen grund til, at flere instanser, der i store træk vil kunne bidrage med de same erfaringer og synspunker, har sæde i kommissionen.
Her tænkes på politiet, som har fire medlemmer i den eksisterende kommission.
Institutioner og organisationer, der kan bidrage med forslag til fremme af færdselssikkerheden, bør have gode kanaler til kommissionen.
Repræsentanter for trafikofre, forældre og brugere skal kunne bidrage med synspunkter og ideer.
Erhvervslivets interesser er i rigt mål repræsenteret i kommissionen.
I øvrigt kunne justitsministeren ikke i maj 1985 opnå folketingets tilslutning til en forhøjelse af de generelle hastighedsgrænser, selv om det i kommissionen var lykkedes at opnå støtte fra politiets fire repræsentanter, Rådet for Større Færdselssikerhed og de øvrige kommissionsmedlemmer, som har tilknytning til justitsministeriet.
Kommissionens sammensætning Forslaget indebærer en række ændringer i sammensætningen af færdselssikkerhedskommissionen, der i sin helhed fremgår af vedlagte bilag.
Følgende skal dog særligt fremhæves:
 Det foreslås, at miljøministeriet gives sæde i kommissionen.
Ministeriet kan med sin fysiske planlægning og sit miljøarbejde bidrage betydeligt til færdselssikkerhedsarbejdet.
I den færdselssikkerhedspolitiske redegørelse, del 2, afgivet af et embedsmandsudvalg under regeringsudvalget om børn i trafikken, er der i øvrigt foreslået en behandling af trafiksikkerheden i region- og kommuneplanlægningen.
Rådet for Trafiksikkerhedsforskning har i årevis udført et sobert og velegnet analysearbejde af trafikmiljøet i Danmark.
Rådet bør være selvskreven i kommissionen.
Det er uacceptabelt, at rådet har været holdt ude af den eksisterende kommission.
Politiet har i rådets hidtidige arbejde først og fremmest arbejdet for snævre politimæssige interesser, ofte i modstrid med færdselssikkerhedsinteresser.
Politiet prioriterer eksempelvis arbejdet med at jage »rigtige forbrydere« fremfor folk, der overskrider hastighedsgrænserne.
Politiet har i øvrigt fungeret i overensstemmelse med sin underlægning af justitsministeriet, hvorfor der ikke ses nogen grund til, at politiet skal have mere end en repræsentant i kommissionen.
Danmarks Lærerforening bør repræsenteres for at bidrage med erfaringer fra folkeskolens undervisning i færdselslære.
Godstransport med lastbiler er i dag et så problematisk og voksende fænomen, at Danske Vognmænd bør have sæde i kommissionen, for at der kan formidles en diskussion af lovløsheden og ulykkesomfanget på området.
Dansk Selskab for Trafikmedicin og Ulykkesforebyggelse bør repræsenteres i kommissionen for at bidrage med de mange oplysninger, som efterhånden indsamles på hospitalerne om trafikulykker.
Der bør derfor gives mulighed for medlemskab til f.eks. en socialmediciner eller en kirurg, som også vil kunne tale ofrenes sag.
Trafikmiljøet opfattes ofte som bilisternes miljø, men brugerne af den kollektive trafik er også trafikanter, og deres ønsker og ideer skal kunne fremlægges i kommissionen.
Derfor foreslås Kollektivt Trafikforbund tilbudt en plads.
NOAH har i en årrække udført et stort arbejde, også på trafiksikkerhedsområdet, og foreningen vil kunne bidrage med velfunderede sikkerhedssynspunkter.
Forældrenes Landsorganisation (FOLA) vil med udgangspunkt i børnenes situation kunne bidrage med ønsker og ideer.
Netop børnenes interesser glemmes ofte i samfundet, og alligevel er de nogle af de allermest sårbare i trafikken.
Med samme begrundelse foreslås også foreningen Skole og Samfund repræsenteret i kommissionen.
Falckrederne og redere i det hele taget ser resultatet af trafikulykkerne på nært hold og vil givetvis kunne bidrage med ideer til sikkerhedsforanstaltninger, som andre ikke har tænkt på.
Pensionisterne er en anden særlig udsat gruppe i trafikken, og ligesom børnene overses de ofte.
Med en repræsentant for Pensionisternes Samvirke i kommissionen vil de have bedre muligheder for at gøre sig gældende.
Af samme grund foreslås også, at Samvirkende Invalideorganisationer får sæde i kommissionen.
Den nuværende kommission har i øvrigt med sine 24 medlemmer kun to kvinder.
Kvinder har traditionelt et stort engagement i familiens og specielt børnenes ve og vel, herunder også trafiksikkerheden.
Alligevel har de fleste organisationer valgt mænd til den eksisterende kommission.
Mændene ser mærkeligt nok ofte mere på erhvervslivets og bilisternes fremkommelighedsinteresser end på færdselssikkerheden på trods af kommissionens navn.
Med de i nærværende forslag indeholdte ændringer vil der i sig selv blive flere kvindelige medlemmer, idet det er foreslået, at en række nye organisationer med en større islæt af kvinder skal have plads i kommissionen; men for alle tilfældes skyld foreslås tillige, at ligestillingsrådet repræsenteres direkte for at være helt sikker på et minimum af kvindelig repræsentation.
Bilag Medlemmer af den eksisterende kommission sammenholdt med medlemmerne af den foreslåede kommission.
Der tilbydes 1 medlem af kommissionen pr. nævnt institution eller organisation.
Eksisterende kommission Foreslået kommission Folketingets partier (1966) Folketingets partier (1985) Justitsministeriet Justitsministeriet Ministeriet for offentlige Ministeriet for offentlige arbejder arbejder Miljøministeriet Foreningen af Justitsministe- *Foreningen af Justitsministe- riets Bilinspektører i Danmark riets Bilinspektører i Danmark *Rådet for  

 Trafiksikkerheds- forskning Rådet for Større Færdselssikkerhed *Rådet for Større Færdselssik kerhed Rigspolitichefen *Politiet Foreningen af Politimestre i Danmark Politidirektøren Dansk Politiforbund Danmarks Lærerforening Dansk Kørelærerunion Dansk Kørelærerunion FDM (Forenede Danske Motorejere) FDM (Forenede Danske motorejere) Dansk Cyklistforbund Dansk Cyklistforbund Danske Vognmænd Dansk Selskab for Trafikmedicin Dansk Selskab for Trafik og Ulykkesforebyggelse medicin og Ulykkesforebyg.
Kollektivt Trafikforbund  

 NOAH FOLA (Forældrenes Landsorga- nisation) Skole og Samfund Falckrederne  

 Pensionisternes Samvirke Samvirkende Invalide organisationer  

 Ligestillingsrådet *) Medlem af kommissionen, men uden stemmeret.
