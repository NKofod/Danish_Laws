 I forbindelse med brugen af revneforsegling med brede bånd herunder  

 forseglingens friktionsegenskaber har Vejdirektoratet igangsat en  

 undersøgelse bl.a. omfattende måling af friktionen på de forskellige typer af  

 revneforsegling, der er anvendt på hovedlandevejsnettet.
 Efter de foreløbigt gennemførte friktionsmålinger har vi konstateret, at  

 friktionen på store dele af de revneforseglede overflader er betydelig mindre  

 end forventet.
 Eksempelvis skal nævnes, at der med stradograf er målt  

 friktionskoefficienter ned til 0,1 på langsgående bånd med revneforsegling.
 På denne baggrund finder vi, at det af hensyn til trafiksikkerheden for  

 såvel de to-hjulede som de firehjulede køretøjer er nødvendigt at begrænse  

 brugen af revneforsegling, således at denne ikke udføres i brede bånd og ikke  

 anvendes således, at større partier af kørebanen dækkes med  

 revneforseglingsmateriale.
Vejdirektoratet skal der for anmode samarbejdspartnerne om at der indtil videre på hovedlandeveje herunder motorveje ikke anvendes  

 revneforsegling udlagt i langsgående bånd, der er bredere end 3 cm i  

 forbindelse med reparation af kørebanebelægninger.
 at undersøge i hvilket omfang, der på hovedlandevejene eksisterer  

 revneforsegling i brede langsgående bånd, hvor friktionen vurderes at være  

 betydelig lavere end på selve kørebanebelægningen.
 at man i de tilfælde, hvor en friktionsforbedring er nødvendig af hensyn  

 til trafiksikkerheden snarest tilvejebringer tilstrækkelig friktion.
Det skal bemærkes, at forbudet mod brug af revneforsegling i brede  

 langsgående bånd vil være gældende indtil de igangværende undersøgelser er  

 afsluttet og vurderet.
Vejdirektoratet vil herefter udarbejde retningslinier  

 for udførelse af reparation med revneforsegling samt leveringsbetingelser for  

 revneforseglingsmateriale.
 Disse retningslinier påregnes udsendt til samarbejdspartnerne inden 1.  

 april 1987.
