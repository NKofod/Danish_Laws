 I medfør af § 19, stk. 3, og § 30 a i lov om folkeskolen, jf.
 lovbekendtgørelse nr. 55 af 17. januar 1995, fastsættes:
Formål og funktion § 1.  Ved hver selvstændig skole oprettes et  

 skolebibliotek som et pædagogisk servicecenter.
Skolebiblioteket stiller  

 undervisningsmidler til rådighed for undervisningen og yder vejledning i  

 brugen heraf.
Skolebiblioteket bidrager endvidere til skolens udvikling ved  

 at formidle relevante informationer.
 Stk. 2.  Skolebiblioteket skal understøtte folkeskolens  

 formål og medvirke til at fremme elevernes alsidige personlige udvikling ved  

 at øge deres lære- og læselyst.
 § 2.  Ved skoler, der er henlagt under en anden skoles  

 ledelse, udstationeres der normalt depoter fra skolebiblioteket.
 Stk. 2.  Ved amtskommunale specialskoler indrettes  

 skolebiblioteksvirksomheden under hensyn til skolernes særlige forhold og  

 behov.
 Stk. 3.  I kommuner med flere skolebiblioteker kan der  

 oprettes en kommunal fællessamling, hvorfra alle kommunens folkeskoler kan  

 låne undervisningsmidler, herunder klassesæt.
 Stk. 4.  Efter kommunalbestyrelsens beslutning kan der  

 oprettes en pædagogisk central til varetagelse af fælles serviceopgaver inden  

 for skolevæsenet.
§ 3.  Skolebibliotekets samlinger omfatter de af  

 skolens undervisningsmidler, der katalogiseres efter samme systemer, som  

 anvendes af folkebibliotekerne.
I samlingerne indgår skolens bøger m.m.,  

 audio-visuelle materialer, undervisningsmidler i elektronisk form,  

 interaktive medier og andre biblioteksegnede materialer.
 § 4.  Skolebibliotekets materialebestand skal være  

 alsidigt sammensat og af aktuel karakter.
 Stk. 2.  Materialerne skal kunne anvendes i skolens  

 undervisning i fagene og i tværgående emner og være afpasset efter elevernes  

 forskellige forudsætninger.
 Stk. 3.  Skolebiblioteket skal rumme  

 informationsmaterialer om folkeskolen og pædagogisk litteratur.
§ 5.  Til skolebiblioteket kan knyttes et  

 medieværksted/medieværkstedsfunktioner, hvor der ydes elever og lærere  

 vejledning i forbindelse med bearbejdning og formidling af indsamlede  

 informationer, brug af ny informationsteknologi, herunder eksterne net og  

 databaser, og ved gennemførelse af undervisningsprojekter, herunder  

 projektopgaver.
Desuden kan der ydes lærere teknisk bistand til fremstilling  

 af egne undervisningsmidler.
 Stk. 2.  Skolebiblioteket kan varetage registrering og  

 formidling af alle skolens undervisningsmidler, herunder lærebøgerne.  

 Skolebiblioteket kan desuden administrere andre materialer.
§ 6.  På grundlag af informationer fra amtscentraler  

 og pædagogiske centraler m.v. medvirker skolebiblioteket til at oplyse skolen  

 om udbudet af undervisningsmidler.
Skolebiblioteket kan tillige orientere  

 skolen om kurser og pædagogiske initiativer i området.
 Stk. 2.  Til supplering af skolebibliotekets egne  

 samlinger fremskaffes undervisningsmidler ved lån fra fællessamlinger og  

 pædagogiske centraler, jf. § 2, stk. 3 og 4, amtscentraler, folkebiblioteker  

 og andre eksterne samlinger.
 Stk. 3.  Skolebiblioteket kan danne ramme for  

 kulturcenteraktiviteter for lokalområdet, jf. folkeskolelovens § 3, stk. 6,  

 og medvirke ved sådanne aktiviteter samt formidle kulturtilbud til skolens  

 elever, fx teaterforestillinger.
Hjemlån og undervisning i biblioteks- og materialekundskab § 7.  Eleverne skal have adgang til under vejledning  

 at hjemlåne bøger fra skolebibliotekets samlinger til fritidslæsning samt  

 undervisningsmidler efter behov.
Skolens lærere skal have adgang til at  

 hjemlåne undervisningsmidler med henblik på forberedelse af undervisningen.
 § 8.  Skolebiblioteket medvirker ved undervisningen i  

 biblioteks- og materialekundskab.
 Stk. 2.  Undervisningen har til formål at lære eleverne  

 at benytte eksisterende systemer til informationssøgning, herunder databaser,  

 at gøre brug af skolebibliotekets materialer i forbindelse med undervisningen  

 og at vænne eleverne til at benytte kommunens biblioteker.
Varetagelse af funktionerne § 9.  Til skolebiblioteket knyttes lærere ved skolen,  

 der kan varetage skolebibliotekets funktioner, herunder Stk. 2.  Lærerne skal have gennemgået uddannelse til  

 skolebibliotekar ved Danmarks Lærerhøjskole eller have forpligtet sig hertil  

 eller på anden måde have tilegnet sig de kvalifikationer, som opgaven  

 forudsætter.
Styrelsen af skolebibliotekerne § 10.  Kommunalbestyrelsen træffer beslutning om  

 ordningen af skolebibliotekerne i kommunen, herunder om:
 Stk. 2.  Kommunalbestyrelsen kan tillige træffe  

 beslutning om:
 § 11.  I bilag til styrelsesvedtægten optages  

 bestemmelser om:
 § 12.  Skolebestyrelsen godkender efter forslag fra  

 skolens leder de undervisningsmidler, der indgår i skolebiblioteket.
Stk. 2.  Skolebestyrelsen kan på nærmere angivne områder  

 udøve beføjelsen i henhold til stk. 1 ved at fastsætte principper for skolens  

 undervisningsmidler.
Skolebestyrelsen kan desuden fastsætte principper for  

 skolebibliotekets virksomhed inden for de af kommunalbestyrelsen fastsatte  

 rammer, jf. § 10.
 § 13.  Skolebiblioteket henhører under skolens leder,  

 som træffer afgørelse om skolebibliotekets opgaver inden for de af  

 kommunalbestyrelsen fastsatte rammer og de af skolebestyrelsen vedtagne  

 principper.
 Stk. 2.  De daglige ledelsesfunktioner af  

 skolebiblioteket varetages efter skolelederens nærmere bestemmelse af en  

 skolebibliotekar, der har de i § 9 nævnte kvalifikationer.
Samarbejdet med folkebibliotekerne § 14.  Skolebibliotekerne er en del af et  

 sammenhængende bibliotekssystem og samarbejder med folkebiblioteket i  

 kommunen, bl.a. med henblik på gensidig information om materialeanskaffelser  

 og eventuel koordination af materialevalget.
 Stk. 2.  Ved en fælles udlånssamling for  

 folkebiblioteket og skolebiblioteket må udlån formidlet af skolebiblioteket  

 kun omfatte materialer, der er godkendt af skolebestyrelsen, eller som ligger  

 inden for de af skolebestyrelsen fastsatte principper, jf. § 12.
 Forsøgsvirksomhed m.v.
 § 15.  Undervisningsministeren kan i særlige tilfælde  

 fravige bestemmelserne i nærværende bekendtgørelse.
Ikrafttræden § 16.  Bekendtgørelsen træder i kraft den 1. august  

 1995.
 Stk. 2.  Bekendtgørelse nr. 392 af 5. juli 1984 om  

 skolebiblioteker i folkeskolen og Undervisningsministeriets cirkulære nr. 143  

 af 28. november 1988 om ny vejledning om undervisningsmidler samt håndbogen  

 »Skolebiblioteket 1988« ophæves.
