Det meddeles herved, at kirkeministeriet den 1. december 1982 har indgået  

 den som bilag vedlagte aftale med Statstjenestemændenes Centralorganisation  

 I, Statstjenestemændenes Centralorganisation II og Akademikernes  

 Centralorganisation om fridagsregler for tjenestemænd ved folkekirkens kirker  

 og kirkegårde m.fl.
Aftalen ophæver den tidligere gældende aftale af 18. juni  

 1973 om kirkefunktionærers fridage, fra hvilken den adskiller sig på navnlig  

 følgende punkter:
 1. Aftalens område er udvidet til også at omfatte  

 kirkegårdsledere og kirkegårdsassistenter (§ 1). Aftalen omfatter derimod  

 ikke gravere.
Som følge af aftalens udvidede anvendelsesområde er bestemmelserne om  

 placeringen af den ugentlige fridag ændret, således at den ugentlige fridag  

 såvidt muligt henlægges til søndagen, for så vidt den ansatte ikke medvirker  

 ved gudstjenester på søn- og helligdage.
I disse tilfælde er tillige andre  

 helligdage fridage.
 I andre tilfælde skal den ugentlige fridag som hidtil henlægges til en  

 fast søgnedag (§ 2).
2. Der er ved § 3 fastsat en mindstelængde på 40 timer  

 for den ugentlige fridag.
D.v.s., at hvis tjenesten påbegyndes kl. 8 dagen  

 efter fridagen, skal kirkefunktionæren have fri fra kl. 16 dagen før  

 fridagen.
Undtagelsesvis kan fridagen dog betragtes som givet, uanset at  

 fritiden kun har udgjort 36 timer, såfremt disse timer har været placeret i  

 tidsrummet mellem kl. 17 dagen før fridagen og kl. 8 dagen efter fridagen.
 3. Reglerne om inddragelse af fridage er uændrede (§  

 4). Dog er det understreget, at inddragelse af fridag kun undtagelsesvis må  

 finde sted.
 Med hensyn til beregning af godtgørelse for mistede fridage henvises til  

 tabel 4 i cirkulære af 30. september 1982 om regulering af kirkefunktionærers  

 lønninger m.v. pr. 1. oktober 1982.
4. I overensstemmelse med arbejdsmiljølovens regler er  

 det i § 5 fastsat, at der mellem to dages tjeneste skal være en hviletid på  

 11 timer.
Hviletiden kan undtagelsesvis - og højst een gang om ugen -  

 nedsættes til 8 timer.
 5. Reglerne i § 6 om fri-weekend omfatter kun  

 kirkefunktionærer, der er forpligtet til at medvirke ved gudstjenester på  

 søn- og helligdage.
Antallet af fri-weekends er uændret.
Dog er der som noget nyt tillagt  

 kirkefunktionærer med en beskæftigelsesgrad (lønkvota) på under 50 % 3 fri -  

 weekends årlig.
En fri-weekend skal have en varighed på 60 timer.
Starter en  

 kirkefunktionærs tjeneste mandag kl. 8, skal kirkefunktionærens fri- weekend  

 altså påbegyndes senest fredagen forud kl. 20.
 Aftalen bedes bekendtgjort for provstiudvalgene og menighedsråd, under  

 hvilke der er ansat kirkefunktionærer, som er omfattet af aftalen.
 P.M.V.
 E.B.
K.
Bagger.
Til stiftsøvrighederne Bilag Aftale om fridagsregler for tjenestemænd ved folkekirkens kirker og  

 kirkegårde m. fl. ---------- I henhold til § 45, stk. 2, i lov om tjenestemænd i staten, folkeskolen og  

 folkekirken indgås følgende aftale:
 Aftalens område.
 § 1. Aftalens bestemmelser omfatter tjenestemænd ved folkekirkens kirker  

 og kirkegårde samt kirketjenere, kordegne, organister, kirkegårdsledere og  

 kirkegårdsassistenter med tjenestemandslignende ansættelsesvilkar.
 Ugentlig fridag.
 § 2. Der tilkommer de ansatte en ugentlig fridag.
Stk. 2. Såfremt der med stillingen er forbundet tjeneste ved  

 gudstjenester på søn- og helligdage, henlægges den ugentlige fridag til en  

 fast søgnedag.
I uger, hvor den faste fridag er sammenfaldende med en  

 helligdag, henlægges fridagen til en anden dag.
Stk. 3. I andre tilfælde end de i stk. 2 nævnte lægges den ugentlige  

 fridag så vidt muligt på søndagen.
I disse tilfælde er tillige andre  

 helligdage fridage.
 § 3. Den ugentlige fridag skal have en længde af mindst 40 timer, men kan  

 dog betragtes som givet, uanset at fritiden kun har udgjort 36 timer inden  

 for tidsrummet kl. 17 dagen før fridagen og kl. 8 dagen efter fridagen.
 § 4. Hvis en fridag undtagelsesvis må inddrages erstattes den snarest med  

 en anden fridag.
 Stk. 2. Såfremt en mistet fridag ikke er erstattet med anden fridag inden  

 udløbet af den følgende kalendermåned, ydes godtgørelse for den på fridagen  

 præsterede tjeneste efter reglerne om godtgørelse for mistede fridage til  

 statens tjenestemænd, dog mindst for 3 timers tjeneste.
 Hviletid.
§ 5. Hviletiden mellem to døgns tjeneste skal udgøre 11 timer.
Hviletiden  

 kan dog undtagelsesvis nedsættes til 8 timer, såfremt tjenesten nødvendiggør  

 det.
Sådan forkortet hviletid kan bringes i anvendelse een gang om ugen.
 Stk. 2. Foranstående bestemmelse kan suppleres for enkelte  

 personalegruppers vedkommende med fornødne særbestemmelser om nedsættelse og  

 udskydelse af hviletiden.
 Fri-weekend.
 § 6. De ansatte, der omfattes af § 2, stk. 2, er udover den ugentlige  

 fridag berettiget til tjenestefrihed 6 weekends årlig.
 Stk. 2. En fri-weekend skal omfatte hele lørdagen og søndagen og have en  

 samlet længde på 60 timer.
 En fri-weekend må ikke henlægges til hovedhøjtiderne.
 Stk. 3. Såfremt den ansatte lønnes med en kvota af lønrammelønnen, udgør  

 det ham/hende tilkommende antal fri-weekends:
Kvotens størrelse Antal fri-weekends: 70 - 99 %  

 ................................... 5 50 - 69 %  

 ................................... 4 under 50 %  

 .................................. 3 Stk. 4. Hvis en fri-weekend undtagelsesvis må inddrages, erstattes den  

 snarest med en anden fri-weekend.
Såfremt en mistet fri-weekend ikke er  

 erstattet med anden fri-weekend inden udgangen af kalenderåret, ydes  

 godtgørelse for den på fridagene præsterede tjeneste efter reglerne om  

 godtgørelse for mistede fridage til statens tjenestemænd, dog mindst for 3  

 timers tjeneste for hver fridag.
 Ikrafttrædelse.
 § 7. Nærværende aftale træder i kraft 1. juli 1982. Samtidig ophæves  

 aftale af 18. juni 1973 om kirkefunktionærers fridage.
 København, den 1. december 1982.
Statstjenestemændenes  

 Centralorganisation I /Aage Andersen Akademikernes Centralorganisation /Erik Stig Jørgensen Statsmændenes Centralorganisation II /Hans Strunge Kirkeministeriet P.M.V.
 E.B.
