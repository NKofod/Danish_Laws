 Ved noteveksling i Dar es Salaam den 30. juli og den 4. september 1987 er  

 der indgået en overenskomst mellem Danmark og Tanzania, ifølge hvilken den  

 danske regering yder et beløb på 10 millioner kroner til istandsættelse af en  

 jernbane i Tanzania - »The TRC Link Line Rehabilitation Project«.
 Hovedformålet med projektet er istandsættelse af 190 km jernbanelinie for  

 at sikre banens beståen, at nedsætte antallet af jernbanehavarier og at øge  

 trafikkapaciteten ved at muliggøre ibrugtagning af tungere lokomotiver og  

 vogntog.
