Med vedtagelsen af ændrede direktiver vedrørende fersk kød, kødprodukter  

 og fersk fjerkrækød bortfalder kravet om en årlig fornyelse af  

 helbredsattesten.
Direktivformuleringen, som vil fremgå af de implementerede,  

 danske produktbekendtgørelser er herefter: »enhver person, der arbejder  

 med og håndterer fersk kød (/kødprodukter/fersk fjerkrækød) skal ved  

 ansættelsen forelægge en lægeattest, der bevidner, at der intet er til hinder  

 for denne.
Lægetilsynet med disse personer følger den til enhver tid gældende  

 nationale lovgivning i vedkommende medlemsstat«.
 Der er således fra 1. januar 1993 ikke behov for den årlige fornyelse af  

 helbredsattesten i form af »tro og love erklæringen« (bilag 2  

 attesten), og bekendtgørelse nr. 59 af 30. januar 1991 om helbredskontrol vil  

 blive ændret i overensstemmelse hermed.
Ved udfyldelse af den krævede helbredsattest i forbindelse med ansættelse  

 forpligter pågældende sig til at underrettede virksomhedsledelsen samt den  

 relevante lægeinstans ved mistanke om eller konstatering af en smitsom  

 sygdom.
Der er således stadig behov for, at de ansatte, af hensyn til at  

 kunne opfylde denne forpligtelse, orienteres om symptoner og smitteveje for  

 de relevante sygdomme i forbindelse om den krævede uddannelse af personalet i  

 levnedsmiddelhygiejne og personlig hygiejne (jf. § 2 i ovennævnte  

 bekendtgørelse).
 Den nye regler træder som anført først i kraft pr. 1. januar 1993.  

 Ansatte, hvis helbredsattest (/fornyelse heraf) udløber før 1. januar 1993,  

 skal således have denne fornyet efter hidtil gældende regler.
 Såfremt virksomheden ikke er i besiddelse af et tilstrækkeligt antal af  

 bilag 2 attesten, kan denne fotokopierer i fornødent omfang.
 P.V.V.
