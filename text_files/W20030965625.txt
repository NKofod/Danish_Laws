Landsskatteretskendelse af 1. maj 2003 vedr.
Momspligt   

 fagforenings administration af gruppelivsforsikring mv.
 Klagen skyldes, at told- og skatteregionen har fundet, at  

 fagforbundet  

    

  

 A i forbindelse med  

 administration af en gruppeulykkesforsikring og familieforsikring er  

 momspligtig af administrationshonorarer modtaget af forsikringsselskabet B  

 samt  

 af et månedligt honorar opkrævet af medlemmerne af forbundet.
Det fremgår af sagen, at A er en forening, der driver  

 fagforeningsvirksomhed samt administration af den tilknyttede  

 arbejdsløshedskasse.
Som led i fagforeningsvirksomheden  

    

  

 tilbyder foreningen sine medlemmer en  

 kollektiv gruppeulykkesforsikring.
A tilvejebringer en forsikringsdækning ved  

 at benytte B som forsikringsgiver for den dækkede risiko.
Det fremgår af aftalen om gruppeulykkesforsikring mellem A og B,  

 at A er forsikringstager, B forsikringsgiver og de forsikrede er gruppen af  

 medlemmer af A.
Optagelse som gruppemedlem og forsikrede sker uden afgivelse  

 af  

 helbredsoplysninger straks ved indmeldelse i A.
Enkeltmedlemmer, der ønsker  

 at  

 udtræde af forsikringen skal meddele dette til A med mindst 1 måneds varsel.
Fra de forsikrede medlemmer opkræver A et vederlag på 23,00 kr.  

 pr. medlem pr. måned.
As månedlige præmie til B er aftalt til 21,95 kr.  

 pr.  

 medlem.
 Af Administrationsaftale mellem A og B om  

 gruppeulykkesforsikring fremgår følgende:
 Udgifter til orientering om ulykkesforsikringen herunder  

 brochurer, forsikringsbevis, forsikringsbetingelser, udmeldelseserklæring,  

 skadesanmeldelser, helbredserklæringer og begunstigelseserklæringer afholdes  

 af  

 A.
 Udarbejdelse af ovennævnte sker i samråd med B.
 Med virkning fra 1. oktober 1990 er det aftalt, at A modregner 2  

 % af de månedlige præmieindbetalinger til dækning af sin del af  

 administrationen.
 Udgifter til orientering om ændringer i forsikringsbetingelser  

 samt bevis i forbindelse med ny aftale påføres ordningen og fragår i  

 forbindelse med beregning af eventuel bonus, jf. afsnit 7.
Til og afmelding A registrerer til- og afmelding af medlemmer.
 B modtager hver måned fra A en opgørelse over til- og afgange  

 (magnetbånd) med CPR-nr., navn og adresse samt jobstatus på medlemmerne.
 Derudover indeholder båndet oplysning om indmeldelsesdato,  

 udmeldelsesdato og årsag til udmeldelsen.
Præmier Præmien betales månedsvis forud og beregnes udfra aktuelt  

 tilmeldte medlemmer ved årets begyndelse.
 A meddeler hver måned antallet af omfattede personer.
 Sammen med første præmiebetaling i det nye år, vil der fremkomme  

 reguleringspræmie udfra aktuelt tilmeldte personer i de enkelt måneder.
 Anmeldelse af skader.
Tilskadekomne rekvirerer anmeldelsesskema hos A eller As  

 afdelinger.
A påfører den tilskadekomnes navn- adresse  cpr.nr.   

 skadedato  

 samt attesterer medlemskab af forsikringen.
 Anmeldelse udfyldes af den tilskadekomne og videresendes af  

 denne til B.
 Er der tale om tandskade, sender B efter at have modtaget  

 anmeldelsen, et tandskema direkte til tandlægen eller A-medlemmet.
B behandler skadesagen.
Evt. yderligere oplysninger såsom  

 attester m.m. rekvireres direkte fra tilskadekomne eller lægelige  

 institutioner.
Begunstigelseserklæring Erklæring rekvireres i forbundet eller den lokale afdeling.
B  

 noterer begunstigelsen og returnerer bekræftet kopi til den forsikrede.
Helbredserklæring Skal benyttes for personer, der ikke har ønsket at være omfattet  

 af ordningen, og som senere måtte ønske optagelse jf. aftalens § 1, stk.  

 3. Det fremgår af sagen, at A i forbindelse med  

 gruppeulykkesforsikringen varetager følgende opgaver:
 Policeadministration:
Registrering af nytegning og ændrede policer med heraf afledte  

 opgaver.
Varsling af vilkårsændringer.
Tegning af forsikring.  

 Kundebetjening/rådgivning.
 Skadesadministration:
Udsendelse af skadesanmeldelser.
Vejledning vedrørende  

 ankebehandling af skader, men ikke skadesbehandling.
 Økonomifunktion:
Bogføring og afstemning af præmieindbetaling.
Opkrævning af  

 præmier.
Rykning for præmier.
 Salgs- og marketingsfunktion:
Udsendelse af forsikringsmateriale.
Udarbejdelse af salgs- og  

 informationsmateriale (betales af A og udarbejdes af B).
A har i perioden fra 1997 til 2000 bogført nettoindtægterne  

 (præmien fra medlemmerne med fradrag af præmien til B) fra  

 gruppeulykkesforsikringen under to konti.
De samlede beløb udgør følgende:
 19975.205.970 kr.
 19983.714.443 kr.
 19994.650.148 kr.
 20004.708.612 kr.
A tilbyder endvidere sine medlemmer at tegne individuelle  

 forsikringer hos B.
I den forbindelse har B og A indgået aftale om tegning af  

 individuelle forbundsforsikringer.
Af aftalen fremgår følgende:
§ 1.  

    

  

  

 Ikrafttrædelse Med virkning fra den 1. januar 1997 er der mellem forbundet og B  

 forsikring indgået aftale om at forbundets kontingentbetalende medlemmer, der  

 samtidig er forsikret under forbundets kollektive ulykkesforsikring, har ret  

 til at tegne følgende forsikringer på Bs til enhver tid gældende  

 præmier og  

 betingelser:
Forbunds-familieulykkesforsikring Forbunds-familieforsikring Medlemmer, der har tegnet Forbunds-familieforsikring, kan  

 endvidere, på Bs til enhver tid gældende præmier og betingelser, tegne:
Forbunds-villaforsikring ( ) § 5.  

    

  

  

 Markedsføring Begge parter forpligter sig til, i samarbejde aktivt at medvirke  

 til markedsføring af forbundets forsikringer, så længe denne aftale er i  

 kraft.
 B forpligter sig til at udarbejde generel informationsmateriale  

 om forsikringerne i samarbejde med forbundet, herunder også meddelelser om  

 ajourføringer og ændringer.
 Forbundet forpligter sig til at betale for trykning og  

 udsendelse af informationsfolder samt tegningsmateriale vedrørende forbundets  

 forsikringstilbud.
 Forbundet forpligter sig endvidere til, at informationsfolder og  

 tegningsmateriale er tilgængeligt på forbundets foreningskontorer i landet  

 samt  

 til rådighed i informationsvirksomhed overfor medlemmerne.
 B forpligter sig til, generelt, at medtage forbundsforsikringer  

 i sin løbende markedsføring.
 Endvidere forpligter B sig til at deltage i  

 informationsvirksomhed efter aftale med forbundet, samt at placere foldere og  

 tegningsmateriale på alle selskabets kontorer landet over.
Parterne forpligter sig til hvert år at udarbejde en  

 markedsføringsplan over markedsføringstiltag af forskellig karakter, der kan  

 supplere de forpligtelser, der er nævnt separat for parterne.
Udgifterne  

 hertil, der ligger udover de udgifter som parterne har forpligtet sig til i  

 denne aftale, fordeles efter forhandling.
§ 6.  

    

  

  

 Koordinationsudvalg Ved ikrafttræden af nærværende aftale nedsættes et  

 koordinationsudvalg, bestående af repræsentanter fra de forbund, der har  

 indgået aftale med B om tegning af individuelle medlemsforsikringer.
 Koordinationsudvalget er det forum hvor parterne diskuterer og  

 træffer beslutninger om aftalens forløb, således at der for begge parter  

 opnås  

 den optimale effekt og udnyttelse af aftalen.
 Koordinationsudvalget mødes minimum 1 gang årligt, hvor der  

 gøres status på resultater.
 Indkaldelse til møderne og udarbejdelse af dagsorden, påhviler  

 B.
 En konkret vurdering af præmie og skadesforløb, skal indeholdes  

 som et fast punkt på dagsordenen.
 Ændring af præmie og forsikringsbetingelser forelægges  

 koordinationsudvalget.
§ 7.  

    

  

  

 Fælles skadenævn Forbundet og B nedsætter et fælles skadenævn til behandling af  

 eventuelle klager fra enkeltmedlemmer.
 Skadenævnet består af en repræsentant fra hver af parterne, samt  

 en uvildig opmand.
På forbunds-familieulykkesforsikringen tager skadenævnet sig  

 ikke af klager af lægelig art.
Disse afgøres i Arbejdsskadestyrelsen.
 Forbundets medlemmer kan endvidere anvende skadenævnet til en  

 uvildig vurdering af en varslet sanering.
§ 8.  

    

  

  

 Opsigelse Denne aftale er gyldig så længe forbundets kollektive  

 ulykkesforsikring er i kraft, men kan af hver af parterne opsiges med 6  

 måneders varsel til en 1. januar. Til aftalen om tegning af individuelle forbundsforsikringer er  

 der udarbejdet en tillægsaftale mellem A og B.
Af aftalen fremgår følgende:
   

  

 Udgifter til medlemsorientering og salgsarbejde:
 Udgifter til udarbejdelse af markedsføringsmateriale,  

 medlemspleje og salgsaktiviteter, gennemført af As  

 forsikringssekretariat,  

 afholdes af A.
 Til dækning af disse udgifter, modtager A en omkostningsrefusion  

 på 2 % af den samlede præmieindtægt på A-familieforsikringen.
 Beløbet afregnes hvert år inden udgangen af juni måned, på  

 baggrund af det foregående års præmieindtægt.
 Omkostningsrefusion på forbunds-villaforsikringen:
 Med henblik på tegning af Bs almindelige individuelle  

 privatforsikringer til medlemmer af A og tegning af erhvervsforsikringer til  

 selvstændige A-medlemmer, gennemføres en uddannelsesplan for ansatte i  

 As  

 forsikringssekretariat.
 Uddannelsesplanen gennemføres i såvel produkter som i Bs  

 overførselssystem, der anvendes ved tegning af forsikringer.  

 Uddannelsesplanen  

 fastsættes i samarbejde med A primo januar 1999.
 De ansatte i As forsikringssekretariat kan herefter udover  

 forbundsforsikringerne tegne følgende af Bs individuelle forsikringer:
Fritidshusforsikring Familieforsikring til efterlønsmodtagere og pensionister over 60  

 år (P60) Bilforsikring Helkunde-gruppelivsforsikring Hundeforsikring Knallertforsikring Forsikring til kolonihavehus Erhvervsforsikringer til selvstændige.
 Til dækning af As omkostninger ved tegning af de nævnte  

 forsikringer, modtager A en omkostningsrefusion efter følgende regler:
 Såfremt det samlede årlige salg gennem As  

 forsikringssekretariat på:
forbunds-familieforsikringen, forbunds-villaforsikringen, Bs øvrige almindelige individuelle privatforsikringer (ikke  

 forbundsforsikringer) erhvervsforsikringer til selvstændige overstiger 2.000.000 kr. i et kalenderår, modtager A en  

 omkostningsrefusion på 3 % af den indtjente præmie på As  

 forbunds-villaforsikring, dog undtaget portefølje indtegnet via bank og  

 eventuelt øvrige eksterne samarbejdspartnere.
 Såfremt det årlige salg på de nævnte forsikringer i et  

 kalenderår er under 2.000.000 kr. falder omkostningsrefusionen  

 forholdsmæssigt.
( ) Det fremgår af sagen, at A i forbindelse med de individuelle  

 forsikringer varetager følgende opgaver:
 Policeadministration  

  

 :
Registrering af nytegning og ændrede policer med heraf afledte  

 opgaver.
Udarbejdelse af forsikringstilbud.
Tegning af forsikring.  

 Kundebetjening/rådgivning.
 Skadesadministration:
Udsendelse af skadesanmeldelser.
Vejledning vedrørende  

 ankebehandling af skader, men ikke skadesbehandling.
 Salgs- og marketingsfunktion:
Udsendelse af forsikringsmateriale.
Udarbejdelse af  

 salgsmateriale (betales af forbundet og udarbejdes af forsikringen).
 Omkostningsrefusionen vedrørende familieforsikringen er af told-  

 og skatteregionen opgjort til henholdsvis 441.710 kr. i 1997, 625.719 kr. i  

 1998, 683.156 kr. i 1999 og 646.117 kr. i 2000. Og omkostningsrefusionen  

 vedrørende villaforsikringen til 50.000 kr. i 1997, 55.753 kr. i 1998, 0 kr.  

 i  

 1999 og 63.882 kr. i 2000.
 Det fremgår imidlertid af forsikringsselskabets meddelelse af  

 29. juni 2000 til forbundet om omkostningsrefusionen, at den i 1999 for  

 familieforsikringen udgjorde 646.117 kr. og for villaforsikringen udgjorde  

 63.882 kr.
 Told- og skatteregionen har ved den påklagede afgørelse fundet,  

 at forbundet i forbindelse med administrationen af  

 forbunds-gruppeulykkesforsikringen og de individuelle familieforsikringer  

 fremover er momspligtig vedr. forsikringsadministration samt for perioden fra  

 1. januar 1997 til 31. december 2000 er pligtig at svare moms med 5.184.940  

 kr.  

 svarende til 25 pct. af det af forsikringsselskabet refunderede beløb på 2  

 pct.  

 af præmiesummen og det af A-medlemmerne månedligt opkrævede beløb på 1,05 kr.  

 pr. medlem (23 kr.  21,95 kr).
Told- og skatteregionen har som begrundelse anført, at forbundet  

 har modtaget honorarer fra forsikringsselskabet i forbindelse med  

 administrationen af forsikringsordningerne.
Honorarerne har udgjort 2 pct. af  

 præmien for gruppeulykkesforsikringen og præmieindtægten på  

 A-familieforsikringen.
Endvidere har forbundet modtaget et honorar fra  

 A-medlemmerne til dækning af forbundsomkostningerne ved  

 gruppeulykkesforsikringen på 1,05 kr. pr. medlem pr. måned svarende til  

 differencen mellem det af medlemmerne opkrævede månedlige forsikringsbidrag  

 og  

 den til forsikringsselskabet betalte præmiesum.
Told- og skatteregionen har videre anført, at de modtagne  

 administrationshonorarer ikke kan betragtes som omfattet af momslovens § 13,  

 stk. 1, nr. 10, 1. led.
Endvidere kan de ikke betragtes som  

 mægler/formidlingsprovision omfattet af momslovens § 13, stk. 1, nr. 10, 2.  

 led, idet honorarerne i overvejende grad består af vederlag for  

 administrative  

 ydelser.
Told- og skatteregionen har henvist til, at det af Momsvejledningen  

 2000, D.11.10, under afsnittet om forsikringsmæglere, fremgår, at skades- og  

 policeadministration, dvs. registrering, beregning, opkrævning, bogføring mv.  

 mod vederlag er momspligtigt.
 Regionen har dog fundet, at honoraret modtaget for  

 villaforsikringen er omfattet af momslovens § 13, stk. 1, nr. 10, 2. led, da  

 honoraret har karakter af en tegningsprovision, og kan udskilles fra det  

 øvrige  

 administrationshonorar.
 Told- og skatteregionen har ved afgørelsen lagt til grund:
 at forbundet har udført almindeligt forekommende administrative  

 ydelser som underleverandør til forsikringsselskabet.
 at administrationsydelsen er af samme karakter som beskrevet i  

 Østre Landsrets dom offentliggjort i TfS 1996.118, samt i Landsskatterettens  

 kendelse offentliggjort i TfS 2001.134/SKM 2001.25.LSR.
 at der ikke er tale om forsikringstransaktioner, hverken som  

 forsikringsvirksomhed eller mægler/formidler i lovens forstand.
 Endelig har told- og skatteregionen henvist til, at  

 Landsskatteretten i TfS 2001.253/SKM 2001.149 fandt, at der skulle beregnes  

 moms med 25 pct. af et faktureret beløb, da det mellem sælger og køber var  

 forudsat, at beløbet ikke indeholdt moms.
 Fagforbundets repræsentant har overfor Landsskatteretten nedlagt  

 påstand om, at forbundet ikke er pligtig at betale det opkrævede momsbeløb.
 Til støtte for sin påstand har repræsentanten anført, at det  

 opkrævede månedlige vederlag på 23,00 kr. pr. medlem, herunder de 1,05 kr.  

 pr.  

 medlem, udelukkende udgør vederlag for de udførte forsikringstransaktioner,  

 og  

 er omfattet af artikel 13, punkt B, litra a i 6. momsdirektiv, samt  

 momslovens  

 § 13, stk. 1, nr. 10.
Repræsentanten har anført, at forbundet i den omhandlede periode  

 fra 1997 og frem udelukkende har udført momsfritagne  

 forsikringstransaktioner,  

 når foreningen i forbindelse med en kollektiv gruppeulykkesforsikring med sig  

 selv som forsikringstager og medlemmerne af forbundet som forsikrede  

 tilvejebringer  

 en forsikringsdækning ved at benytte forsikringsselskabet B som  

 forsikringsgiver, som påtager sig den dækkede risiko.
Af Momsvejledningen  

 2001,  

 afsnit D.11.10, fremgår ligeledes med henvisning  

    

  

 til sag C-349/96, Card Protection Plan Ltd.,  

 at en afgiftspligtig person, der ikke er forsikringsgiver, udfører en  

 forsikringstransaktion, når han i forbindelse med en kollektiv forsikring med  

 ham som forsikringstager og sine kunder som forsikrede tilvejebringer en  

 forsikringsdækning ved at benytte en forsikringsgiver, som påtager sig den  

 dækkede risiko.
Endvidere fremgår, at EF-domstolen fandt, at medlemsstaterne  

 ikke kan begrænse omfanget af fritagelsen for forsikringsvirksomhed således,  

 at  

 den kun finder anvendelse på ydelser, der leveres af personer, der i henhold  

 til national ret har tilladelse til at virke som forsikringsgivere.
Repræsentanten har anført, at As samlede månedlige vederlag på  

 23,00 kr. pr. medlem, herunder de 1,05 kr. pr. medlem, der regnskabsteknisk  

 er  

 fordelt og indtægtsført på dets egen konto, må anses udelukkende som vederlag  

 for de udførte forsikringstransaktioner for medlemmerne.
Den af forbundet  

 leverede ydelse udgør ikke en selvstændig hovedydelse til medlemmerne, men  

 udgør derimod en sekundær ydelse, der momsmæssigt er stillet som selve  

 hovedydelsen, nemlig den momsfri forsikringstransaktion.
Efter EU praksis er  

 en  

 ydelse nemlig sekundær i forhold til en hovedydelse, når den for kunderne  

 ikke  

 udgør et mål i sig selv, men er et middel til at udnytte tjenesteyderens  

 hovedydelser på de bedst mulige betingelser.
Det enkelte A-medlem anser  

 nemlig  

 de 23 kr. pr. måned som det beløb han eller hun skal betale i præmie for den  

 pågældende gruppeulykkesforsikring.
Repræsentanten har i den forbindelse  

 henvist til at det af Momsvejledningen 2001, afsnit D.2.3, der omtaler sag  

 C-349/96, Card Protection Plan Ltd., fremgår, at man ved sammensatte ydelser  

 skal se på, om det drejer sig om flere sammensatte ydelser eller om det  

 drejer  

 sig om en hovedydelse med sekundære transaktioner.
Drejer det sig om  

 hovedydelser følger de andre transaktioner momsreglerne for hovedydelsen.
Det  

 gælder både momspligtige og momsfritagne ydelser.
En ydelse, der i økonomisk  

 henseende er en enkelt ydelse, må ikke kunstigt opdeles for ikke at ændre  

 momssystemets sammenhæng.
Det må derfor undersøges, hvad der særligt  

 karakteriserer den pågældende transaktion, herunder om den afgiftspligtige  

 person leverer flere uafhængige hovedydelser eller en enkelt ydelse.
En  

 ydelse  

 skal anses for sekundær i forhold til en hovedydelse, når den ikke for  

 kunderne  

 udgør et mål i sig selv, men er et middel til at udnytte tjenesteyderens  

 hovedydelse på de bedst mulige betingelser.
Det forhold at der kun faktureres  

 en enkelt pris har ikke afgørende betydning, men kan konkret tale for, at der  

 foreligger  

 en enkelt ydelse.
Repræsentanten har endelig anført, at forbundet vedrørende  

 aftalen om tegning af individuelle forsikringer er omfattet af  

 fritagelsesbestemmelsen i momslovens § 13, stk. 1, nr. 10, idet A ikke  

 udfører  

 skades- og policeadministrationen, herunder opkrævning af præmier og  

 bogføring  

 m.v., men udarbejder tilbud og registrerer nytegning.
Den af A udførte  

 salgsaktivitet kan således henføres til formidling af forsikringer og ikke  

 administration af allerede tegnede forsikringer.
Den omstændighed, at  

 provisionen herfor blev udbetalt med udgangspunkt i årets samlede  

 præmieindtægt  

 kan ikke ændre herpå.
Endvidere har repræsentanten anført, at As såkaldte modregning  

 på 2 pct. af de månedlige præmiebetalinger ikke udgør en leverance mod  

 vederlag  

 efter momslovens § 4, stk. 1, men derimod falder udenfor momslovens  

 anvendelsesområde, idet A ikke præsterer ydelser som underleverandør til B.  

 Det  

 afgørende for pligten til at betale moms er, at der rent faktisk leveres en  

 tjenesteydelse mod vederlag.
Henset til det samlede aftalekompleks vedrørende  

 både aftalen om gruppeulykkesforsikringen og tillægsaftalen er der ikke tale  

 om, at A leverer nogen administrativ tjenesteydelse til B mod vederlag.  

 Derimod  

 modtager B som følge af aftalerne blot vedvarende et mindre vederlag for de  

 leverede forsikringsydelser, der skyldes, at A som forsikringstager selv skal  

 afholde en række udgifter i forbindelse med udførelsen af egne  

 forsikringstransaktioner overfor medlemmerne.
Told- og Skattestyrelsen har indstillet, at den påklagede  

 afgørelse stadfæstes.
Styrelsen har herved henvist til, at A har indtaget en  

 stilling som underleverandør af administrationsydelser til B.
De ydelser, som  

 A  

 modtager vederlag for vedrører alene administration og markedsføring.  

 Vederlaget vedrører ikke formidling af forsikring.
 Landsskatteretten skal  

 udtale:
 Efter momslovens § 4, stk. 1, betales der afgift af varer og  

 ydelser, der leveres mod vederlag her i landet.
 Momslovens § 13, stk. 1, nr. 10, fritager følgende varer og  

 ydelser for afgift:
Forsikrings- og genforsikringsvirksomhed, herunder ydelser i  

 forbindelse med sådan virksomhed, som udføres af forsikringsmæglere og  

 formidlere. Landsskatteretten finder, at fagforbundet A i forbindelse med  

 gruppeulykkesforsikringen leverer sine medlemmer en forsikringsydelse, der er  

 momsfritaget i medfør af momslovens § 13, stk. 1, nr. 10, 1. led.
Retten har  

 herved lagt vægt på, at forbundet med sig selv som forsikringstager og sine  

 medlemmer som forsikrede har tilvejebragt en kollektiv forsikringsdækning ved  

 at benytte forsikringsselskabet B som forsikringsgiver for den dækkede  

 risiko,  

 jf. sag C-349/96, Card Protection Plan Ltd.
Retten finder således ikke, at  

 forbundet er momspligtig af nogen del af den af A-medlemmerne opkrævede  

 betaling for gruppeulykkesforsikringen.
Denne betaling må således anses som  

 As  

 vederlag for at stille denne forsikring til rådighed for medlemmerne.
Landsskatteretten finder endvidere, at A ikke er momspligtig af  

 den overfor B modregnede del af den betalte præmie for  

 gruppeulykkesforsikringen.  

 Retten har herved lagt vægt på, at A ikke kan antages at levere  

 administrationsydelser mod vederlag til B, jf. momslovens § 4, stk. 1, men  

 derimod selv forestår en del af den forsikringstransaktion, A leverer sine  

 medlemmer.
As præmieudgift til B må således anses at være den aftalte  

 præmie  

 med fradrag af 2 pct.
Landsskatteretten finder endelig, at forbundet i relation til de  

 individuelle forsikringer må anses som omfattet af momslovens § 13, stk. 1,  

 nr.  

 10, 2. led, idet forbundet foretager den faktiske formidling af de omhandlede  

 forsikringer.
De konkret udførte opgaver må derfor anses som tjenesteydelser  

 i  

 forbindelse med forsikringstransaktioner.
 Landsskatteretten giver således fagforbundet A medhold i den  

 nedlagte påstand.
