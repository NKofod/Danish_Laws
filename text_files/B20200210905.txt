Bekendtgørelse om ændring af bekendtgørelse om bedre adgang til skolepraktik i 2020 i erhvervsuddannelserne (Forlængelse af ekstraordinær skolepraktik) § 1 I bekendtgørelse nr. 863 af 12. juni 2020 om bedre adgang til skolepraktik i 2020 i erhvervsuddannelserne, som ændret ved bekendtgørelse nr. 1254 af 26. august 2020 og bekendtgørelse nr. 1934 af 14. december 2020, foretages følgende ændringer:
 1. § 8, stk. 2, affattes således:
»Stk. 2. Bekendtgørelsen ophæves den 31. december 2020, jf. dog stk. 3-7.« 2. § 8, stk. 5, ophæves, og i stedet indsættes:
 »Stk. 5. § 1 og §§ 5-7 ophæves den 1. marts 2021. § 1 og §§ 5-7 har dog fortsat virkning for ekstraordinær skolepraktik for elever, der den 1. marts 2021 er optaget i ekstraordinær skolepraktik eller uforskyldt har mistet deres uddannelsesaftale, og som senest den 15. marts 2021 accepterer et tilbud fra skolen om optagelse i ekstraordinær skolepraktik til påbegyndelse senest den 15. marts 2021, jf. dog stk. 6 og 7. Det er dog en forudsætning for optagelse, at eleven senest den 1. marts 2021 har meddelt skolen om opsigelsen.
 Stk. 6. Optag af elever til ekstraordinær skolepraktik fra den 1. januar 2021 kan kun ske på uddannelser og institutioner, der pr. 31. december 2020 har oprettet udbud af ekstraordinær skolepraktik.
Stk. 7. Ekstraordinær skolepraktik for elever, der optages i perioden fra den 1. januar til den 1. marts 2021, ophører pr. 31. december 2021.« Stk. 6 bliver herefter stk. 8.
§ 2 Bekendtgørelsen træder i kraft den 24. december 2020.
