(HA) I henhold til § 2, stk. 3 og 4 og § 35a i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976, ved lov nr. 247 af 27. maj 1981 og ved § 9 i lov nr. 217 af 23.  

 april 1986 og til § 8 og § 8a i lov nr. 258 af 8. juni 1983 om  

 handelshøjskoler og handelshøjskoleafdelinger som ændret ved § 24 i lov nr.  

 217 af 23. april 1986 fastsættes:
Uddannelsens formål og struktur § 1.  Den almene erhvervsøkonomiske uddannelse er en  

 videregående teoretisk uddannelse, der har til formål at give de studerende  

 et bredt anlagt og alsidigt overblik over private og offentlige virksomheders  

 hovedproblemer.
 Stk. 2.  Uddannelsen foregår ved Handelshøjskolen i  

 København, Handelshøjskolen i Århus, Handelshøjskole Syd, Odense Universitet,  

 Roskilde Universitetscenter og Ålborg Universitetscenter samt ved  

 handelshøjskoleafdelinger efter drøftelse med den tilsynsførende  

 handelshøjskole og godkendelse af Undervisningsministeriet, Direktoratet for  

 de Videregående Uddannelser.
 § 2.  Uddannelsen tilsigter at give dimittenderne  

 umiddelbar erhvervskompetence i den private sektor.
§ 3.  I uddannelsen skal den studerende gennem  

 opøvelse i behandling af virksomheds- og samfundsøkonomiske problemstillinger  

 og under anvendelse af samfundsvidenskabelige teorier og metoder have opnået  

 evne til selvstændigt og i samarbejde med andre, 1. at identificere og definere konkrete problemer  

 vedrørende den enkelte virksomhed eller grupper af virksomheder, 2. at fremsætte begrundede forslag til løsning eller  

 afhjælpning af identificerede problemer på baggrund af systematisering,  

 anvendelse af teori og praktisk erfaring, 3. som led i fremsættelse af løsningsforslag at  

 analysere og vurdere konsekvenser såvel for virksomheden og dens ansatte som  

 for andre berørte grupper i og uden for virksomheden, 4. at udføre økonomiske og ledelsesmæssige  

 arbejdsopgaver til løsning af problemerne, og 5. at forøge og udvikle sin faglige viden og kunnen  

 ved læsning af faglitteratur på videnskabeligt niveau og ved opnåelse af  

 større praktisk erfaring.
 § 4.  Ved handelshøjskolerne,  

 handelshøjskoleafdelingerne, Odense Universitet og Ålborg Universitetscenter  

 består uddannelsen af en 1. del på 1 år og en 2. del på 2 år.
Stk. 2.  Ved Roskilde Universitetscenter består  

 uddannelsens 1. del af den samfundsvidenskabelige basisuddannelse på 2 år og  

 2. del af en overbygningsuddannelse på 1 1/2 år.
Den samfundsvidenskabelige  

 basisuddannelse gennemføres efter reglerne i bekendtgørelse om  

 basisuddannelser på Roskilde Universitetscenter.
Stk. 3.  De anførte uddannelseslængder angiver det antal  

 årsværk, der skal lægges til grund for planlægningen af uddannelsen.
Et  

 årsværk er en fuldtidsstuderendes arbejde i et år.
 § 5.  Den, der har gennemført den almene  

 erhvervsøkonomiske uddannelse er berettiget til at anvende bogstaverne HA  

 efter sit navn som betegnelse for sin uddannelse.
Uddannelsens indhold § 6.  Uddannelsen består af en samfundsøkonomisk  

 fagblok, en erhvervsøkonomisk fagblok og en redskabsfaglig blok.
 Stk. 2.  Minimumskravene til omfanget af de enkelte  

 fagblokke er:
- den samfundsøkonomiske blok: 1/2 årsværk - den erhvervsøkonomiske blok: 1 årsværk - den redskabsfaglige blok: 3/4 årsværk.
 Stk. 3.  Det endelige omfang af de enkelte fagblokke  

 fastlægges af institutionen i studieordningen.
 § 7.  Den samfundsøkonomiske bloks område er  

 samfundets økonomiske struktur, udvikling og internationale relationer.
Stk. 2.  Blokkens centrale fag er samfundsøkonomi.
I  

 faget integreres metodeorienteret behandling af offentligt og andet  

 datamateriale med teoretiske elementer.
Faget indeholder en mikroteoretisk og  

 en makroteoretisk del.
 Stk. 3.  Den mikroteoretiske del omfatter markedet og  

 dets funktion, herunder prisdannelse, ressourceallokering og  

 markedsregulering.
Stk. 4.  Den makroteoretiske del omfatter teorier om den  

 nationale økonomis struktur og udvikling, herunder indkomstdannelsens teori  

 og nationalregnskabsstatistikken og teorier om internationale økonomiske  

 forhold, herunder markedsdannelser.
I tilknytning hertil behandles teorier om  

 og mål med styringen af den nationale økonomi.
 Stk. 5.  I blokken kan indgå yderligere fag af  

 perspektiverende karakter, såsom økonomiske samfundssystemer, teorihistorisk  

 udvikling og internationale forhold.
 § 8.  Den erhvervsøkonomiske bloks område er den  

 enkelte virksomhed eller gruppe af virksomheder med særligt henblik på  

 økonomiske og organisatoriske forhold og relationer til det omgivende  

 samfund.
Stk. 2.  Blokkens centrale fag er erhvervsøkonomi.
I  

 faget behandles og integreres de væsentligste teorier og metoder indenfor  

 omkostningslære, investering og finansiering, afsætningsøkonomi, organisation  

 og regnskabsvæsen med henblik på løsning af erhvervsøkonomiske problemer.
 Stk. 3.  I blokken kan indgå yderligere fag såsom  

 systemanalyse, økonomisk psykologi og arbejdssociologi.
 § 9.  Den redskabsfaglige blok indeholder fag, der er  

 forudsætninger for arbejdet i de øvrige blokke, og som er af betydning for  

 behandling af praktiske erhvervsøkonomiske problemstillinger.
 Stk. 2.  Blokkens centrale fag er erhvervsret, statistik  

 og databehandling.
 Stk. 3.  Erhvervsret omfatter retsområder af relevans  

 for erhvervsøkonomiske problemstillinger med særlig vægt på civilrettens  

 centrale dele.
 Stk. 4.  Statistik omfatter metoder til at indsamle,  

 bearbejde og analysere data med henblik på at belyse erhvervs- og  

 samfundsøkonomiske forhold og at tilvejebringe grundlag for beslutningstagen.  

 I faget lægges særlig vægt på dataanalyse og læren om statistisk inferens  

 baseret på sandsynlighedsteori.
Stk. 5.  Databehandling omfatter datamatiske  

 anvendelsesområder i erhvervs- og samfundsøkonomiske problemstillinger.
I  

 faget lægges særlig vægt på systemkontruktion, programmering og  

 implementering.
 Stk. 6.  I blokken kan indgå yderligere fag såsom  

 matematik, bogføring, fremmedsprog og videnskabsteori.
§ 10.  Undervisningen gennemføres ved anvendelse af  

 kurser, øvelsesrækker, seminarer, projekter m.v.
Undervisnings- og  

 studieformerne defineres i studieordningen.
§ 11.  I uddannelsen kan indgå praktik.
Nærmere regler  

 om praktikkens omfang og placering og om rapporteringsformen fastlægges i  

 studieordningen.
 § 12.  Indenfor de enkelte fagblokke kan uddannelsen  

 omfatte tilvalgsfag, der vælges af den enkelte studerende i et omfang, der  

 fastsættes i studieordningen.
§ 13.  Fortsatte studier på uddannelsens 2. del er  

 betinget af, at den studerende har afsluttet 1. del.
Institutionen kan  

 dispensere herfra, hvis det findes begrundet i usædvanlige forhold.
Bedømmelse § 14.  De kvalifikationer, der er erhvervet i  

 uddannelsen, dokumenteres ved prøver, herunder bedømmelse af  

 afløsningsopgaver, projekter og deltagelse i seminarer og øvelsesrækker.
 Stk. 2.  Prøveformerne skal tilgodese uddannelsens  

 formål og sikre, at der sker individuel bedømmelse af den studerende.
§ 15.  Prøverne tilrettelægges normalt som  

 individuelle prøver.
I studieordningen kan dog fastsættes, at bestemte prøver  

 afholdes som gruppeprøver.
Samtidig fastsættes regler om gruppestørrelse.
Stk. 2.  Der skal indgå eksamination af hver enkelt  

 deltager i en mundtlig gruppeprøve, også hvor den er baseret på et skriftligt  

 oplæg.
I en skriftlig gruppeprøve skal den enkelte deltagers bidrag kunne  

 konstateres umiddelbart, så individuel bedømmelse kan foretages.
 Stk. 3.  Det kan bestemmes i studieordningen at en  

 enkelt prøve kan aflægges som gruppeprøve med fælles bedømmelse, hvis en  

 gruppe af studerende ønsker det.
 § 16.  Prøver er enten interne eller eksterne.
 Stk. 2.  Interne prøver bedømmes enten af læreren  

 (lærerne) eller af læreren (lærerne) og een eller flere censorer, der er  

 beskikket af rektor blandt lærerne ved institutionen.
 Stk. 3.  Eksterne prøver bedømmes af læreren (lærerne)  

 og een eller flere censorer, der er beskikket af direktoratet (ministerielt  

 beskikkede censorer).
 Stk. 4.  Studieaktiviteter, svarende til en vægt på  

 mindst 1/3 af uddannelsen, skal dokumenteres ved eksterne prøver, og disse  

 skal omfatte uddannelsens centrale fag, jf. §§ 7-9.
 § 17.  I uddannelsen indgår følgende obligatoriske  

 skriftlige eller mundtlige prøver:
 Stk. 2.  Institutionen kan fastsætte yderligere 5  

 prøver, herunder tværfaglige prøver.
 Stk. 3.  Højst 3 af prøverne efter stk. 2 kan erstattes  

 af afløsningsopgaver eller af deltagelse i en øvelsesrække.
 Stk. 4.  I studieordningen fastsættes fordelingen af  

 prøver på 1. og 2. del.
 § 18.  Ved bedømmelsen gives karakter efter de fælles  

 bestemmelser om karaktergivningen ved de højere uddannelsesinstitutioner,  

 eller der gives bedømmelsen Bestået/ikke bestået.
 Stk. 2.  Bedømmelsen Bestået/ikke bestået kan højst  

 anvendes ved prøver, der dækker studieaktiviteter svarende til en vægt på 1/3  

 af uddannelsen.
 Stk. 3.  Ved prøver med fælles bedømmelse, jf. § 15,  

 gives bedømmelsen Bestået/ikke bestået.
 § 19.  En studerende kan forlange en studieaktivitet,  

 der alene er bedømt af en lærer, efterprøvet af en censor, såfremt der ikke  

 er opnået karakteren 6 eller derover eller bedømmelsen »Bestået«.  

 Anmodning herom skal være skriftlig og begrundet og skal være indgivet senest  

 ugedagen efter, at bedømmelsen er meddelt den studerende.
 § 20.  1. og 2. del bestås hver for sig efter  

 bestemmelserne i stk. 2-4, jf. dog stk. 5.
Stk. 2.  For at bestå kræves, at - karaktergennemsnittet er mindst 6,0, - karakteren 00 ikke indgår i beregningen, og - prøver, hvori der gives Bestået/ikke bestået, er bestået.
 Stk. 3.  Det bestemmes i studieordningen hvilke  

 karakterer, som er opnået for deltagelse i seminarer og øvelsesrækker, der  

 indgår i karaktergennemsnittet.
Stk. 4.  Regler for vægtning af karakterer, som indgår i  

 et karaktergennemsnit, fastsættes i studieordningen.
Fastsættelsen sker på  

 grundlag af fagets andel af henholdsvis 1. og 2. dels samlede  

 studieaktiviteter.
 Stk. 5.  Det kan bestemmes i studieordningen, at prøver  

 skal bestås hver for sig, jf. § 14.
§ 21.  En studerende kan højst tre gange indstille sig  

 til samme prøve.
Institutionen kan tillade indstilling en fjerde gang.
 Stk. 2.  Tredie og fjerde gang en studerende indstiller  

 sig til en intern prøve, der bedømmes af læreren, kan den studerende  

 forlange, at der medvirker en censor, som er beskikket af direktoratet.
Stk. 3.  Hver prøve kan tages om for sig.
Prøver med  

 bedømmelsen »Bestået« eller med en karakter på 6 eller derover  

 eller prøver, der indgår i beståede deleksaminer, kan ikke tages om.
 Stk. 4.  En studerende, der ikke har bestået en prøve,  

 skal have mulighed for genindstilling i samme eksamenstermin eller i  

 umiddelbar forlængelse heraf, såfremt prøve i faget aflægges i den  

 afsluttende eksamenstermin på henholdsvis 1. og 2. del.
 Stk. 5.  Ved fornyet deltagelse i prøver, seminarer og  

 øvelsesrækker er den sidst opnåede karakter gældende.
 § 22.  Uddannelsen er gennemført når 1. og 2. del er  

 bestået, jf. § 20.
§ 23.  Institutionen udsteder bevis for gennemført  

 uddannelse.
I beviset angives resultatet af bedømmelserne af de enkelte  

 prøver og seminarer m.v. samt evt. gennemsnitskarakterer for 1. og 2. del  

 efter § 20, stk. 2.
 § 24.  Mellem institutionerne efter § 1 overføres de  

 studerendes studieresultater efter bestemmelserne i stk. 2-4.
 Stk. 2.  Afsluttet 1. del giver adgang til fortsatte  

 studier ved enhver af institutionerne.
 Stk. 3.  Opnåede karakterer i centrale fag efter § 17,  

 stk. 1, litra c overføres mellem institutionerne.
 Stk. 4.  Mellem institutionerne efter § 1 træffes  

 herudover aftale om overføring af opnåede studieresultater.
 § 25.  Institutionen kan i hvert enkelt tilfælde eller  

 ved almindelige bestemmelser godkende, at gennemførte uddannelseselementer  

 fra en anden dansk eller udenlandsk videregående uddannelse træder i stedet  

 for uddannelseselementer i den almene erhvervsøkonomiske uddannelse.
Stk. 2.  Ved godkendelse efter stk. 1, anses  

 uddannelseselementet for gennemført, hvis det er bestået efter bestemmelserne  

 om den pågældende uddannelse.
Bedømmelsen overføres som »Bestået«,  

 medmindre den træder i stedet for en karakter og er givet efter samme  

 bestemmelser som karakterer givet ved den almene erhvervsøkonomiske  

 uddannelse.
Andre bestemmelser § 26.  Institutionen kan tillade, at studerende fra  

 andre videregående uddannelser følger dele af den almene erhvervsøkonomiske  

 uddannelse og aflægger prøve som led i deres egen uddannelse.
De nærmere  

 regler herom fastsættes i studieordningen.
 Stk. 2.  I forbindelse med den almene erhvervsøkonomisk  

 uddannelse kan en institution tilbyde afrundede uddannelsesdele af mindst 1/2  

 og højst 2 års varighed, der kan indgå i eller supplere andre uddannelser ved  

 de videregående uddannelsesinstitutioner.
§ 27.  Hver institution fastsætter inden for  

 bekendtgørelsens rammer nærmere bestemmelser om uddannelsen i en  

 studieordning.
Studieordningen sendes til direktoratet til orientering.
 Stk. 2.  Studieordningen skal indeholde bestemmelser om:
 1. Fagblokkenes indhold og omfang samt omfanget af de  

 studieelementer, der indgår heri, jf. §§ 6-9.
 2. Undervisnings- og studieformer og disses placering  

 i studiet, jf. § 10.
 3. Eventuel praktik, jf. § 11.
 4. Eventuelle tilvalgsfag samt disses omfang og  

 placering i studiet, jf. § 12.
 5. Pensumbeskrivelser.
 6. Prøveformer, herunder gruppeprøver, jf. §§ 14 og  

 15.
 7. Medvirken af censorer, jf. § 16.
 8. Antallet af prøver, disses indhold og fordeling på  

 1. og 2. del samt afløsningsopgaver m.v., jf. § 17.
 9. Prøver, hvori bedømmelsen Bestået/ikke bestået  

 anvendes, jf. § 18.
 10. Vægtning af karakterer der indgår i  

 karaktergennemsnit for en deleksamen, herunder hvorvidt karakterer for  

 enkelte seminarer og øvelsesrækker indgår i gennemsnittet, jf. § 20.
 11. Eventuel anvendelse af alternativt  

 beståelseskriterium, hvorefter hver prøve bestås for sig, jf. § 20.
 12. Eksamenstilmelding, eksamenstermin og omprøve,  

 sygeeksamen m.v.
 13. Meritoverføring og overføring af karakterer, jf.  

 §§ 24 og 25. 14.
 Andre studerendes adgang til dele af uddannelsen samt særligt  

 tilrettelagte uddannelsesforløb, jf. § 26.
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
 Stk. 4.  Studieordninger træder i kraft ved et studieårs  

 begyndelse.
 § 28.  Der nedsættes et fællesudvalg mellem  

 institutionerne efter § 1. Udvalget er rådgivende overfor institutionerne og  

 direktoratet.
 § 29.  Direktoratet kan efter indstilling fra en  

 institution fravige bestemmelserne i denne bekendtgørelse som led i  

 studieforsøg, herunder forsøg med anden struktur og eksamenssystem og med  

 anden vægt mellem fagblokkene.
 Stk. 2.  Direktoratet kan for sådanne forsøg fastsætte  

 særlige studiestartbetingelser.
 Stk. 3.  I forsøgstilladelsen fastsættes forsøgets  

 varighed og rapporteringsformen.
 § 30.  Direktoratet kan efter indstilling fra en  

 institution dispensere fra bekendtgørelsens bestemmelser, når det findes  

 begrundet i usædvanlige forhold.
§ 31.  Klager over institutionens afgørelser efter  

 denne bekendtgørelse indgives til den pågældende institution.
Hvis en klage  

 ikke tages til følge, og klageren fastholder klagen, videresender  

 institutionen klagen - bilagt en udtalelse - til direktoratet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 § 32.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 33.  Bekendtgørelsen træder i kraft den 1. marts  

 1987.
 Stk. 2.  Følgende bestemmelser ophæves:
 Stk. 3.  Institutionen fastsætter nærmere  

 overgangsbestemmelser for studerende, der er begyndt på uddannelsen efter de  

 hidtidige bestemmelser og bestemmer, hvornår der sidste gang afholdes prøver  

 efter de hidtidige bestemmelser.
