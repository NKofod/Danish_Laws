Ved lov nr. 421 af 19. december 1966 om ændring af lov om beskatning til  

 kommunerne af faste ejendomme er der indført nye regler for beskatningen af  

 ejendomme, der benyttes til landbrug, gartneri, planteskole eller  

 frugtplantage.
Ved lov nr. 418 af samme dato om ændring af lov om vurdering  

 af landets faste ejendomme er der pålagt vurderingsmyndighederne visse  

 opgaver i forbindelse med udfindelsen af beskatningsgrundlaget for disse  

 ejendomme.
 Med godkendelse af ligningsrådet skal man herved meddele følgende om  

 vurderingsrådenes medvirken ved gennemførelsen af lempelses- og  

 henstandsordningen med hensyn til beskatningen til kommunerne af  

 landbrugsejendomme m.v.
 1. Hovedprincipperne i lempelses- og  

 henstandsordningen.
Da lempelsen af beskatningen kun kan gives inden for den rent  

 landbrugsmæssige værdi af den pågældende ejendom, finder den nedsatte  

 grundskyldpromille kun anvendelse på de arealer, der benyttes til de nævnte  

 formål, og kun for den del af grundværdien efter fradrag for forbedringer -  

 den afgiftspligtige grundværdi - der pr. arealenhed ikke overstiger et af  

 ligningsrådet fastsat beløb.
Dette beløb, der fastsættes i forbindelse med  

 hver almindelig vurdering for de enkelte områder af landet svarende til  

 ansættelsen ved den pågældende vurdering af grundværdien for bedste  

 landbrugsjord med god beliggenhed, er for perioden indtil 14. alm. vurdering  

 pr. 1. august 1969 fastsat til følgende beløb pr. ha:
 Efter ændringen af vurderingsloven påhviler det vurderingsrådet i  

 forbindelse med vurderingen at tage bestemmelse om, hvorvidt en ejendom helt  

 eller delvis må anses for benyttet til landbrug, gartneri, planteskole eller  

 frugtplantage, og at foretage de fordelinger af grundværdien og eventuelle  

 fradrag i grundværdien for forbedringer, der er fornødne til gennemførelsen  

 af lempelses- og henstandsordningen.
 Om det nærmere indhold af lempelses- og henstandsordningen henvises til  

 lovteksten vedrørende den kommunale ejendomsskattelovs §§ 6 og 6A, der er  

 gengivet som bilag til nærværende cirkulære, samt til bemærkningerne  

 nedenfor.
 2. Lempelses- og henstandsberettigede ejendomme.
 Lempelses- og henstandsordningen omfatter kun de ejendomme, som på  

 tidspunktet for den vurdering, der lægges til grund ved skatteberegningen,  

 helt eller delvis benyttes til landbrug, gartneri, planteskole eller  

 frugtplantage.
Da der ikke i forbindelse med 13. alm. vurdering eller senere vurdering  

 til og med 1. august 1966 er taget stilling til, hvilke ejendomme der på  

 tidspunktet for den vurdering, der lægges til grund ved skatteberegningen,  

 benyttedes til de nævnte formål, vil det være nødvendigt, at vurderingsrådene  

 nu foretager den hertil fornødne undersøgelse.
Vurderingsrådet må herunder  

 afgøre, om ejendommen helt eller delvis benyttedes til landbrug, gartneri,  

 planteskole eller frugtplantage, samt for ejendomme, der delvis benyttedes  

 til de nævnte formål, foretage fordeling af grundværdien og fradrag for  

 forbedringer på denne del og på den øvrige del af ejendommen.
Bestemmende for, om en ejendom er omfattet af lempelses- og  

 henstandsordningen, er dens faktiske benyttelse på vurderingstidspunktet.
Det  

 er uden betydning ved afgørelsen heraf, om den ansatte grundværdi pr.  

 arealenhed er højere end anvendelsen til de pågældende formål betinger,  

 f.eks. som følge af, at der er ansat værdi for udstykningsmulighed eller for  

 forekomster i jorden eller er ansat herlighedsværdi.
Der må først og fremmest tages hensyn til, om jorden faktisk benyttes til  

 produktion af afgrøder.
Grund, gårdsplads og have til landbrugsejendomme,  

 gartnerier, planteskoler eller frugtplantager medtages dog under de til  

 nævnte formål benyttede arealer.
Det samme gælder de under landbrug m.v.  

 værende ubenyttede arealer, f.eks. hede- og klitarealer.
Endelig medtages de  

 under landbrugsejendomme m.v. til juletræsdyrkning anvendte arealer, ligesom  

 mindre skov- og plantagearealer, der indgår som et naturligt led i en  

 landbrugsejendoms drift, anses som benyttet til de nævnte formål.
Inden for  

 ordningen falder tillige visse specialiserede landbrugsejendomme, såsom  

 hønserier, anderier og fællesstalde.
 Uden for lempelses- og henstandsordningen falder skove og plantager,  

 herunder egentlige skov- og plantagearealer under landbrugsejendomme, samt  

 skovejendommes planteskolearealer.
Arealer, der henligger ubenyttede uden at være knyttet til landbrug,  

 f.eks. hede- og klitarealer, anses ikke som benyttet til landbrug m.v.
Det  

 samme gælder jagtarealer og arealer, der anvendes til camping-, parkerings-  

 og udstillingsplads o.l. samt arealer, der anvendes til rekreative formål.  

 Endvidere medtages ejheller arealer, der er indraget til erhvervsmæssig  

 udvinding af forekomster i jorden, f.eks. brunkuls-, grus-, kridt-, ler- og  

 mergellejer m.v.
Uden for ordningen falder endelig en række  

 ejendomskategorier, der vel har en vis tilknytning til landbrug, men for  

 hvilke afgrødeproduktionen er uden betydning for ejendommens anvendelse,  

 f.eks. silopakhuse, korntørrerier, egentlige maskinstationer m.v.
Det samme  

 gælder pelsfarme og dambrug.
Den anførte afgrænsning kan ikke betragtes som udtømmende.
Tvivlsspørgsmål  

 må forelægges ligningsdirektoratet.
 Hvor kun en del af en ejendom benyttes til landbrug, gartneri, planteskole  

 eller frugtplantage, skal der af vurderingsrådet foretages fordeling af den  

 ansatte grundværdi og af eventuelt fradrag for forbedringer på de dele af  

 ejendommen, der benyttes til de nævnte formål, og på den øvrige del af  

 ejendommen.
Vurderingsrådet må ved fordelingen følge den ved 13. alm. vurdering eller  

 en senere vurdering til og med 1. august 1966 foretagne specifikation af  

 grundværdien.
Der kan ikke regnes med et fra den samlede grundværdi afvigende  

 beløb eller med en anden grundværdispecifikation end den i  

 vurderingsfortegnelsen anførte, medmindre der er gennemført en ændring af  

 ejendommens ansættelse enten ved revision eller ved klagebehandling.
Såfremt der uden for arealspecifikationen er givet et afrundet tillæg til  

 grundværdien, f.eks. for herlighedsværdi, værdi af opstemningsret m.v., må  

 tillægget henføres til de arealer, det vedrører.
Nedslag for pumpe- og  

 digebidrag må ligeledes henføres til de arealer, det vedrører.
Ved afgørelsen af, hvilken del af arealet der skal henføres til den  

 ikke-landbrugsmæssigt benyttede del, må der lægges vægt på, hvor stor en del  

 af arealet der naturligt henhører under den omhandlede del af ejendommen.  

 Anvendes f.eks. en del af en landbrugsejendom til skovbrug, henføres ikke  

 alene det bevoksede skovareal til skovbruget, men også det i øvrigt til  

 skovbruget naturligt henhørende areal, således moser, søer og vandløb i  

 skoven.
Et areal anses dog for landbrugsmæssigt benyttet, selv om arealet er  

 pålagt fredskovpligt, såfremt den faktiske benyttelse er landbrug, f.eks.  

 visse tjenestesteder i skove.
Til gennemførelse af henstandsordningen for ejendomme, der har arealer  

 beliggende både inden for og uden for yderzone eller mellemzone i henhold til  

 en godkendt byudviklingsplan eller en godkendt byplans landbrugszone, må  

 vurderingsrådet endvidere foretage fordeling af grundværdi og af eventuelt  

 fradrag for forbedringer på arealerne inden for og uden for zonen.
Er  

 vurderingsrådet i tvivl med hensyn til en ejendoms zonemæssige placering, må  

 oplysning herom indhentes hos vedkommende myndighed.
Det understreges, at  

 ordningen kun vedrører de områder, hvor de nævnte planer er godkendt på  

 vurderingstidspunktet (yderzoner og mellemzoner i h.t. byudviklingsplan af  

 byplannævnet og landbrugszoner i h.t. byplan af boligministeriet).
 3. Den praktiske fremgangsmåde ved udfindelsen af de  

 af lempelses- og henstandsordningen omfattede ejendomme.
 Den undersøgelse, der nu skal finde sted med henblik på lempelses- og  

 henstandsordningens gennemførelse, iværksættes således:
Grundlisten udfærdiges i 2 eksemplarer, hvoraf det ene indsættes i et  

 plasticbind og anvendes som arbejdsbog for vurderingsrådet, medens det andet  

 eksemplar anvendes af vurderingsformanden til renskrivning af  

 vurderingsrådets oplysninger om de enkelte ejendomme.
Grundlisten indeholder  

 alle ejendomme, der i vurderingsfortegnelsen er opført med følgende  

 benyttelseskoder: 5 (bebygget landbrug), 6 (særskilt vurderet skov og  

 plantage), 7 (frugtplantage, gartneri, planteskole) og 9 (ubebygget areal).  

 Ejendomme med kode 5, 6 og 7 er kun opført, hvis ejendommens samlede  

 grundværdi er mindst 5000 kr.; ejendomme med kode 7 yderligere kun, såfremt  

 arealet er på 0,5 ha eller derover.
Ejendomme med kode 9 er kun opført,  

 såfremt arealet er på 1 ha eller derover.
 Det bemærkes, at man har anset det for nødvendigt at opføre skove og  

 plantager på grundlisten under hensyn til, at der på disse ejendomme ofte  

 findes arealer, der benyttes til landbrug m.v.
 På listen er endvidere (for sognekommunerne og de sønderjyske købstæder)  

 opført ejendomme, der herudover måtte være omfattet af den hidtil for  

 landbrugsejendomme gældende skattefritagelsesordning.
 Der er på listen plads til, at vurderingsrådet kan påføre andre ejendomme,  

 der opfylder betingelserne for at være omfattet af lempelses- og  

 henstandsordningen, jfr. nedenfor under b).
For hver enkelt af de på listen anførte ejendomme er bl.a. givet oplysning  

 om areal, grundværdi, fradrag for forbedringer og grundværdispecifikation  

 samt om eventuel kommunal fordeling.
De ved 13. alm. vurdering eller senere  

 omvurdering anvendte arealspecifikationer og enhedspriser er nummereret for  

 hver specifikationslinie (rubrik 9). For så vidt en eller flere af de i  

 arealspecifikationen anvendte enhedspriser for en ejendom overstiger det af  

 ligningsrådet fastsatte højeste beløb for landbrugsmæssig benyttelse i det  

 pågældende område, og ejendommen har fradrag i grundværdien for forbedringer,  

 er linienummeret markeret med *, jfr. nedenfor under 4. Hvor intet andet er  

 anført, vedrører de givne oplysninger ansættelsen ved 13. alm. vurdering; for  

 de omvurderede ejendomme er i rubrik 1 anført "omv. 1966".
 Det henstilles til vurderingsrådene først at færdiggøre listerne for  

 vurderingsdistrikter med ejendomme i yderzone, mellemzone eller  

 landbrugszone, således at disse lister kan afleveres forlods til  

 oppebørselsmyndigheden.
 Grundlisten returneres derefter af oppebørselsmyndigheden til  

 vurderingsformanden.
 4. Grundlisten og vurderingsrådets gennemgang heraf.
Vurderingsrådets gennemgang af grundlisten foretages med støtte i de  

 foreliggende oplysninger samt vurderingsrådets kendskab til de pågældende  

 ejendomme og disses benyttelse på vurderingstidspunktet.
Efter begæring vil  

 vurderingsskemaerne kunne fås tilsendt til brug ved gennemgangen.
Såfremt  

 vurderingsrådet er i tvivl med hensyn til benyttelsen på  

 vurderingstidspunktet, må oplysning herom indhentes hos ejendommens ejer.
Det  

 understreges, at en ændret benyttelse efter vurderingstidspunktet er uden  

 betydning for adgangen til lempelse eller henstand.
 Grundlisten indeholder følgende rubrikker, der helt eller delvis skal  

 udfyldes af vurderingsrådet og oppebørselsmyndigheden.
 Rubrik 10. For ejendomme, der i deres helhed benyttedes til andet end  

 landbrug, gartneri, planteskole eller frugtplantage, sættes et kryds og  

 foretages ikke videre.
 Rubrikkerne 11-13 vedrører ejendomme, der ikke har jord i yderzone eller  

 mellemzone i henhold til godkendt byudviklingsplan eller i landbrugszone i  

 henhold til godkendt byplan.
 Rubrik 11. Såfremt hele ejendommen benyttedes til landbrug, gartneri,  

 planteskole eller frugtplantage, sættes et kryds og foretages ikke videre.  

 For de med * markerede specifikationer, jfr. ovenfor under 3 a, må  

 vurderingsrådet dog i rubrik 18 oplyse, om og i bekræftende fald med hvilket  

 beløb fradraget er givet for forbedringer af et areal, for hvilket  

 enhedsprisen overstiger højestebeløbet.
 Rubrik 12. Såfremt en del af ejendommen benyttedes til andet end landbrug,  

 gartneri, frugtplantage eller planteskole, foretages følgende: For det areal,  

 der benyttedes til andet formål, angives arealstørrelsen (kolonne a), de  

 anvendte enhedspriser (kolonne b), arealets samlede grundværdi (kolonne c) og  

 eventuelt fradrag for forbedringer (kolonne d), samt arealets benyttelse på  

 vurderingstidspunktet (kolonne e). Er der ikke tilstrækkelig plads i  

 rubrikken til angivelse af fordelingen, må supplerende oplysninger gives i  

 rubrik 18.
Såfremt en eller flere specifikationslinier vedrører areal(er), der  

 benyttedes til andet formål, er det tilstrækkeligt at anføre  

 specifikations-nr. i kolonne a og arealets benyttelse i kolonne e.
Omfatter  

 en specifikationslinie derimod arealer, der efter deres benyttelse falder  

 dels uden for, dels inden for lempelsesadgangen, er det nødvendigt at udfylde  

 alle kolonnerne i rubrik 12.
 For de med * markerede specifikationer, jfr. ovenfor under 3 a, må  

 vurderingsrådet tillige oplyse, om og i bekræftende fald med hvilket beløb  

 fradraget er givet for forbedringer af et areal, for hvilket enhedsprisen  

 overstiger højestebeløbet.
 Rubrik 13 anvendes af oppebørselsmyndigheden.
 Rubrikkerne 14-17 vedrører ejendomme, der helt eller delvis ligger i  

 yderzone eller mellemzone i henhold til godkendt byudviklingsplan eller i  

 landbrugszone i henhold til godkendt byplan.
 Rubrik 14 anvendes til oplysning om ejendommens zonemæssige beliggenhed.  

 Såfremt hele ejendommen ligger i godkendt byudviklingsplans yderzone eller  

 mellemzone eller i godkendt byplans landbrugszone, anføres i kolonne a  

 "alt". Ligger kun en del af ejendommen i yder-, mellem- eller  

 landbrugszone, angives fordelingen af arealerne i og uden for zonen.
 Rubrik 15 vedrører ejendomme, hvoraf en del benyttedes til andet end  

 landbrug, gartneri, planteskole eller frugtplantage.
 Uden hensyn til, om dette areal er beliggende inden for eller uden for  

 yder, mellem- eller landbrugszone, angives størrelsen af det areal, der  

 benyttedes til andet formål (kolonne a), de anvendte enhedspriser (kolonne  

 b), arealets samlede grundværdi (kolonne c) og eventuelt fradrag for  

 forbedringer (kolonne d), samt arealets benyttelse (kolonne e). Er der ikke  

 tilstrækkelig plads i rubrikken til angivelse af fordelingen, må supplerende  

 oplysninger gives i rubrik 18. Oplysning om den del af ejendommen, der  

 benyttedes til landbrug m.v., gives i rubrik 16.
 Rubrik 16 vedrører ejendomme, der helt eller delvis benyttedes til  

 landbrug, gartneri, planteskole eller frugtplantage; rubrikken udfyldes enten  

 selvstændigt eller i tilslutning til udfyldelse af rubrik 15.
 Såfremt hele ejendommen eller hele den til landbrug m.v. benyttede del  

 heraf ligger inden for yder-, mellem- eller landbrugszone, anføres i kolonne  

 a "alt".
 Såfremt kun en del af den til landbrug m.v. benyttede ejendom ligger i  

 yder-, mellem- eller landbrugszone, gives for såvel arealet inden for zonen  

 (i kolonne a-d) som arealet uden for zonen (i kolonne e-h) følgende  

 oplysninger: arealspecifikationen (kolonne a og e), de anvendte enhedspriser  

 (kolonne b og f), arealernes samlede grundværdi (kolonne c og g) og eventuelt  

 fradrag for forbedringer (kolonne d og h). Er der ikke tilstrækkelig plads i  

 rubrikken, må supplerende oplysninger gives i rubrik 18.
 For de med * markerede specifikationer, jfr. ovenfor under 3 a, må  

 vurderingsrådet tillige oplyse, om og i bekræftende fald med hvilket beløb  

 fradraget er givet for forbedringer af et areal, for hvilket enhedsprisen  

 overstiger højestebeløbet.
 Rubrik 17 anvendes af oppebørselsmyndigheden.
 Rubrik 18 anvendes af vurderingsrådene til eventuelt fornødne supplerende  

 oplysninger, herunder om kommunale fordelinger.
Det bemærkes, at det af ligningsrådet fastsatte højeste beløb for  

 landbrugsmæssig benyttelse i det pågældende område benyttes af  

 oppebørselsmyndigheden til beregning af de lempelses- og henstandsberettigede  

 beløb.
Vurderingsrådene skal således bortset fra de ovenfor nævnte ejendomme  

 med fradrag i grundværdien for forbedringer - ikke ved deres angivelse af  

 lempelses- eller henstandsberettigede værdier tage hensyn til højestebeløbet.
 5. Vurderinger i henhold til § 4.
Skema- og fortegnelsesformularer, der skal anvendes ved de kommende  

 vurderinger, vil indeholde rubrikker til angivelse af de for lempelses- og  

 henstandsordningens gennemførelse fornødne oplysninger.
For så vidt angår  

 vurderinger i henhold til vurderingslovens § 4, der foretages efter  

 udsendelsen af dette cirkulære, skal vurderingsrådet såvel i meddelelsen til  

 ejer (form.247) som i meddelelsen til de pågældende myndigheder (form. 4 c) i  

 rubrikken for særlige bemærkninger give de fornødne oplysninger.
For  

 ejendomme, der er vurderet i henhold til § 4 i tiden mellem 1. august 1966 og  

 udsendelsen af dette cirkulære, skal vurderingsrådet skriftligt underrette  

 oppebørselmyndigheden om ejendommens stilling vedr. lempelses- og  

 henstandsordningen; ejer og myndigheder vil herefter få meddelelse herom i  

 forbindelse med årsomvurderingen pr. 1. august 1967.
 6. Klageadgang.
Vurderingsmyndighedernes afgørelse af, om en ejendom på tidspunktet for  

 den vurdering, der lægges til grund ved skatteberegningen, helt eller delvis  

 må anses for benyttet til de formål, der berettiger til lempelse eller  

 henstand, samt vurderingsrådets fordelinger af grundværdien og eventuelle  

 fradrag for forbedringer, kan af vedkommende skattepligtige påklages efter  

 samme regler som ansættelser og andre fordelinger, jfr. afsnit G i  

 vurderingsloven.
Meddelelsen til ejer om vurderingsrådets afgørelse med  

 hensyn til, hvorvidt ejendommen er anset for omfattet af lempelses- og  

 henstandsordningen, vil tillige indeholde oplysninger om klageadgangen.
Vurderingsrådene må i klager vedrørende lempelses- og henstandsordningen  

 afgive en udtalelse til klageinstansen indeholdende en udførlig begrundelse  

 for deres afgørelse.
Af hensyn hertil er det nødvendigt, at grundlisten  

 udfyldes omhyggeligt.
 Det henstilles til skyldrådene så vidt muligt at behandle klager, der  

 vedrører henstandsadgangen, forlods.
 Statens ligningsdirektorat, den 10.  

 januar 1967.
A.
Begtrup.
 Bilag.
 Lov om beskatning til kommunerne af faste ejendomme (§§ 6 og 6A).
 (Udelades her).
