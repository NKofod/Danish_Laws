F.1 Generelt Reglerne for opgørelse og indbetaling af lønsumsafgiften findes i  

 lønsumsafgiftslovens kap 3. Reglen om angivelse af lønsumsafgiften findes  

 i lønsumsafgiftsbekendtgørelsen § 5. Opgørelsesperioden og  

 indbetalingstidspunktet for afgiften afhænger af, hvilket afgiftsgrundlag  

 virksomheden skal anvende efter lovens § 4, se  

 afsnit       C .
F.2 Angivelsesregler - generelt - bek. §  

 5 Angivelserne skal indgives på en blanket (indbetalingskort) udsendt af  

 den regionale told- og skattemyndighed.
Afgiften anføres i de rubrikker,  

 der fremgår af angivelsen.
Beløbet skal angives i hele kr.
 Virksomheder, der ikke har modtaget indbetalingskortet ved udløbet af  

 den opgørelsesperiode, som angivelsen knytter sig til, skal selv rette  

 henvendelse til den regionale told- og skattemyndighed for at få  

 indbetalingskortet.
 Virksomheden skal indsende angivelse for hver opgørelsesperiode, selv  

 om der ikke skal indbetales afgift, f.eks. fordi afgiftsgrundlaget er  

 nul.
F.3 Opgørelsesperiode - hovedregel - §  

 6 Opgørelsesperioden er kvartalet for virksomheder, der skal opgøre  

 afgiftsgrundlaget efter § 4, stk. 2, nr. 2-4 (metode 1), § 4, stk. 5  

 (metode 3) og § 4, stk. 1 (metode 4), jf. lønsumsafgiftslovens § 6, stk.  

 1.
 Med virkning fra den 1. april 2001 er opgørelsesperioden måneden  

 for virksomheder, der skal opgøre afgiftsgrundlaget efter § 4, stk. 2, nr.  

 1 (metode 2), jf. lønsumsafgiftslovens § 6, stk. 2 og opkrævningslovens §  

 2, stk. 1.
 Der gælder særlige regler for de virksomheder, som skal opgøre  

 afgiftsgrundlaget efter lovens § 4, stk. 1 (metode 4). Se nærmere herom  

 afsnit  

 C.3  og  

 F.4 .
F.3.1 Angivelse og betaling - § 6, stk.  

 3 Angivelses og betalingsfristerne følger af opkrævningslovens § 2, stk.  

 2.
 Angivelsen skal indeholde oplysning om afgiftsgrundlaget samt afgiftens  

 størrelse.
Angivelsen skal være underskrevet af virksomhedens ansvarlige ledelse,  

 dvs. den, der tegner virksomheden eller en af virksomheden dertil  

 befuldmægtiget.
Fuldmagtsforholdet skal kunne dokumenteres over for  

 ToldSkat ved forevisning af en fuldmagtserklæring eller lign.
Er sidste rettidige indbetalingsdag en lørdag, søndag eller helligdag,  

 udskydes fristen til førstkommende hverdag.
Dette følger af  

 opkrævningslovens § 2, stk. 3.
F.4 Opgørelsesperiode - § 6 a, stk. 1 (metode 4  

 ) Virksomheder, som skal opgøre afgiftsgrundlaget på grundlag af  

 lønsummen +/- over-/underskud, skal opgøre og betale afgift 5 gange  

 årligt.
De 4 angivelser er foreløbige kvartalsangivelser, mens den 5.  

 angivelse er en årsangivelse, hvor den endeligt beregnede afgift opgøres  

 og indbetales.
Denne fremgangsmåde skyldes, at disse virksomheders  

 endelige afgiftsgrundlag først kan fastlægges ved udløbet af indkomståret,  

 da over-/underskud først kendes på dette tidspunkt.
F.4.1 Foreløbige kvartalsangivelser - § 6 a,  

 stk. 1 og 2 Angivelsen skal være underskrevet af virksomhedens ansvarlige ledelse,  

 jf. opkrævningslovens § 3, stk. 1.
 Er sidste rettidige indbetalingsdag en lørdag, søndag eller helligdag,  

 udskydes fristen til førstkommende hverdag, jf. opkrævningslovens § 2,  

 stk. 3.
F.4.2 Årsangivelse - § 6 b, stk. 1 Virksomheder skal ved indbetaling af den endelige afgift  

 (årsangivelsen) fratrække tidligere betalt afgift, dvs. de beløb, som er  

 indbetalt på kvartalsangivelserne.
De foreløbige opgørelser og indbetalinger af lønsumsafgiften  

 (kvartalsangivelserne) skal reguleres i forhold til virksomhedens samlede  

 afgiftsgrundlag.
Det samlede afgiftsgrundlag udgør virksomhedens lønsum  

 +/- virksomhedens over-/underskud, jf. § 4, stk. 1.
 Reguleringen foretages ved udløbet af virksomhedens indkomstår.
 Ved den endelige opgørelse og indbetaling af afgiften er  

 opgørelsesperioden virksomhedens indkomstår.
Har virksomheder i indkomståret haft overskud af selvstændig  

 erhvervsvirksomhed, skal virksomheden betale yderligere afgift af dette  

 overskud.
Har der derimod været underskud i indkomståret, skal  

 virksomheden tilsvarende have tilbagebetalt afgift.
Tilbagebetalingen kan  

 højst udgøre de angivne og indbetalte a conto beløb, jf. § 6 b.
 Se endvidere afsnit  

 F.4.3  

 vedrørende tilbagebetaling af for meget betalt afgift.
F.4.2.1 Personligt ejede virksomheder - § 6 b,  

 stk. 2 Angivelsen skal være underskrevet af virksomhedens ansvarlige  

 ledelse.
 Er sidste rettidige indbetalingsdag en lørdag, søndag eller helligdag,  

 udskydes fristen til førstkommende hverdag, jf. opkrævningslovens § 2,  

 stk. 3.
Det er kun differencen mellem den endeligt opgjorte afgift og de  

 kvartalsvise indbetalinger, der skal indbetales.
Se afsnit  

 F.4.2.3 .
 Angivelsen skal dog stadig indsendes.
F.4.2.2 Ikke personligt ejede virksomheder - § 6  

 b, stk. 3 Angivelsen skal være underskrevet af virksomhedens ansvarlige  

 ledelse.
 Er sidste rettidige indbetalingsdag en lørdag, søndag eller helligdag,  

 udskydes fristen til førstkommende hverdag, jf. opkrævningslovens § 2,  

 stk. 3.
Det er kun differencen mellem den endeligt opgjorte afgift og de  

 kvartalsvise indbetalinger, der skal indbetales.
Se afsnit  

 F.4.2.3 .
 Angivelsen skal dog stadig  

 indsendes.
F.4.2.3 Opgørelse af den endelige afgift - § 6  

 b, stk. 4 Ved den endelige opgørelse skal virksomheden medregne såvel lønsummen  

 som over-/underskud til afgiftsgrundlaget.
Fra den endelige afgift trækkes  

 herefter den afgift, som virksomheden har angivet a conto (de foreløbige  

 kvartalsangivelser) for det aktuelle indkomstår.
 Såfremt virksomheden anvender flere metoder til beregning af  

 lønsumsafgiften for flere dele af virksomheden, skal der til  

 afgiftsgrundlaget kun medregnes den del af lønsummen, og over-/underskud,  

 som vedrører de aktiviteter, der er omfattet af § 4, stk. 1 (metode  

 4).
 Har virksomheden et indkomstår, der ikke følger kalenderåret, men dog  

 indeholder hele kvartaler, er det a conto angivelserne for disse 4  

 kvartaler, der skal fratrækkes ved den endelige opgørelse for  

 indkomståret.
 Skærer virksomhedens indkomstår midt i en måned, må det analogt følge  

 af lønsumsafgiftsbekendtgørelsens § 3, stk. 2, at lønnen skal  

 henføres til den halvdel, hvor lønnen for den pågældende måned  

 udgiftsføres.
 I årsangivelsen skal der ved opgørelsen af den endelige  

 afgift anvendes den afgiftssats, der var gældende ved indkomstårets  

 begyndelse.
Det betyder, at for indkomståret 1998/99 anses a conto angivelserne for  

 3. og 4. kvartal 1998 samt 1. og 2. kvartal 1999 for at høre til dette  

 indkomstår.
Det er dermed indbetalingerne for disse kvartaler, der skal  

 fratrækkes ved indbetaling af den endelige afgift.
 Virksomheden kvartalsangiver:
På grund af det forskudte regnskabsår skal kun lønnen i den sidste  

 måned i 2. kvartal 1998 medtages.
Tilsvarende skal lønnen kun medtages med  

 2 måneder som a conto angivet i 2. kvartal 1999.
 Hvis der eksempelvis er angivet 40.000 kr. i 2. kvartal 1999, og  

 beløbet fordeles med 10.000 kr. for april, 17.000 for maj og 23.000 for  

 juni måned, anses de 27.000 kr. (10.000 +17.000 kr.) for at være a conto  

 angivet i indkomståret 1998/1999. Tilsvarende vil de sidste 23.000 kr.  

 skulle medregnes som a conto angivet for det efterfølgende indkomstår,  

 dvs. 1999/2000.
 Hvis det er første gang, der skal indsendes en årsangivelse, skal  

 den første periode kun gå fra det tidspunkt, hvor virksomheden påbegyndte  

 de lønsumsafgiftspligtige aktiviteter og til det tidspunkt, hvor  

 indkomståret udløber.
F.4.3 Tilbagebetaling af for meget betalt afgift  

 - § 6 b, stk. 4 Overstiger virksomhedens a conto afgiftsindbetalinger den endeligt  

 opgjorte afgift, tilbagebetales den for meget indbetalte afgift.
Dette  

 sker senest 3 uger efter modtagelsen af angivelsen, forudsat at angivelsen  

 er indsendt rettidigt, jf. opkrævningslovens § 12, stk. 1 og 2.
 Udbetalingen sker kun, hvis angivelserne for de forudgående  

 afgiftsperioder er modtaget af den regionale told- og  

 skattemyndighed, jf. opkrævningslovens § 12, stk. 4.
F.4.4 Regulering af afgiftsgrundlag - bek. §  

 6 For virksomheder, hvor der efter indgivelse af endelig angivelse sker  

 ændringer i virksomhedens opgørelse af overskud eller underskud, f.eks. i  

 forbindelse med den skattemæssige ligning, skal den indbetalte afgift  

 reguleres i overensstemmelse hermed.
F.4.5 Indehaverens dødsfald - § 6 b, stk.  

 5 Virksomheder, som efter lønsumsafgiftslovens § 6 a først skal foretage  

 en foreløbig opgørelse af afgiften på grundlag af lønsummen, skal efter  

 udløbet af virksomhedens indkomstår foretage en endelig opgørelse  

 reguleret i forhold til virksomhedens samlede afgiftsgrundlag, dvs.  

 korrigeret for over-/underskud af selvstændig erhvervsvirksomhed.
 Ved den endelige opgørelse og indbetaling af afgiften er  

 opgørelsesperioden virksomhedens indkomstår.
 Efter dødsboskatteloven vil der som udgangspunkt ikke i det år, hvor  

 indehaveren afgår ved døden, blive foretaget en skatteansættelse for  

 mellemperioden, dvs. perioden fra udløbet af det seneste indkomstår og  

 indtil dødsdagen.
 For ikke at pålægge boet at udarbejde en selvangivelse for  

 mellemperioden alene for at kunne opgøre den endelige lønsumsafgift, er  

 der mulighed for, at boet kan undlade at foretage en endelig opgørelse og  

 indbetaling af afgiften, når indehaveren af en registreret virksomhed  

 dør.
Virksomhedens foreløbige angivelser og indbetalinger af den afgift, som  

 vedrører perioden fra afslutningen af virksomhedens seneste indkomstår og  

 indtil dødsfaldet, er således endelige.
Manglende angivelser og  

 indbetalinger for tidligere indkomstår skal fortsat indsendes og  

 indbetales.
Arvingerne eller bobestyreren kan dog vælge at foretage en endelig  

 opgørelse og angive virksomhedens afgiftsgrundlag og afgift for denne  

 periode, når virksomhedens foreløbige afgiftsindbetaling overstiger den  

 endelige afgift.
Det vil typisk dreje sig om de tilfælde, hvor  

 virksomheden har haft underskud i mellemperioden.
 Opgørelsen af mellemperiodeindkomsten skal i så fald ske efter reglerne  

 i dødsboskatteloven.
 Vælger boet at foretage endelig opgørelse og angivelse, vil  

 tilbagebetaling ske efter lønsumsafgiftslovens almindelige regler, som  

 omtalt i afsnit  

 F.4.3 .
 Se endvidere afsnit  

 F.9 .
F.5 Virksomheder med blandede aktiviteter - § 6  

 c Virksomheder, som grundet blandede aktiviteter, både skal betale  

 lønsumsafgift efter lovens § 4, stk. 1, og § 4, stk. 2, er omfattet af de  

 regler, som er beskrevet i dette afsnit.
 Såfremt virksomheden anvender flere metoder til beregning af  

 lønsumsafgiften for flere dele af virksomheden, skal der til lønsummen kun  

 medregnes den del af lønnen, som vedrører de aktiviteter, der er omfattet  

 af den pågældende bestemmelse/metode.
Vedrørende opgørelse, angivelse og betaling af lønsumsafgiften for  

 virksomheder omfattet af § 4, stk. 1 (metode 4), benyttes reglerne fastsat  

 i § 6 a og § 6 b.
Der henvises i øvrigt til afsnit  

 F.4 .
 Vedrørende opgørelse, angivelse og betaling af lønsumsafgiften for  

 virksomheder omfattet af lovens § 4, stk. 2 (metode 1 eller 2), benyttes  

 reglerne fastsat i § 6. Der henvises i øvrigt til afsnit  

 F.3  .
Skærer indkomståret i et kvartal, skal de foreløbige a conto angivelser  

 for de kvartaler, hvor året skærer, fordeles.
Det sker på den i afsnit  

 F.4.2.3  

 beskrevne måde.
F.6 Foreløbig fastsættelse Er angivelsen for en afregningsperiode ikke modtaget inden udløbet af  

 fristen, kan den regionale told- og skattemyndighed foretage en  

 foreløbig fastsættelse af virksomhedens tilsvar til et skønsmæssigt beløb,  

 jf. opkrævningslovens § 4, stk. 1.
 Hvis lønsumsafgiften er foreløbigt fastsat betales en  

 afgift på 800 kr., jf. opkrævningslovens § 4, stk. 2.
Såfremt en virksomhed i 4 på hinanden følgende afregningsperioder for  

 det samme registreringsforhold har fået foretaget en foreløbig  

 fastsættelse af virksomhedens tilsvar, kan virksomhedens registrering  

 inddrages, for så vidt angår det pågældende registreringsforhold,  

 medmindre virksomheden inden inddragelsen indgiver de manglende  

 angivelser.
Den regionale told- og skattemyndighed skal dog forinden  

 inddragelsen meddele virksomheden, at registreringen vil blive inddraget,  

 såfremt de manglende angivelser ikke indgives inden 14 dage.
Meddelelsen  

 skal gives virksomheden ved rekommanderet brev.
 Den regionale told- og skattemyndighed kan i medfør af  

 opkrævningslovens § 8, stk. 1, nr. 1 meddele fritagelse for betaling af  

 afgift for foreløbig fastsættelse af tilsvar, der pålægges efter  

 opkrævningslovens § 4, stk. 2, når det på grund af særlige omstændigheder  

 findes rimeligt.
F.7 Lejlighedsvis registrering - § 9 For afgiftspligtige virksomheder, der kun drives i en kortere periode,  

 kan den regionale told- og skattemyndighed fastsætte afgiftsperioden  

 til det tidsrum, i hvilken virksomheden drives.
Den  

 regionale told- og skattemyndighed kan endvidere for sådanne  

 virksomheder, der kun drives lejlighedsvis, forkorte fristerne for  

 indsendelse af angivelse og indbetaling af  

 afgiften.
F.8 Kreditbegrænsning - § 10 Såfremt en virksomhed gentagne gange ikke har indbetalt afgiften  

 rettidigt, kan den regionale told- og skattemyndighed  

ifølge LAL § 10,  

 stk. 1,  

forkorte  

 opgørelsesperioden samt fristen for angivelse og  

 indbetaling af afgiften.
 Det samme gælder, hvis virksomheden eller dens indehaver:
Hvis  

 indehaveren af virksomheden dør, og der udstedes proklama, skal arvingerne  

 eller bobestyreren senest 30 dage efter bekendtgørelse af proklama  

 foretage angivelse for perioden fra afgiftsperiodens begyndelse og indtil  

 dødsdagen, jf.
LAL § 10, stk. 2.
F.9 Angivelse og betaling ved indehaverens  

 dødsfald - § 10, stk. 2 og 3 Denne bestemmelse fastsætter regler for, hvordan arvingerne eller  

 bobestyrelsen skal forholde sig i den situation, hvor indehaveren af en  

 registreret virksomhed dør, og der udstedes proklama efter § 81 i lov om  

 skifte af dødsboer.
F.10 Sikkerhedsstillelse Ved registrering efter lønsumsafgiftsloven er der efter  

 opkrævningslovens § 11, stk. 2, mulighed for at kræve sikkerhed ved  

 registrering, når en fysisk eller juridisk person inden for de seneste 5  

 år har været ejer af eller medlem af bestyrelsen eller direktionen i en  

 anden virksomhed, der er gået konkurs eller konstateret insolvent, hvorved  

 ToldSkat har et ikke fuldt sikret tilgodehavende eller har lidt et  

 tab på mere end 50.000 kr. bestående af skatter og afgifter  

 opkrævet i henhold til opkrævningsloven.
 Personen skal enten være ejer af virksomheden eller være medlem af  

 virksomhedens bestyrelse eller direktion, eller personen skal reelt  

 drive virksomheden og være knyttet til ejeren på samme måde som fastsat i  

 aktieselskabslovens § 115, stk. 1, 2. pkt.
 For en nærmere gennemgang af regler om sikkerhedsstillelse ved  

 registrering henvises til momsvejledningens afsnit P.5.2.2.
Af lovens § 10a fremgår, at opkrævningslovens § 11a, stk. 1, 2, 4 og 5,  

 finder anvendelse ved registrering af en virksomhed i henhold til  

 lønsumsafgiftsloven.
Opkrævningslovens § 11a indebærer, at registrering af  

 selskaber og lignende virksomheder med begrænset ansvar skal stille  

 sikkerhed, hvis selskabets formue opgjort efter selskabsskattelovens § 14,  

 stk. 2-7, ikke er over 125.000 kr. på registreringstidspunktet.
 Sikkerhed skal stilles for et beløb svarende til forskellen mellem  

 125.000 kr. og selskabets formue med fradrag af 15.000 kr., medmindre  

 selskabet efter reglerne i opkrævningslovens § 11 pålægges at stille  

 sikkerhed for et højere beløb.
Foreninger som anført i opkrævningslovens § 11a, stk. 3, og som  

 registreres efter lønsumsafgiftsloven, er efter § 10a ikke undtaget fra  

 kravet om sikkerhedsstillelse.
Registreringspligten indtræder først,  

 når afgiftsgrundlaget for disse foreninger overstiger 80.000 kr.,  

jf.
LAL § 2,  

 stk. 2.
 For en nærmere gennemgang af reglerne om sikkerhed ved registrering af  

 selskaber henvises til momsvejledningens afsnit P.5.2.3.
Efter opkrævningslovens § 11, stk. 1, nr. 1, litra a, skal en  

 virksomhed stille sikkerhed, når den inden for de seneste 12  

 afregningsperioder ikke rettidigt har indbetalt 4 gange, og virksomheden  

 er i restance vedrørende skatter og afgifter, for hvilke den er  

 registreret, samt eventuelt selskabsskatter, med et beløb, der overstiger  

 25.000 kr.
For at pålægge virksomheden at stille sikkerhed i denne  

 situation kræves det også, at virksomheden ikke indbetaler denne restance  

 senest den 10. hverdag fra modtagelsen af en erindringsskrivelse fra  

 ToldSkat, hvorved virksomheden underrettes om, at den ved fortsat  

 manglende betaling pålægges at stille sikkerhed.
 Har en virksomhed inden for de seneste 12 afregningsperioder ikke  

 rettidigt indbetalt 4 gange, kan virksomheden også pålægges at stille  

 sikkerhed, hvis virksomheden ikke rettidigt har indsendt selvangivelse,  

 jf. opkrævningslovens § 11, stk. 1, nr. 1, litra b.
 Virksomheden kan også pålægges at stille sikkerhed, hvis virksomhedens  

 kapitalgrundlag, herunder den lovpligtige kapital i selskaber, er trukket  

 ud af virksomheden, jf. opkrævningslovens § 11, stk. 1, nr. 2.
Sikkerhed efter OPKL §  

 11, stk. 1 og 2, stilles for et beløb, der  

 svarer til virksomhedens restancer med skatter eller afgifter mv., der  

 opkræves efter denne lov, samt det forventede gennemsnitlige tilsvar i en  

 3-måneders periode.
Det gennemsnitlige tilsvar beregnes for igangværende  

 virksomheder på baggrund af det senest afleverede årsregnskab.  

 Sikkerhedsstillelsen for selskabsskatter beregnes med udgangspunkt i  

 beregnet acontoskat for indeværende regnskabsår reduceret med eventuelle  

 acontobetalinger.
F.11 Efterbetaling af afgift Efterbetalingsreglerne følger af opkrævningslovens §  

 5.
F.11.1 Urigtig angivelse Konstateres det, at en virksomhed har afgivet urigtig afgiftsangivelse,  

 således, at virksomheden har betalt for lidt i afgift, afkræves  

 virksomheden det skyldige beløb til betaling senest 14 dage efter  

 påkravet, jf. opkrævningslovens § 5, stk.  

 1.
F.11.2 Skønsmæssig ansættelse Kan virksomhedens regnskaber ikke anses for egnede som grundlag for en  

 opgørelse af den afgift, som virksomheden skal betale, kan ToldSkat  

 foretage en skønsmæssig ansættelse af afgiftsgrundlaget.
 Reglen omfatter alle tilfælde, hvor det konkrete tilsvar ikke kan  

 opgøres på grundlag af regnskabet.
 Dette følger af opkrævningslovens § 5, stk.  

 2.
F.12 Renter og gebyrer Indtil den 1. september 2001 har renten været fastsat til 1,3 pct. pr.  

 påbegyndt måned.
 I bekendtgørelse nr. 714 af 2. august 2001 er det fastsat, at  

 variabel morarente træder i kraft den 1. september 2001. Renten blev  

 fastsat til 1,1 pct. pr. påbegyndt måned for renter, der påløber fra  

 og med den 1. september 2001 til den 1. januar 2002, se  

 SKM2001.317.TSS .
Fra den 1.1.2002 til 31.12.2002 har renten været fastsat  

 til 1,0 pct.pr. påbegyndt måned, jf.
TSS-cirkulære  

 2001-42 .
Fordringer til ToldSkat (f.eks vedrørende lønsumsafgift mv.)  

 registreres i Det Centrale Fordringsregister, som Told- og Skattestyrelsen  

 er dataansvarlig myndighed for.
De registrerede fordringer har til formål  

 at danne grundlag for modregning og udlæg, og de registrerede oplysninger  

 vil blive slettet i registeret, når fordringerne er indfriet.  

 Oplysningerne i registeret stilles til rådighed for andre offentlige  

 myndigheder, såsom kommuner og politimyndigheder m.fl.
F.13 Hæftelse for afgift - § 12 For betaling af lønsumsafgift hæfter den, der som ejer, forpagter eller  

 lign. driver virksomheden for egen regning.
 Bestemmelsen om fællesregistrering er nærmere omtalt i afsnit  

 B.2.5.2 .
 Bestemmelsen om herboende repræsentant er nærmere omtalt i afsnit  

 B.2.4 .
F.14 Lønindeholdelse I opkrævningslovens § 14 er der hjemmel til at foretage lønindholdelse  

 for ikke betalt lønsumsafgift mv.
Reglerne om lønindholdelse reguleres af  

 kildeskattelovens § 73.
Der kan foretages indeholdelse i løn mv. for restancer hos den  

 pågældende efter reglerne for inddrivelse af personlige skatter i  

 kildeskatteloven.
Lønindeholdelse kan ske for ubetalte afgifts- og  

 rentebeløb, afgiftsforhøjelser, administrative bøder samt gebyrer, under  

 forudsætning af, at skyldneren hæfter personligt.
Det maksimale, der kan forlanges indeholdt, er 20 pct. af  

 lønudbetalingen efter, at der i denne er sket fradrag af A-skat efter  

 kildeskattelovens §§ 46 og 49, jf. kildeskattelovens § 73, stk. 3.  

 Foretages lønindholdelse med en procentsats mellem 15 og 20 pct.,  

 skal den regionale told- og skattemyndighed i hver enkelt  

 tilfælde foretage en nærmere vurdering af, at der overlades skyldneren de  

 nødvendige midler.
Til brug for denne vurdering skal den regionale  

 told- og skattemyndighed have aktuelle oplysninger, som entydigt  

 peger på, at en sådan lønindholdelse vil være forsvarlig.
 Beregningsgrundlaget efter kildeskattelovens § 73, skal ikke medtage  

 beløb, der efter sin art ikke udbetales, dvs. arbejdsmarkedsbidrag, fri  

 bil og telefon, kost og logi samt arbejdsgiverens pensionsindbetalinger  

 omfattet af pensionsbeskatningslovens § 19 samt ATP-bidrag og SP-bidrag.
 Hvis der ikke indeholdes A-skat, f.eks. fordi skyldneren har frikort  

 eller udelukkende optjener B-indkomst, er beregningsgrundlaget  

 bruttolønnen.
 Andre fradrag i lønnen, f.eks. fagforeningskontingenter og lign. kan  

 ikke fratrækkes før lønindeholdelsen.
Pålæg om lønindeholdelse til dækning af skyldige afgiftsbeløb m.v.  

 gives af den pågældende told- og skatteregion.
Pålægget sendes skriftligt  

 til den indeholdelsespligtige (arbejdsgiveren) sammen med en skriftlig  

 vejledning om den praktiske fremgangsmåde.
Indeholdte beløb forfalder til betaling den 1. i den kalendermåned, der  

 følger efter indeholdelsen, og skal indbetales senest den 15. i  

 forfaldsmåneden.
Er sidste rettidige indbetalingsdag en lørdag, søndag  

 eller helligdag, forlænges fristen til den nærmest følgende hverdag.
Skatteministeren er bemyndiget til at fastsætte nærmere regler om  

 fremgangsmåden i forbindelse med lønindeholdelse, herunder om bødestraf  

 for overtrædelse af reglerne.
Ministeren har fastsat disse retningslinier  

 for lønindholdelse i kapitel 10 i bekendtgørelse nr. 980 af 16. november  

 2001 om opkrævning af indkomstskat samt kommunal og amtskommunal  

 ejendomsværdiskat for personer m.v.
F.15 Eftergivelse og henstand Reglerne om eftergivelse og henstand i opkrævningsloven finder  

 tilsvarende anvendelse på afgift, renter, gebyrer og administrative bøder  

 efter lønsumsafgiftsloven.
 Reglerne finder ligeledes anvendelse på beløb, som personer er pligtige  

 til at betale som erstatning for selskabers manglende betaling af  

 afgift.  Reglerne om eftergivelse og henstand fremgår af  

 § 15 i opkrævningsloven, lov nr. 169 af 15. marts 2000.
 De pågældende skal som hovedregel opfylde de betingelser, som fremgår  

 af § 15, stk. 1-3. Er det ikke tilfældet, kan der kun gives henstand eller  

 eftergivelse, når forholdene i ganske særlig grad taler for det, jf. stk.  

 8. I praksis skal bestemmelsen forstås således, at der kan ske  

 eftergivelse i f.eks. de tilfælde, hvor der er tale om myndighedsfejl,  

 livstruende sygdom, force majeure eller lignende situationer.
F.15.1 Eftergivelse Ved vurdering af skyldnerens forhold og omstændighederne i øvrigt skal  

 der navnlig lægges vægt på, om skyldneren udelukkende eller i overvejende  

 grad har gæld til ToldSkat, skyldnerens interesse i eftergivelse, gældens  

 alder, omstændighederne ved dens pådragelse og hidtidige afvikling samt  

 skyldnerens forhold under eftergivelsessagen, jf. stk. 3.
 Såfremt der er andre offentlige eller private kreditorer af væsentlig  

 betydning, vil skyldneren blive henvist til at søge en generel ordning,  

 f.eks. i form af en gældssanering eller en frivillig kreditorordning båret  

 af gældssaneringsprincipperne.
F.15.2 Henstand Der kan gives henstand med de samme beløb, som kan eftergives.
 Opkrævningsloven giver mulighed for at opnå henstand, hvis skyldneren  

 ikke kan godtgøre, at denne ikke er i stand til og inden for de nærmeste  

 år ingen udsigt har til at kunne opfylde sine gældsforpligtelse, jf.  

 opkrævningslovens § 15, stk. 7 (se afsnit  

 F.15.1 ).
 De kriterier, der taler henholdsvis for og imod eftergivelse, anvendes  

 også ved vurdering af, om der kan bevilliges  

 henstand.
