Det har givet anledning til tvivl, i hvilket omfang en kommune dækker  

 udgifter til frivillige foranstaltninger for børn.
Der kan også opstå tvivl  

 om, hvilke udgifter forældrene selv skal betale.
 Ankestyrelsen har taget stilling til nogle af disse problemer.
Ankestyrelsen har modtaget en række henvendelser om bestemmelsen i  

 bistandslovens § 33, stk. 2, nr. 7, idet der har været tvivl om fortolkning  

 af bestemmelsen med hensyn til, hvilke udgifter, forældre selv skal betale  

 henholdsvis kan få støtte til.
Der har også været tvivl om begrebet »der  

 følger af foranstaltninger«.
Ankestyrelsen har truffet principiel afgørelse i en sag om dette  

 spørgsmål.
Afgørelsen blev offentliggjort som SM O-19-94.
 Sagen var antaget til afklaring af, om forældrebetaling skal fastsættes  

 efter reglerne i betalingsbekendtgørelsen eller i bistandslovens § 33, stk.  

 2, nr. 7, når der var truffet bestemmelse om, at et barn skal søge et  

 dagtilbud.
 Ankestyrelsen fandt, at betalingsspørgsmålet i forbindelse med beslutning  

 om foranstaltning efter bistandslovens § 33, stk. 2, nr. 1, skal løses efter  

 de regler, der måtte gælde for den pågældende foranstaltning.
 For dagtilbud gælder de betalingsregler, der er fastsat i  

 Socialministeriets bekendtgørelse nr. 759 af 21. november 1991 om betaling  

 for ophold i dagtilbud for børn og unge § 9, stk. 1 om økonomisk friplads og  

 stk. 2, om socialpædagogisk friplads.
De særlige refusionsregler i § 135, stk. 7 betyder, at kommunen refusionsmæssigt er stillet på samme måde  

 efter betalingsbekendtgørelsen, som hvis udgifterne kunne afholdes efter §  

 33, stk. 2, nr. 7. Der kan henvises til pkt. 201 om finansiering i Vejledning  

 nr. 218 af 15. december 1992 om Bistandslovens bestemmelser om særlig støtte  

 til børn og unge.
 Eventuelle andre udgifter i forbindelse med dagforanstaltningen, f.eks.  

 som led i forældresamarbejde, kan ydes efter § 33, stk. 2, nr. 7, jf.  

 nedenfor.
Udgifter i forbindelse med foranstaltninger efter bistandslovens § 33,  

 stk. 2, nr. 1-5 Bestemmelsen i bistandsloven § 33, stk. 2, nr. 7 skal opfattes som en  

 ydelseshjemmel.
Det er væ-sentligt at fastslå, at der ikke er tale om en  

 opkrævningsadgang.
 Bestemmelsen afløser § 46 b, stk.
 1, 1. pkt., hvorefter der kunne afholdes udgifter i forbindelse med  

 henstilling og pålæg.
Nr. 7 har betydning i de situationer, hvor kommunalbestyrelsen har  

 besluttet en foranstaltning efter nr. 1-5, og denne foranstaltning medfører  

 konkrete udgifter for familien.
Såfremt der er tale om en foranstaltning, som er en sædvanlig offentlig  

 ydelse (f.eks. rådgivning, vejledning, konsulentbistand), medfører  

 beslutningen herom ikke en umiddelbar udgift for familien.
Der er derfor ikke  

 tale om en »udgift, der følger af foranstaltningen«.
Hvis der er fastsat betalingsregler for den besluttede foranstaltning, er  

 det disse, der finder anvendelse.
Udover dagtilbud efter bistandsloven kan  

 nævnes skole-fritidsordninger og hjemmehjælp.
 Hvis en besluttet foranstaltning medfører udgifter for familien (f.eks.  

 transport, indkøb af legetøj, udflugter, kontingent til spejder, idræt,  

 betaling for deltagelse på privat byggelegeplads eller lignende), kan  

 udgiften hertil ydes efter nr. 7, hvis forældremyndighedsindehaveren ikke  

 selv har midler dertil.
Konklusion § 33, stk. 2, nr. 7 giver adgang til at yde hjælp til udgifter og medfører  

 således ikke adgang til at opkræve egenbetaling.
 Såfremt foranstaltningen medfører konkrete udgifter for familien, kan der  

 ydes hjælp efter § 33, stk. 2, nr. 7 til udgiften.
 Økonomisk støtte er afhængig af, om forældremyndighedsindehaveren selv har  

 midler dertil.
Særligt om udgifter til efterskoleophold efter bistandslovens § 33, stk.  

 2, nr. 9 Efterskoleophold kan etableres som en anbringelse uden for hjemmet jf. §  

 33, stk. 2, nr. 10 med efterskolen som godkendt opholdssted efter § 66 stk. 1  

 og med handleplan mv. efter § 66 b.
Der blev pr. 1. januar 1993 indsat en særlig hjemmel til at yde støtte til  

 efterskoleophold uden at der var tale om en egentlig anbringelse udenfor  

 hjemmet.
Det betyder bl.a., at der ved efterskoleophold efter nr. 9 ikke  

 stilles krav om handleplan, og familien kan fortsat modtage børneydelser, da  

 den unge i relation til disse regler anses for at have ophold i hjemmet.
Afgrænsningen beror netop på, om der er behov for den opfølgning og hertil  

 hørende beslutningskompetence for kommunen, som følger af reglerne om  

 anbringelse uden for hjemmet.
Der er dog ved efterskoleophold efter nr. 9  

 også tale om en foranstaltning, hvis iværksættelse kræver, at betingelsen i §  

 33, stk. 1 om »væsentlig betydning af hensyn til et barns eller en ungs  

 særlige behov for støtte« er opfyldt.
Ankestyrelsen er i flere tilfælde anmodet om principiel behandling af  

 spørgsmålet om hjælp til ophold på efterskole, hvor årsagen til  

 efterskoleophold er, at den unge, forældrene og folkeskolen, ved klasselærer,  

 pædagogisk/psykologisk rådgivning, eller skolepsykolog anbefaler efterskole  

 for at tilgodese et behov hos den unge, som den almindelige folkeskole vel er  

 forpligtet til at tilgodese, men hvor forældrene og skolens repræsentanter er  

 enige om, at hensynet til eleven bedre kan tilgodeses ved ophold på  

 efterskole.
Der har været tale om ordblindhed, talevanskeligheder,  

 læsehandicap og hørehandicap.
 Disse elever har kommunen skønnet hørte under § 33, stk. 1, og forældrene  

 har samtykket i/ønsket efterskoleopholdet - ofte på en bestemt skole som  

 særligt retter sig mod barnets specielle problemtype.
 På baggrund af familiens budget har den enkelte kommune vurderet, om der  

 kunne ydes hel eller delvis hjælp til den egenbetaling, der er tilbage, når  

 der er ydet stats-og kommunestøtte.
 I et enkelt tilfælde havde kommunen valgt at yde støtte med et beløb  

 svarende til specialundervisningsandelen, og i de andre tilfælde afviste  

 kommunen at yde støtte til egenbetalingen med henvisning til, at forældrene  

 selv havde midler.
 Ankestyrelsen har ikke antaget disse sager til principiel behandling, da  

 det er en konkret vurdering, om de økonomiske forhold medfører, at forældrene  

 ikke selv har midler dertil.
Konklusion Sagerne har efterladt det indtryk, at det undertiden er overraskende for  

 forældrene og deres rådgivere, at et »anbefalelsesværdigt«  

 efterskoleophold kan udløse en egen- betaling.
 Det har derfor stor betydning, at vejledningsforløb bliver orienteret om  

 de eventuelle økonomiske konsekvenser.
