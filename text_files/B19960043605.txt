§ 1 I bekendtgørelse nr. 586 af 21. august 1987 om regulering af  

 trawlfiskeriet efter hesterejer ved den jyske vestkyst som senest ændret ved  

 bekendtgørelse nr. 509 af 16. juni 1992 foretages følgende ændringer:
 1. Bilag 1 affattes således:
»Fiskeri efter hesterejer må udøves ved den jyske vestkyst i et  

 område, der afgrænses mod syd af den dansk/tyske grænse i Nordsøen, mod vest  

 af en linie 3 sømil fra lavvandslinien, mod øst af lavvandslinien og mod nord  

 af en linie i retning 270 grader (retvisende vest) fra Thyborøn Fyr.
I  

 perioden til og med den 1. juni 1998 er den nordlige grænse dog en linie i  

 retning 270 grader (retvisende vest) fra Hirtshals Fyr.
Der må inden for  

 dette område ikke fiskes efter hesterejer øst for en linie, som går fra  

 sydspidsen af Skallingen til Fanøs nordspids, fra Fanøs sydspids til Rømøs  

 nordøstspids og fra Rømøs sydøstspids i retning 180 grader (retvisende  

 syd).« § 2 Bekendtgørelsen træder i kraft den 15. juni 1996.
