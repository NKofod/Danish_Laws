 Ministeriet finder, at der ved vurderingen af om der kan gives  

 dispensation fra adgangsbestemmelser til udvidet brug af overkørsel, må  

 lægges betydelig vægt på, om zoneloven er til hinder for det ansøgte, og  

 dispensation kun nægtes, hvis der er konkret færdselsmæssig begrundelse.
 I brev af 24. februar 1986 med bilag har amtsrådet redegjort for sit  

 afslag på N.N.'s ansøgning om dispensation fra adgangsbestemmelserne for  

 landevejen T-G til etablering af kaninfarm og opførelse af en 190 m2 stor  

 kaninhal på ejendommen matr.nr. i.
Ejendommen ligger efter det oplyste i landzone.
Den er i  

 adgangsfortegnelsen registreret med 2 overkørsler, der begge gælder som  

 adgang til enfamilieshus.
Foruden despensation fra adgangsbestemmelserne  

 kræver det ansøgte tilladelse i henhold til zoneloven.
Kommunalbestyrelsen  

 har anbefalet det ansøgte bl.a. på betingelse af, at hallen fjernes, når den  

 ikke længere anvendes til kaninavl.
Amtskommunen har oplyst, at der ikke er  

 noget til hinder for tilladelse efter zoneloven på de betingelser, kommunen  

 har foreslået.
Ministeriet vil anse det for rigtigt, at der ved afgørelsen efter lov om  

 offentlige veje, § 80, af, om der i landzone bør dispenseres fra  

 adgangsbestemmelserne til etablering af en virksomhed, der medfører udvidet  

 benyttelse af en ejendoms overkørsler, lægges betydelig vægt på, om zoneloven  

 vil være til hinder for det ansøgte.
Såfremt dette ikke er tilfældet, eller  

 en nødvendig zonelovstilladelse ud fra samlede planlægningsmæssige  

 overvejelser - herunder færdselsmæssige - kan gives, finder ministeriet, at  

 dispensation fra vejlovens adgangsbestemmelser kun bør afslås, hvis der er en  

 konkret færdselsmæssig grund til det.
 Såfremt amtsrådet ud fra de hensyn, der ligger bag ved zonelovens  

 administration, kan acceptere, at en kaninfarm indrettes, og den påtænkte  

 kaninhal opføres på den pågældende ejendom, skal ministeriet derfor anmode  

 amtsrådet om at overveje, om konkrete færdselsmæssige omstændigheder gør det  

 betænkeligt at imødekomme det ansøgte.
 Offentliggjort i VEJLOVE udgivet af DAFOLO.
