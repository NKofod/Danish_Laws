 Den 7. juni 1966 er der mellem danmarks ambassadør i Washington og det  

 amerikanske udenrigsministerium udvekslet følgende noter om ændringer i den  

 dansk-amerikanske luftfartsoverenskomst af 16. december 1944 med senere  

 ændringer, jfr. udenrigsministeriets bekendtgørelser nr. 2 af 14. januar  

 1947, nr. 47 af 16. oktober 1954 og nr. 43 af 25. august 1958, Lovtidende C.
Udenrigsministeriet Washington Den 7. juni 1966 Deres Excellence, Jeg har den ære at henvise til drøftelser, som for nylig har fundet sted i  

 Washington mellem repræsentanter for Amerikas forenede Staters regering og  

 Danmarks regering vedrørende den under 16. december 1944 undertegnede  

 luftfartsoverenskomst mellem Amerikas forenede Stater og Danmark, med senere  

 ændringer, samt nedenfor at anføre følgende, hvorom der opnåedes enighed.
1. Artikel 12 udtaler »at hovedformålet med de af  

 et i henhold til nærværende overenskomst udpegede luftfartsselskab oprettede  

 ruter skal være at yde en kapacitet, svarende til trafikbehovet mellem det  

 land, hvor et sådant luftfartsselskab er hjemmehørende, og de lande, som er  

 trafikkens endelige bestemmelsessted«.
Begge kontraherende parter  

 anerkender, at det omtalte trafikbehov er behovet for den trafik, hvis første  

 udgangspunkt eller endelige bestemmelsessted, som angivet på billetten eller  

 fragtmanifestet eller kombinationen af billetter eller kombinationen af  

 fragtmanifester, ligger i det land, hvor det befordrende luftfartsselskab er  

 hjemmehørende, uanset om trafikken går igennem, har forbindelse eller gør  

 ophold i et hvilket som helst tidsrum inden for billettens gyldighedsperiode  

 på en eller flere pladser undervejs.
2. Artikel 12 meddeler endvidere »retten til på  

 en eller flere pladser på de angivne strækninger at optage eller afsætte  

 international trafik på sådanne ruter, bestemt for og kommende fra  

 tredjelande« i overensstemmelse med visse principper.
Begge  

 kontraherende parter anerkender, at den omtalte trafik er al den trafik, der  

 hverken har sit udgangspunkt eller endelige bestemmelsessted, som angivet ved  

 billetten eller fragtmanifestet eller kombinationen af billetter eller  

 kombinationen af fragtmanifester, i det land, hvor det befordrende  

 luftfartsselskab er hjemmehørende, uanset om trafikkens første udgangspunkt  

 eller endelige bestemmelsessted ligger imellem eller udover endepunkterne for  

 den i tillægget til overenskomsten angivne rute, hvorover trafikken går.
3. Begge kontraherende parter er enige om, at et  

 udpeget luftfartsselskabs trafik på en i tillægget til overenskomsten angiven  

 rute, for at kunne opfylde sit hovedformål at yde en kapacitet, der svarer  

 til trafikbehovet mellem det land, hvor et sådant luftfartsselskab er  

 hjemmehørende, og de lande, som er trafikkens endelige bestemmelsessted,  

 uanset den ovennævnte forståelse af overenskomstens artikel 12, også til sit  

 hovedformål må føje ydelsen af en kapacitet, der svarer til behovet for den  

 passagertrafik, der gør ophold i 12 timer eller mere på en plads i det land,  

 hvor et sådant udpeget luftfartsselskab er hjemmehørende, undervejs til eller  

 fra pladser, der ikke er beliggende i det land, hvor et sådant udpeget  

 luftfartsselskab er hjemmehørende.
Denne udvidelse af hovedformålet omfatter  

 ikke ydelse af kapacitet til tilfredsstillelse af behovet for sådan  

 passagertrafik, der går igennem, har forbindelse eller gør ophold i mindre  

 end 12 timer på en plads i det land, hvor det befordrende udpegede  

 luftfartsselskab er hjemmehørende.
Den ret, den ene kontraherende parts  

 udpegede luftfartsselskab har til at yde kapacitet i henhold til nærværende  

 stykke, skal ikke ændre den i stk. 1 nævnte ret, som den anden kontraherende  

 parts udpegede luftfartsselskab har til at yde kapacitet til al trafik, hvis  

 første udgangspunkt eller endelige bestemmelsessted ligger i det land, hvor  

 sidstnævnte luftfartsselskab er hjemmehørende.
Yderligere skal intet i  

 nærværende stykke fortolkes således, at det indskrænker de i ovenstående stk.  

 2 omhandlede rettigheder.
 4. I stk. 1, 2 og 3's forstand skal følgende  

 definitioner af det første udgangspunkt og endelige bestemmelsessted finde  

 anvendelse:
 Jeg vil være taknemmelig for at modtage Deres bekræftelse på, at  

 ovenstående også er udtryk for Danmarks regerings opfattelse.
 Modtag, Deres Excellence, de fornyede forsikringer om min mest udmærkede  

 højagtelse.
 For udenrigsministeren:
Anthony M.
Solomon Hans Excellence Torben Rønne, Danmarks Ambassadør.
Dansk Ambassade Wahsington 8, D:C:
Den 7. juni 1966 Sir, Jeg har den ære at anerkende modtagelsen af Deres note af dags dato, der  

 lyder som følger:
(Her følger teksten til 1. note) Indholdet af foranstående note er også udtryk for Danmarks regerings  

 opfattelse.
 Modtag, Sir, de fornyede forsikringer om min mest udmærkede højagtelse.
Torben Rønne Danmarks Ambassadør Hans Excellence Dean Rusk, Amerikas forenede Staters udenrigsminister, Washington.
Udenrigsministeriet Washington Den 7. juni 1966 Deres Excellence, Jeg har den ære at henvise til de drøftelser, som for nylig har fundet  

 sted i Washington mellem repræsentanter for Amerikas forenede Staters  

 regering og Danmarks regering vedrørende den under 16. december 1944  

 undertegnede luftfartsoverenskomst mellem Amerikas forenede Stater og  

 Danmark, med senere ændringer, samt at foreslå, at tillægget til nævnte  

 overenskomst erstattes med følgende:
»TILLÆG TIL LUFTFARTSOVERENSKOMST MELLEM AMERIKAS FORENEDE STATER OG DANMARK A.
Der tilstår De forenede Staters i henhold til nærværende overenskomst  

 udpegede luftfartsselskaber ret til at overflyve og foretage tekniske  

 mellemlandinger på dansk territorium samt ret til at optage og afsætte  

 passagerer, fragt og post i international trafik på de på følgende rute  

 angivne pladser i Danmark:
 Fra De forenede Stater via mellemliggende pladser til København og pladser  

 derudover, i begge retninger.
 Med henblik på i København at optage og/eller afsætte fragt og/eller post  

 i international trafik kan De forenede Staters luftfartsselskaber, der er  

 udpegede i henhold til nærværende overenskomst, på hvilke som helst ruter til  

 og fra De forenede Stater dirigere deres luftfartøjer (som er indsat til  

 befordring af passagerer, fragt og post enten separat eller i en hvilken som  

 helst kombination) fuldstændig frit med hensyn til rækkefølgen af de pladser,  

 der blandt hvilke som helst pladser uden for Danmark beflyves som  

 mellemliggende og derudover liggende pladser.
De således udpegede amerikanske luftfartsselskabers ret til at optage  

 og/eller afsætte passagertrafik i København skal hverken udvides eller  

 indskrænkes ved nærværende aftale.
Ej heller skal de ifølge nærværende  

 overenskomsts artikel 12 indrømmede rettigheder berøres af ovenstående  

 stykke.
B.
Der tilstås Danmarks i henhold til nærværende overenskomst udpegede  

 luftfartsselskaber ret til at overflyve og foretage tekniske mellemlandinger  

 på De forenede Staters territorium samt ret til at optage og afsætte  

 passagerer, fragt og post i international trafik på de på følgende ruter  

 angivne pladser i De forenede Stater:
 1. Fra Danmark via mellemliggende pladser til (a) New  

 York og (b) Chicago, i begge retninger.
 2. Fra Danmark via Grønland til Seattle og Los  

 Angeles, i begge retninger.
 3. Fra Danmark til Anchorage, i begge retninger.
C.
Pladser på enhver af de angivne ruter kan efter det udpegede  

 luftfartsselskabs valg udelades på en eller samtlige flyvninger.« Såfremt det ovenfor anførte forslag kan godkendes af Danmarks regering,  

 vil Amerikas forenede Staters regering med glæde betragte denne note og Deres  

 godkendende svar som udgørende en overenskomst mellem vore to regeringer, som  

 skal træde i kraft på datoen for Deres bekræftende svar.
 Modtag, Deres Excellence, de fornyede forsikringer om min mest udmærkede  

 højagtelse.
 For udenrigsministeren:
Anthony M.
Solomon Hans Excellence Torben Rønne Danmarks Ambassadør.
Dansk Ambassade Washington 8, D.C.
Den 7. juni 1966 Sir, Jeg har den ære at anerkende modtagelsen af Deres note af dags dato, der  

 lyder dom følger:
(Her følger teksten til 3. note) Jeg har den ære at meddele Dem, at de ovenfor omhandlede ruter samt de  

 anførte vilkår og betingelser er i overensstemmelse med Danmarks regerings  

 opfattelse, og at min regering vil betragte Deres note tillige med dette svar  

 som udgør en ændring af overenskomsten med virkning fra dags dato.
Modtag, Sir, de fornyede forsikringer om min mest udmærkede højagtelse.
Torben Rønne Danmarks Ambassadør Hans Excellence Dean Rusk, Amerikas forenede Staters udenrigsminister, Washington.
 Udenrigsministeriet, den 10. september  

 1066.
 Per Hækkerup.
