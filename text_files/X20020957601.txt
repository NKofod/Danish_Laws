Ejendomsavancebeskatning   parcelhusreglen  

 enfamilieshus ændret karakter til erhvervsejendom Ligningsrådet har taget stilling til en anmodning om bindende  

 forhåndsbesked vedrørende anvendelse af  

 ejendomsavancebeskatningslovens § 8, stk. 1.
Spørgsmål Vil et enfamilieshus, som ejeren har beboet, og som har været  

 udlejet til ægtefællens virksomhed, kunne sælges skattefrit  

 efter ejendomsavancebeskatningslovens § 8, stk. 1? Svar Ligningsrådet besvarede spørgsmålet benægtende -  

 se sagsfremstilling og begrundelse.
Beskrivelse af de faktiske forhold Efter at have beboet enfamilieshuset siden 1975 fraflyttede  

 ægtefællerne ejendommen i 1999. Skatteyders ægtefælle  

 havde indtil fraflytningen drevet selvstændig virksomhed fra  

 enfamilieshuset.
Ægtefællen omdannede herefter sin virksomhed til et  

 anpartsselskab, og selskabet lejede hele den fraflyttede ejendom af  

 skatteyder til brug for ægtefællens virksomhed.
Rent faktisk  

 benyttedes kun en mindre del af ejendommen til den pågældende  

 virksomhed.
I 2001 afhændedes ægtefællens virksomhed.
Siden da har  

 ejendommen stået tom.
 I hele udlejningsperioden har ejendommen været og er fortsat  

 vurderet som en beboelsesejendom med 1 lejlighed.
Told- og Skattestyrelsens indstilling og begrundelse Efter ejendomsavancebeskatningslovens § 8, stk. 1, skal fortjeneste ved  

 afståelse af  en-  og tofamilieshuse ikke medregnes, hvis huset har  

 tjent til bolig for ejeren eller dennes husstand i en del af eller hele den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit, herunder visse  

 betingelser vedrørende grundarealet.
 Efter styrelsens opfattelse er det bl.a. en forudsætning for  

 anvendelse  af skattefritagelsesreglerne i § 8, stk. 1, at der er tale om  

 afståelse af en ejendom, der på afståelsestidspunktet i  

 overvejende grad tjener boligmæssige formål.
Styrelsen henviste til en lignende sag offentliggjort i SKM2002,204VLR,  

 hvor en fast ejendom, der var vurderet som et enfamilieshus, som tidligere  

 havde været beboet af ejeren, ikke kunne anses som en- eller  

 tofamilieshus i ejendomsavancebeskatningslovens forstand.
Det blev lagt til  

 grund, at  ejendommen på salgstidspunktet i sin helhed var  

  erhvervsmæssigt benyttet.
I den foreliggende situation måtte ejendommen på  

 afståelsestidspunktet anses for at have skiftet karakter fra en  

 beboelsesejendom til en ren erhvervsejendom, idet ejendommen ikke havde  

 været anvendt som bolig for skatteyder, efter at udlejningen var  

 ophørt.
Det var derfor styrelsens opfattelse, at betingelserne for, at  

 ejendommen kunne afstås skattefrit efter  

 ejendomsavancebeskatningslovens § 8, stk. 1, ikke var opfyldt.
 Det var styrelsens indstilling, at fortjenesten ved afståelse af  

 ejendommen ville være skattepligtig efter de almindelige regler i  

 ejendomsavancebeskatningslovens § 1.
 Ligningsrådet tiltrådte indstillingen.
