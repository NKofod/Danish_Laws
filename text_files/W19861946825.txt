 Ved beregningen af tabt arbejdsfortjeneste efter bistandslovens § 48,  

 stk. 1, kunne der ikke udmåles hjælp til fuldt pensionsbidrag, men alene  

 tages hensyn til de aktuelle merudgifter ved forsørgelsen.
 REDEGØRELSE FOR SAGEN:
En ansøger fik bevilget kompensation for tabt arbejdsfortjeneste efter  

 bistandslovens § 48, stk. 1, i forbindelse med pasningen af sit handicappede  

 barn.
Ansøgeren havde på grund af pasningen af barnet fået nedsat sin  

 arbejdstid til 2/3 tid.
Ved udmålingen af erstatningen for tabt  

 arbejdsfortjeneste kunne socialudvalget kun godkende en pensionsopsparing  

 svarende til ansøgerens timetal på 2/3 tid, uanset at ansøgeren indbetalte et  

 forhøjet bidrag til sin pensionskasse svarende til forskellen mellem et  

 pensionsbidrag (eget + arbejdsgiverens) på 2/3 tid og 1/1 tid.
 Det sociale udvalg begrundede sin afgørelse med, at der ikke som led i en  

 lønkompensation i medfør af bistandslovens § 48 eller i øvrigt som  

 kontanthjælp efter bistandsloven kunne ydes bistand til manglende bidrag  

 eller del deraf til en pensionsforsikringspræmie, idet der alene ydes bistand  

 i den aktuelle situation, og ikke kan tages højde for et fremtidigt  

 forsørgelsesbehov som pensionist.
Overfor amtsankenævnet anførte ansøgeren, at det forhøjede pensionsbidrag  

 burde indgå i beregningen, idet ansøgeren opfattede udgiften som en merudgift  

 på grund af sit handicappede barn.
ANsøgeren mente ikke, at den ligestilling,  

 der var hensigten med at yde erstatning for tabt arbejdsfortjeneste, var  

 reel, hvis den ikke også gjaldt, når ansøgeren skulle pensioneres.
Når der  

 ikke ydes kompensation for arbejdsgiverens manglende bidrag, fandt ansøgeren  

 ikke, at hun lønmæssigt var ligestillet med sine kolleger.
 AFGØRELSEN, DER KLAGES OVER:
Amtsankenævnet indhentede en vejledende udtalelse fra Socialministeriet og  

 Socialstyrelsen.
Socialstyrelsen udtalte, at sturelsen i sin hidtidige  

 praksis i vejledningen af kommuner er gået ud fra, at der ved udmålingen af  

 kompensation for tabt arbejdsfortjeneste ikke kan medtages fremtidige  

 ydelser, og da pensionen betragtes som en fremtidig ydelse, medtages  

 pensionsbidraget ikke.
Socialministeriet har henholdt sig til  

 Socialstyrelsens udtalelse.
 Amtsankenævnet har tiltrådt socialudvalgets afgørelse, idet nævnet efter  

 de indhentede udtalelser intet fandt at indvende imod, at socialudvalget ikke  

 havde medtaget det fulde pensionsbidrag i beregningen af lønkompensation.
 KLAGEN TIL ANKESTYRELSEN:
 Sagen blev anket af ansøgeren.
 LOVGRUNDLAG:
 Lov om social bistand, § 48, stk. 1.
 Socialministeriets cirkulære af 20. december 1982 om kontanthjælp efter  

 bistandsloven, pkt. 54 j.
 ANKESTYRELSENS AFGØRELSE:
Ankestyrelsen tiltræder amtsankenævnets afgørelse.
Ankestyrelsen har  

 herved lagt vægt på, at der efter formuleringen af bistandslovens § 48, stk.  

 1, ikke er tilstrækkeligt grundlag for at udmåle hjælp til pensionsbidrag,  

 men kun til aktuelle merudgifter ved forsørgelsen.
