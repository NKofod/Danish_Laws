 I medfør af § 52, stk. 2, i sømandsloven, jf. lovbekendtgørelse nr.
11 af 6. januar 1989, og efter bemyndigelse i bekendtgørelse nr. 570 af 26. september 1988, fastsættes:
 § 1.  Den øverste styrmand foretager fordelingen af  

 arbejdet mellem styrmændene i samråd med skibsføreren, for så vidt denne ikke  

 har truffet bestemmelse derom.
§ 2.  En styrmand skal særlig være skibsføreren til  

 hjælp ved navigeringen og de dertil hørende observationer og beregninger.
Han  

 fører tilsyn med det øvrige mandskab og med skibet, dets tilbehør og  

 udrustning, for så vidt ikke andet følger af § 3. Han skal sørge for de  

 fornødne optegnelser over modtaget og udleveret gods og føre tilsyn med  

 lastning, stuvning og losning af gods.
Angående hans pligt til at føre  

 skibsdagbogen gælder, hvad søloven bestemmer.
 Stk. 2.  En vagthavende styrmand er ansvarlig for sin  

 navigering.
§ 3.  Maskinchefen leder og er ansvarlig for  

 maskintjenesten.
Han skal særlig sørge for forsvarlig drift, behandling og  

 vedligeholdelse af skibets maskineri med tilhørende anlæg og indretninger  

 samt af skibsskroget inden for kedel- og maskinrum med tilhørende tanke og  

 akselgange.
Han fører tilsyn med skibets forråd af brændsel og andre  

 maskinfornødenheder og kontrollerer mængden og beskaffenheden deraf ved  

 modtagelsen.
Han ordner tjensteforholdet mellem maskinmestrene og fører  

 tilsyn med maskinmandskabet og dets opholdsrum.
Angående hans pligt til at  

 føre maskindagbogen gælder, hvad søloven bestemmer.
 Stk. 2.  Uanset bestemmelserne i § 2, stk. 1, kan  

 rederen eller skibsføreren overdrage ansvaret for det tekniske tilsyn med  

 skibet, dets tilbehør og udrustning, som ikke allerede ifølge § 3, stk. 1,  

 påhviler maskinchefen, til denne.
Stk. 3.  Overdrages ansvaret for det tekniske tilsyn,  

 jf. stk. 2, til maskinchefen, skal skibsføreren sikre, at de berørte  

 skibsofficerer ved skriftlige instrukser bliver gjort bekendt med en sådan  

 overdragelse.
Desuden skal der i skibets tilsynsbog anføres en bemærkning  

 herom.
 Stk. 4.  Finder maskinchefen mangler ved de dele, han  

 har ansvaret for, skal han uden ophold underrette skibsføreren.
 § 4.  Er der foruden maskinchefen flere maskinmestre  

 om bord, foretager den øverste af disse fordelingen af arbejdet mellem dem i  

 samråd med maskinchefen, for så vidt denne ikke har truffet bestemmelse  

 derom.
 § 5.  En vagthavende maskinmester er ansvarlig for  

 betjeningen af skibets maskineri.
 § 6.  Har maskinchefen forfald, eller er han  

 fraværende, træffer den øverste tilstedeværende maskinmester i tilfælde, for  

 hvilke forskrift ikke er givet af maskinchefen, i hans sted afgørelse, som  

 ikke kan opsættes.
 § 7.  Hovmesteren skal særlig sørge for tilberedningen  

 og serveringen af kosten, føre tilsyn med provianten og sørge for  

 renholdelsen af de rum, som skibsføreren bestemmer.
§ 8.  Radiotelegrafisten skal særlig forestå  

 radiotjensten.
Han er ansvarlig for driften, behandlingen og vedligeholdelsen  

 af skibets radioanlæg med dertil hørende udstyr og reservemateriel.
Om hans  

 pligt til at føre radiodagbogen gælder, hvad søloven og lov om skibes  

 sikkerhed m.v. bestemmer.
 Stk. 2.  Finder radiotelegrafisten mangler ved  

 radioanlægget, skal han uden ophold underrette skibsføreren.
 § 9.  Bekendtgørelsen træder i kraft den 15. maj 1990.
 Stk. 2.  Samtidig ophæves bekendtgørelse nr. 613 af 29.  

 november 1973.
