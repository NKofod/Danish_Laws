Bekendtgørelse om forretningsorden for  

 Helbredsnævnet for Søfarende og Fiskere I medfør af § 4, stk. 2, og § 75 a i Sømandsloven, jf.  

 lovbekendtgørelse nr. 766 af 19. september 1995, som ændret  

 senest ved lov nr. 1088 af 29. december 1999, og bekendtgørelse nr.  

 903 af 28. september 2000 om lægeundersøgelse af  

 søfarende og fiskere fastsættes:
Helbredsnævnet for Søfarende og Fiskeres  

 kompetence og organisation § 1. Helbredsnævnet for Søfarende og  

 Fiskere behandler klager over afgørelser om en persons fysiske og  

 psykiske egnethed til at udføre arbejde om bord i et skib, der kan  

 indbringes for nævnet efter reglerne i bekendtgørelse om  

 lægeundersøgelse af søfarende og fiskere.
 Stk. 2. Nævnets afgørelse kan ikke  

 indbringes for anden administrativ myndighed.
 § 2. Helbredsnævnet består af en  

 formand, der skal opfylde de almindelige betingelser for at blive  

 udnævnt til dommer, samt 3 andre medlemmer, der skal være  

 henholdsvis søkyndig, fiskerikyndig og læge med indsigt i  

 søfartsmedicinske forhold.
Stk. 2. Erhvervsministeren udpeger formanden og de  

 sø- og fiskerikyndige medlemmer, medens det lægelige medlem og  

 dennes stedfortræder udpeges af Erhvervsministeren efter indstilling  

 fra Sundhedsstyrelsen.
Ministeren udpeger endvidere stedfortrædere for  

 nævnets sø- og fiskerikyndige medlemmer.
 Stk. 3. Hvervet i stk. 2 ophører med udgangen af  

 den måned, hvori vedkommende fylder 70 år.
§ 3. Formanden tilrettelægger nævnets  

 arbejde, herunder arbejdet i dets sekretariat.
Formanden drager omsorg for  

 indkaldelse til møder, leder møderne og sørger for, at  

 arbejdet udføres på en hensigtsmæssig måde.
 Stk. 2. Helbredsnævnets sekretariat varetages af  

 Søfartsstyrelsen.
 Stk. 3. Søfartsstyrelsen afholder de med  

 nævnets arbejde forbundne udgifter.
Sagens forberedelse § 4. Klage indgives skriftligt gennem  

 Søfartsstyrelsen til Helbredsnævnet for Søfarende og  

 Fiskere, sekretariatet, Vermundsgade 38 C, 2100 København Ø.
 § 5. Helbredsnævnet eller formanden på  

 dets vegne kan afvise klager, der ikke er omfattet af nævnets  

 kompetence, er indgivet for sent, eller som er indgivet af en, der ikke er  

 klageberettiget.
§ 6. En klage har ikke opsættende virkning,  

 medmindre dette er fastsat i anden lovgivning.
Klagen skal indgives inden 4  

 uger efter, at resultatet af den foreskrevne lægeundersøgelse  

 foreligger.
 Stk. 2. Helbredsnævnet kan se bort fra  

 klagefristen, når der er særlig grund dertil.
 § 7. Helbredsnævnet eller formanden på  

 dets vegne er berettiget til i de enkelte sager at iværksætte  

 undersøgelser samt at indhente yderligere oplysninger eller  

 erklæringer fra sagkyndige.
 Stk. 2. Der skal gives klageren og den indklagede adgang  

 til at gøre sig bekendt med det for nævnet foreliggende  

 materiale, medmindre adgangen til aktindsigt er begrænset i anden  

 lovgivning.
Sagens afgørelse § 8. Helbredsnævnets afgørelser  

 træffes ved almindeligt stemmeflertal.
Vedrører klagen over  

 lægeundersøgelsen en søfarende, deltager det  

 søkyndige medlem i behandlingen, medens det fiskerikyndige medlem  

 deltager, hvis klagen vedrører en fisker.
For at beslutning kan  

 træffes, skal 3 medlemmer eller deres respektive stedfortrædere  

 deltage i afgørelsen.
Hvert medlem har en stemme.
 Stk. 2. Afgørelsen indføres i en protokol,  

 der underskrives af formanden og de to, der har deltaget i afgørelsen.
 § 9. Snarest muligt efter en sags behandling i  

 nævnet underrettes klageren og Søfartsstyrelsen om  

 afgørelsen.
 § 10. Helbredsnævnets møder er ikke  

 offentlige.
 § 11. Helbredsnævnets medlemmer, stedfortrædere og  

 sekretær er forpligtet til over for uvedkommende at bevare tavshed med  

 hensyn til de forhold, de får kendskab til gennem deres virksomhed for  

 nævnet.
 § 12. Bekendtgørelsen træder i kraft  

 15. april 2001 og har virkning for lægeundersøgelser af  

 søfarende og fiskere foretaget efter 31. oktober 2000.
 Stk. 2. Bekendtgørelse nr. 525 af 23. juni 1995 om  

 forretningsorden for Helbredsnævnet for Søfarende  

 ophæves.
