 I medfør af § 2, stk. 1, nr. 6, § 2, stk. 3, § 17, stk. 1, og § 19, i lov  

 nr. 285 af 27. april 1994 om førstegangsomsætning af fisk, § 38, stk. 5, § 41  

 og § 42, stk. 1, nr. 3-5 og stk. 2-3, i lov om saltvandsfiskeri, jf.  

 lovbekendtgørelse nr. 798 af 29. september 1993, som ændret ved lov nr. 1082  

 af 22. december 1993, §§ 4 og 8 samt § 12, stk. 2-3, i lov om regulering af  

 fiskeriet, jf. lovbekendtgørelse nr. 904 af 30. november 1993, § 1, stk. 1 og  

 2, § 3, § 6, stk. 2-6, §§ 6 a og 7 i lov om administration af Det Europæiske  

 Økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v., jf. lovbekendtgørelse nr. 636 af 17. juli 1992 og § 27 og  

 § 28, stk. 4-6, i lov om kvalitetskontrol med fisk og fiskevarer, jf.  

 lovbekendtgørelse nr. 649 af 4. august 1993, fastsættes:
Området for anvendelse af bekendtgørelsen § 1.  Bekendtgørelsen gælder for personer og  

 virksomheder, der losser, modtager, transporterer, forarbejder, opbevarer,  

 udbyder til salg, sælger, køber eller importerer fisk, og for fiskere, der  

 afsætter egen fangst direkte til forbrugerne eller lander direkte i udlandet,  

 samhandler/eksporterer, herunder transiterer, egen fangst, eventuelt gennem  

 en udenlandsk opkøber her i landet, eller tilvirker egen fangst.
 Stk. 2.  Ved fisk forstås enhver art af fisk, krebs- og  

 bløddyr eller dele deraf.
Registrering og indsendelse af oplysninger § 2.  Fiskeauktioner, samlecentraler,  

 andelsfiskesalgsforeninger, pakhuse, kølehuse eller andre, der modtager fisk  

 til formidling af salg, opbevaring, sortering, kassesætning eller lignende  

 behandling, før fisken sælges i første omsætningsled, skal:
 Stk. 2.  Personer og virksomheder, der som led i deres  

 erhverv køber fisk direkte fra fiskere til salg på hjemmemarkedet, til  

 udførsel, herunder transitering, til konservering eller tilvirkning for  

 senere salg, skal:
 Stk. 3.  Personer og virksomheder, der modtager fisk  

 direkte fra fiskere, hvor salg har fundet sted før landing af fisken, skal:
 Stk. 4.  Fiskere, der afsætter egen fangst direkte til  

 forbrugerne, eller lander direkte i udlandet, samhandler/eksporterer,  

 herunder transiterer eller tilvirker egen fangst skal:
 § 3.  Fiskeridirektoratet kan give personer og  

 virksomheder, som importerer fisk og fiskeprodukter, der er omfattet af § 2,  

 stk. 1, nr. 6, jf. § 2, stk. 3, i lov nr. 285 af 27. april 1994 om  

 førstegangsomsætning af fisk påbud om:
 Stk. 2.  Ved import forstås i denne paragraf køb af  

 fisk, der ikke er landet direkte i Danmark, og som importeres fra lande, der  

 ikke er medlemmer af EU.
 Stk. 3.  Fisk, som landes direkte i Danmark fra lande,  

 der er medlemmer af EU og alle øvrige lande, er omfattet af § 2.
 § 4.  De i § 2, stk. 1, nr. 2, stk. 2, nr. 2, stk. 3,  

 nr. 2, stk. 4, nr. 2 og 3, samt § 3, stk. 1, nr. 2, anførte frister forlænges  

 til den følgende hverdag, hvis de udløber på en søn- eller helligdag.
 § 5.  Fiskeridirektoratet kan give enhver, der er  

 omfattet af bekendtgørelsen, særlig anvisning om indsendelse af oplysninger,  

 herunder om indberetning i edb-læsbar form.
 § 6.  Fiskeridirektoratet kan give personer og  

 virksomheder, der modtager, sælger eller køber fisk, men som ikke er omfattet  

 af §§ 2 og 3, påbud om at notere og afgive oplysninger efter reglerne i  

 bekendtgørelsen.
 § 7.  De oplysninger, der i medfør af §§ 2 og 3 gives  

 til Fiskeridirektoratet, kan af Fiskeridirektoratet gives videre til  

 producentorganisationen, såfremt oplysningerne vedrører et medlem, og det  

 fremgår af betingelserne for medlemskabet af producentorganisationen, og  

 medlemmet ved sin optagelse skriftligt har accepteret, at oplysningerne gives  

 videre.
Bestemmelser om kontrol § 8.  Fiskeridirektoratet kan påbyde, at personer og  

 virksomheder, der losser, modtager eller transporterer fisk, forudanmelder  

 losningen, modtagelsen eller transporten til Fiskeridirektoratet i det omfang  

 og på de områder, hvor det skønnes nødvendigt for tilsynets udøvelse.
 Stk. 2.  Anmeldelsen skal finde sted inden for  

 Fiskeridirektoratets almindelige åbningstid og altid senest 2 timer, før  

 losningen, modtagelsen eller transporten indledes, medmindre andet fremgår af  

 påbuddet.
 § 9.  Fiskeridirektoratet kan påbyde, at personer og  

 virksomheder losser, modtager eller transporterer fisk inden for nærmere  

 angivne tidspunkter.
 Stk. 2.  Fiskeridirektoratet kan ligeledes forbyde, at  

 personer og virksomheder losser, modtager eller transporterer fisk, før  

 kontrol har fundet sted.
 § 10.  Fiskeridirektoratet kan meddele påbud til  

 personer og virksomheder, der losser, modtager, transporterer, forarbejder,  

 opbevarer, udbyder til salg, sælger eller køber, eksporterer eller importerer  

 fisk, om virksomhedens drift og indretning.
 § 11.  Personer og virksomheder skal efter påbud fra  

 Fiskeridirektoratet give oplysninger, herunder regnskabsmæssige, om losning,  

 modtagelse, transport, forarbejdning, opbevaring, udbud til salg, salg eller  

 køb, eksport eller import af fisk.
 § 12.  Fiskeridirektoratet kan i øvrigt meddele de  

 påbud og forbud, der er nødvendige for at gennemføre kontrol med  

 overholdelsen af reglerne i eller bestemmelser udstedt i medfør af lov om  

 saltvandsfiskeri, lov om regulering af fiskeriet, lov om førstegangsomsætning  

 af fisk, lov om administration af Det Europæiske Økonomiske Fællesskabs  

 forordninger om etablering af en fælles strukturpolitik for fiskerisektoren  

 og om den fælles markedsordning for fiskerivarer og lov om kvalitetskontrol  

 med fisk og fiskevarer.
 § 13.  Fiskeridirektoratet kan til nærmere  

 undersøgelser og til statistisk bearbejdning udtage prøver af fisk samt af  

 forarbejdede produkter.
Bestemmelser om straf § 14.  Med bøde straffes den, der overtræder § 2 eller  

 tilsidesætter påbud og forbud udstedt i medfør af § 3, stk. 1, §§ 5 og 6 og  

 §§ 8-13.
 Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Bestemmelser om ikrafttrædelse § 15.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves Fiskeriministeriets  

 bekendtgørelse nr. 723 af 30. oktober 1991 om kontrol af og afgivelse af  

 oplysninger om fangst af fisk.
Landbrugs- og Fiskeriministeriet, den 8.  

 februar 1995 Henrik Dam Kristensen / Lars B.F.
Poulsen Bilag 1 Nærmere bestemmelser om afgivelse af oplysninger om fangst af fisk Oplysninger i henhold til § 2 må kun indeholde oplysninger om fisk fra en  

 fangstrejse og skal indeholde følgende oplysninger pr. fangstrejse:
1. Identifikationsoplysninger A.
Indberetterens navn, adresse og bevillingsnummer eller  

 identifikationskode.
Identifikationskoden fås ved henvendelse til  

 Fiskeridirektoratet.
B.
Fiskerfartøjets havnekendingsnummer.
For fartøjer, som ikke skal have  

 et havnekendingsnummer, angives fiskerens navn, adresse og CPR-nummer.
C.
Landingsdato, dvs. den dato, hvor fisken er bragt i land.
D.
Den havn eller landingsplads, hvor fangsten er landet.
E.
Hvis fiskeren er medlem af en producentorganisation, skal navnet på  

 producentorganisationen og medlemsnummeret angives.
 Fiskeauktioner skal yderligere indberette samlet for alle partier, der er  

 modtaget fra en enkelt samlecentral den pågældende dag (sumindberetning).  

 Sumindberetningen skal indeholde:
A.
Fiskeauktionens navn og adresse eller fiskeauktionens  

 identifikationskode.
B.
Samlecentralens navn, adresse og bevillingsnummer.
C.
Modtagelsesdato.
2. Detailoplysninger For de forskellige arter af fisk angives værdi og vægt med følgende  

 specifikationer:
A.
For arter, hvor der er fastsat krav om friskheds- og  

 størrelsessortering, skal vægten og værdien af hver kategori anføres.  

 Omkostninger må ikke indregnes i fakturaprisen, men skal angives særskilt.
B.
For direkte landinger af fisk fra tredjelande skal værdien angives med  

 følgende specifikationer:
Fakturaprisen med særskilt angivelse af eventuelle omkostninger, der er  

 lagt til fakturaen for omkostninger, der er påløbet før indførselsstedet i  

 Danmark.
Samt særskilt angivelse af eventuelle omkostninger, der er  

 fratrukket fakturaen for omkostninger, der er påløbet efter indførselsstedet  

 i Danmark.
De ovennævnte omkostninger skal anvendes til beregning af  

 toldværdi, og skal angives særskilt for hele partier, og må ikke være  

 indregnet i fakturaprisen for den enkelte art.
C.
Et parti, der tages tilbage i henhold til Det Europæiske Økonomiske  

 Fællesskabs markedsordning for fiskerivarer skal specificeres på arter,  

 kvalitet og størrelse med oplysning om, at det er fisk, der er taget tilbage  

 i forhold til denne markedsordning.
Oplysning, om at partiet er taget  

 tilbage, gives ved at mærke partiet med koden P.
D.
Et parti, der kasseres som uegnet til konsum og derefter afsættes til  

 anden anvendelse eller destrueres, skal ligeledes specificeres på arter.  

 Partiet mærkes med koden K.
E.
For køb af fisk til anvendelse som fiske- eller dyrefoder eller  

 tilvirkning i destruktionsanstalter, fiskemelsfabrikker eller lignende  

 virksomheder angives som minimum den mest betydende art i partiet, der mærkes  

 med koden I.
For litra A, B, C, D, og E oplyses den behandlingsgrad, som fisken var  

 underkastet, herunder f.eks. om fisken var levende, renset, urenset, med  

 hoved, uden hoved, filetteret, kogt eller frosset.
I de tilfælde, hvor  

 forskellige behandlingsgrader anvendes, skal dette angives med oplysning om  

 vægt og værdi af hver underkategori af fisken.
 Hvor en virksomhed modtager fisk og indberetter herom i medfør af § 2,  

 stk. 1, uden at virksomheden køber fisk eller formidler betaling for fisk til  

 fiskeren, kræves der ikke oplysning om prisen på det pågældende parti fisk,  

 men derimod oplysning om hvem fisken er sendt videre til.
Bilag 2 Bestemmelser for afgivelse af oplysninger om import af fiskeprodukter m.v.  

 fra tredjelande (undtagen direkte landinger fra fiskerfartøjer) Indberetningen skal indeholde oplysninger om:
A.
Indberetters navn, adresse og bevillingsnummer eller indberetterens  

 identifikationskode.
B.
Varens oprindelsesland, dvs. angivelse af i hvilket land varen er  

 fremstillet.
Hvis der er tale om to eller flere lande, det land, hvori den  

 sidste egentlige forarbejdning har fundet sted.
Ompakning, sortering eller  

 blanding betragtes ikke som forarbejdning, medmindre varen efter behandlingen  

 ikke længere kan henføres til noget andet oprindelsesland end det, hvori  

 denne behandling har fundet sted.
C.
Indførselsdato.
Dvs. datoen for varens ankomst til dansk grænse,  

 svarende til datoen for godsdeklarering af varen.
D.
Dispositionsdato.
Dvs. datoen for varens overgang til fri omsætning i  

 EU, svarende til datoen for varens fortoldning.
E.
Afsendelsesland, dvs. det land hvorfra varen er afsendt med Danmark som  

 bestemmelsesland.
F.
Aftager.
Såfremt varen genudføres uden fortoldning (transiteres)  

 angives navn og adresse på modtageren.
G.
For hver varekategori (jævnfør nedenfor) anføres værdi og vægt med  

 følgende specifikationer:
Værdien angives som fakturaprisen med særskilt angivelse af eventuelle  

 omkostninger, der er lagt til fakturaen for omkostninger, der er påløbet før  

 indførselsstedet i Danmark.
Samt særskilt angivelse af eventuelle  

 omkostninger, der er fratrukket fakturaen for omkostninger, der er påløbet  

 efter indførselsstedet i Danmark.
De ovennævnte omkostninger skal anvendes  

 til beregning af toldværdi, og skal angives særskilt for hele partiet, og må  

 ikke være indregnet i fakturaprisen for den enkelte art.
For hvert vareparti skal angives en 7 karakter produktkode.
De første 3  

 karakterer i produktkoden angiver arten på den eller de fiskearter, der  

 indgår i produktet.
Fjerde og femte felt angiver produktets tilstandskode,  

 samt friskhedsklasse (kvalitet) for ferske produkter.
Sjette felt er numerisk  

 og indeholder størrelseskategori og endelig indeholder sidste felt kode for  

 fersk, kølet, frossen eller anden import.
Nedenfor er angivet koderne for samtlige produkter, der skal indberettes.  

 For ferske og kølede produkter skal oplysningerne gives for hver kvalitets-  

 og størrelseskategori i overensstemmelse med de gældende  

 fællesskabsbestemmelser herfor.
For frosne produkter anvendes kvalitetskode  

 X.
For ukendt størrelse anvendes størrelseskode 9.
 Markedsnormerne er fastlagt i Rådets forordning EØF nr. 103/76 senest  

 ændret ved Rådets forordning EØF nr. 1935/93 af 12. juli 1993; samt Rådets  

 forordning EØF 104/76 senest ændret ved Rådets forordning EØF nr. 3162/91 af  

 28. oktober 1991.
 Kodeforklaring:
Tabellen nedenfor indeholder en listning af samtlige produkter, der skal  

 indberettes om.
I tabellens første søjle står de varepositionsnumre  

 produkterne kan henføres til indenfor den kombinerede nomenklatur KN.
De  

 markedskategorier, der skal anvendes i indberetningen, er mere detaljerede  

 end nummereringen indenfor KN.
KN nummeret er derfor kun vejledende, og nogle  

 KN numre kan optræde flere gange, hvis der skal indberettes for flere  

 markedskategorier indenfor samme nummer.
Indberetningskoden er angivet yderst til højre (tredje søjle). Bemærk at  

 for alle ferske eller kølede produkter skal indberettes friskhedsgrad (E, A,  

 B) og sorteringsstørrelse.
Det er vist ved angivelse af .. for de manglende  

 koder.
