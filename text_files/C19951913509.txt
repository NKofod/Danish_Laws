Formål og opgaver § 1.  Narkotikarådet skal følge udviklingen inden for  

 forebyggelse, behandling og kontrol på stofmisbrugsområdet samt bidrage til  

 en kvalificering og en forbedret koordination af den samlede indsats på  

 området.
§ 2.  Rådet skal som rådgivende overfor Folketinget og  

 de involverede ministerier inden for det formål, som er nævnt i § 1 Narkotikarådet § 3.  Narkotikarådet nedsættes under Socialministeren,  

 men skal i øvrigt fungere som et selvstændigt organ.
 Stk. 2.  Rådet består af en formand, en næstformand og  

 20 medlemmer, der udpeges for en 4 års periode, dog udpeges 10 medlemmer af  

 det første rådskollegium for en 2 års periode.
 Stk. 3.  Socialministeren udpeger formanden og 10  

 medlemmer som personligt udpegede medlemmer, herunder medlemmer med faglig  

 ekspertviden om delområder inden for rådets virksomhed samt medlemmer fra  

 frivillige/private organisationer og interesseorganisationer.
Socialministeren udpeger endvidere efter indstilling fra de respektive  

 myndigheder - 3 medlemmer repræsenterende henholdsvis Justitsministeriet,  

 Sundhedsministeriet og Socialministeriet, - 5 medlemmer repræsenterende henholdsvis Sundhedsstyrelsen,  

 Kriminalforsorgen, politiet, retsvæsen og toldmyndighederne, - 3 medlemmer repræsenterende henholdsvis Kommunernes Landsforening,  

 Amtsrådsforeningen i Danmark samt Københavns og Frederiksberg kommuner i  

 fællesskab.
 Stk. 4.  Socialministeren udpeger en næstformand blandt  

 rådets medlemmer.
§ 4.  Udtræder et medlem af rådet inden udløbet af en  

 periode, sker nyudpegning dog kun for den resterende del af perioden.  

 Medlemmerne fungerer indtil nye medlemmer er udpeget.
Socialministeren kan  

 foretage genudpegning.
 § 5.  Rådet fastsætter inden for de rammer, der er  

 angivet i § 1 og § 2, de nærmere retningslinier for sin virksomhed.
 Stk. 2.  Rådet kan træffe beslutning om nedsættelse af  

 ad hoc udvalg efter behov, til afklaring eller undersøgelse af særlige  

 problemfelter.
 § 6.  Narkotikarådet betjenes af et sekretariat, der  

 varetager den daglige administration og sekretærfunktionerne i rådets  

 organer.
Mødeindkaldelse og mødebehandling § 7.  Narkotikarådet indkaldes til møde mindst 4 gange  

 årligt, eller når formanden eller mindst 1/3 af medlemmerne finder det  

 ønskeligt.
Stk. 2.  Narkotikarådets sekretariat sørger for, at  

 møder, om muligt, indkaldes med mindst 14 dages varsel.
Så vidt muligt  

 udsendes endelig dagsorden og mødemateriale senest 1 uge før mødets  

 afholdelse.
Stk. 3.  Rådets møder er ikke offentlige.
Rådets  

 sekretariat deltager i møderne.
Rådet kan tillade andre at deltage.
 Stk. 4.  Der udarbejdes referat af rådets møder.
 § 8.  Narkotikarådets formand - eller i dennes forfald  

 rådets næstformand - leder rådets møder.
 Stk. 2.  Rådet er beslutningsdygtigt, når formanden  

 eller næstformanden og mindst halvdelen af medlemmerne er til stede.
Stk. 3.  Rådet tilstræber enighed ved udtalelser til  

 regeringen, Folketinget eller offentligheden.
Opnås enighed ikke kan en  

 udtalelse vedtages ved almindelig stemmeflerhed.
I tilfælde af stemmelighed  

 er formandens - eller i dennes fravær næstformandens - stemme afgørende.
Det  

 skal fremgå af udtalelsen, at enighed ikke er opnået.
 Stk 4.  Beslutninger i øvrigt træffes på samme måde ved  

 almindelig stemmeflerhed.
 Stk. 5.  Formanden kan disponere på rådets vegne i  

 sager, der ikke tåler opsættelse eller ikke giver anledning til tvivl.
Udgifter og vederlag § 9.  Udgifter ved Narkotikarådets virksomhed afholdes  

 af statskassen.
Rådet kan dog søge udgifter til konkrete initiativer dækket  

 ad anden vej.
 Stk. 2.  Formanden samt medlemmer af rådet, som ikke  

 repræsenterer myndigheder eller i kraft af et organisationstilhørsforhold får  

 økonomisk dækning for rådsarbejdet, oppebærer vederlag, som fastsættes af  

 Finansministeriet efter indstilling fra Socialministeriets departement.
 Stk. 3.  I forbindelse med rådets møder modtager  

 medlemmerne godtgørelse for rejse- og opholdsudgifter efter de regler, som  

 gælder for statens tjenestemænd.
Ikrafttrædelses- og ændringsbestemmelser § 10.  Vedtægten træder i kraft med det samme og har  

 virkning fra 1. januar 1995.
 § 11.  Socialministeren kan efter forhandling med  

 Narkotikarådet træffe bestemmelse om ændring af denne vedtægt.
