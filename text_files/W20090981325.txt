Landmand med grønt bevis, landmænd med grønt bevis havde tidligere for højt uddannelsesniveau, til at være omfattet af målgruppen for VEU-godtgørelse, lovændring vedrørende uddannelsen Dato: 12. marts 2009 J.nr.
 Ankenævnet har behandlet din klage på møde den 11. marts 2009.
Nævnet traf denne A F G Ø R E L S E Du er omfattet af den personkreds, der er berettiget til VEU-godtgørelse, under deltagelse i kurset Godstransport afholdt i perioderne fra den 5. januar 2009 til 6. februar 2009 samt 16. februar 2009 til 20. februar 2009, i alt 30 dage.
 Du har derfor ret til VEU-godtgørelse under deltagelse i kurserne, forudsat du opfylder de øvrige betingelser herfor.
 Ankenævnet ændrer således a-kassens afgørelse af den 13. januar 2009.
B E G R U N D E L S E Ankenævnet har lagt til grund, at  du har søgt om VEU-godtgørelse under deltagelse i kurset Godstransport afholdt i perioderne fra den 5. januar 2009 til 6. februar 2009 samt 16. februar 2009 til 20. februar 2009, i alt 30 dage, og  du har gennemført landbrugsskolens driftslederuddannelse i perioden fra den 3. oktober 1982 til den 30. juni 1983 på XX Landbrugsskole med en varighed på 9 måneder.
 Ankenævnet har endvidere lagt til grund, at a-kassen har truffet afgørelse om, at du ikke opfyldte betingelserne for at modtage VEU-godtgørelse under deltagelse i kurset Godstransport afholdt i perioderne fra den 5. januar 2009 til 6. februar 2009 samt 16. februar 2009 til 20. februar 2009.
 Efter reglerne er det en betingelse for at opnå VEU-godtgørelse, at ansøgeren ikke har en uddannelse, der med hensyn til niveau og varighed overstiger niveauet for erhvervsuddannelse, medmindre uddannelsen ikke har været anvendt i de sidste 5 år.
 Indtil den 30. juni 2008 blev landmandsuddannelser med grønt bevis efter praksis anset for at overstige niveauet for erhvervsuddannelser.
 Efter regelændring pr. 1. juli 2008 sidestilles landmandsuddannelser inklusive tilhørende overbygninger med erhvervsuddannelser.
 Ankenævnet har ved afgørelsen lagt vægt på, at du med uddannelsen som landmand med grønt bevis har gennemført en uddannelse, der sidestilles med niveauet for erhvervsuddannelse.
 Du er derfor omfattet af den personkreds, der er berettiget til VEU-godtgørelse.
R E G L E R Ankenævnet henviser til  § 2, stk. 2 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007, og  § 4, stk. 1, nr. 2 og 4 i Undervisningsministeriets bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne ff fuldmægtig Du kan læse om afgørelsens retlige grundlag på de følgende sider.
 Kopi til:
Regler Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007 § 2. Den personkreds, der kan opnå ydelser efter § 1, omfatter:
1) beskæftigede lønmodtagere, såvel privat som offentligt ansatte, 2) selvstændige erhvervsdrivende og 3) ledige, der er berettigede til dagpenge efter § 55 i lov om arbejdsløshedsforsikring m.v. og a) er fyldt 25 år, og som inden for de første 9 måneders sammenlagt ledighed efter eget valg deltager i uddannelse, der er nævnt i § 3, nr. 1-8, dog højst i en periode på 6 uger, eller b) endnu ikke er fyldt 25 år, og som inden for de første 6 måneders sammenlagt ledighed efter eget valg deltager i uddannelse, der er nævnt i § 3, nr. 1-8, dog højst i en periode på 6 uger.
 Stk. 2. Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt i de sidste 5 år.
