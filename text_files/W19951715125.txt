 Ligningsrådet udtalte vejledende, at gevinst/tab på  

 værdipapirer og valutaterminskontrakter skulle opgøres efter de  

 for det pågældende papir gældende regler.  

 Ligningsrådet udtalte videre, at avanceopgørelsen på de  

 omhandlede papirer skulle foretages på afviklingsdagen til den på  

 aftaledagen aftalte børskurs.
Kurssikring ved køb af  

 børsnoterede værdipapirer i fremmed valuta, De stillede spørgsmål var følgende:
1. Skal A Bank A/S's kunder foretage særskilt opgørelse af  

 gevinst/tab på en integreret valutaterminsforretning i overensstemmelse  

 med kursgevinstlovens § 8C uagtet at denne ene og alene indgås som  

 konsekvens af den lange afviklingsperiode på udenlandske  

 værdipapirer? Såfremt spørgsmålet besvares bekræftende  

 ønskes oplyst hvorledes gevinst/tab opgøres.
Der ønskes  

 en præcis angivelse af, hvilke datoer valutakursopgørelsen skal  

 tage udgangspunkt i.
2. Skal A Bank A/S's kunder alene foretage en samlet opgørelse af  

 gevinst/tab på fondsspotforretningen i overensstemmelse med  

 kursgevinstloven for såvidt angår obligationer og  

 aktieavancebeskatningsloven for så vidt angår aktier? Såfremt spørgsmålet besvares bekræftende  

 ønskes oplyst hvorledes gevinst/tab skal opgøres.
Der  

 ønskes en præcis angivelse af, hvilke datoer opgørelsen  

 skal tage udgangspunkt i.
 Sagsfremstilling og begrundelse:
A Bank A/S foretager i en række tilfælde køb og salg af  

 udenlandske obligationer og aktier for Bankens kunder.
Afregningen  

 består af en børskurs og en valutakurs, som begge fremgår  

 af Bankens afregning over for kunden.
Afviklingsperioden for handel med udenlandske værdipapirer kan  

 variere fra 5 og op til 30 dage.
Imidlertid handles valuta normalt med en  

 afviklingsperiode på 2 dage.
Hvis kunden ønsker at afdække  

 sin valutarisiko og dermed afregne i DKK, indgås en såkaldt  

 "integreret" valutaterminsforretning.
Indgåelsen af  

 valutaterminsforretningen er alene begrundet i den lange afviklingsperiode  

 for det pågældende værdipapir.
 Såfremt der ikke indgås en sådan  

 valutaterminsforretning, vil kunden have en valutakursrisiko og dermed ikke  

 kende provenuet i DKK af den indgåede handel.
 Der skitseredes et eksempel ved salg af SEK 1.000.000,- SKF obligationer  

 til kurs 98, handelsdato 3/3 93 og afviklingsdato/valør 11/3 93:
 Bankens salg:
1.000.000, til kurs 98 SEK 980.000, Vedhængende rente fra xx.xx.- 11/3 93 20.000,- I alt SEK 1.000.000,- Valutakurs 82,25 valør 11/3 93 DKK 822.500, Valutakursen fremkommer som en integreret valutaterminsforretning,  

 således:
Bankens salg af SEK, spotkurs 5/3 93 82,20 Terminstillæg/-fradrag perioden 5/3 93 - 11/3 93 0,05 Terminskurs pr. 11/3 93 jf. ovenfor 82,25 A Bank A/S var af den opfattelse, at uanset valuta isoleret set normalt  

 har en afviklingsperiode på 2 dage, skal valutaterminsforretningen ses  

 i sammenhæng med fondshandlen, som den er affødt af, og som har  

 en længere normal afviklingsperiode.
Banken var derfor af den  

 opfattelse, at gevinst/tab alene skulle opgøres under eet for  

 fondshandlen.
Ligningsmyndigheder udtalte, at der skulle ske en særskilt  

 opgørelse efter reglerne i kursgevinstloven §§ 8C-G af den del af  

 engagementet, der har karakter af valutaterminskontrakt.
Det vil sige af den  

 terminskontrakt, der indgås for at sikre kunden mod valutasvingninger i  

 forbindelse med afviklingen af forretningen.
Ligningsmyndigheden lagde herved  

 vægt på, at terminsforretningen indgås for at afdække  

 risikoen i forbindelse med køb og salg af udenlandske obligationer, og  

 at gevinst og tab på finansielle kontrakter omfattet af  

 kursgevinstloven skal opgøres uden hensyntagen til behandlingen af det  

 underliggende aktiv.
Der skal derfor foretages en særskilt opgørelse af gevinst og  

 tab på valutaterminsforretningen og på det underliggende aktiv,  

 således at gevinst og tab på valutaterminsforretningen  

 udgør forskellen mellem den aftalte terminskurs og den kurs, der rent  

 faktisk er gældende på det tidspunkt, hvor afviklingen sker.
 Gevinst og tab på det underliggende aktiv skal opgøres med  

 udgangspunkt i en anskaffelseskurs svarende til den faktiske kurs på  

 det tidspunkt, hvor afviklingen sker, det vil sige samme kurs, som anvendes  

 som faktisk kurs i relation til terminskontrakten.
 Da A Bank A/S ikke er skattesubjekt for de skitserede dispositioner,  

 afviste Ligningsrådet at give bindende forhåndsbesked.
 Rådet udtalte vejledende følgende:
 Ligningsrådet bemærkede indledningsvis, at der i den  

 vejledende udtalelse var taget udgangspunkt i principperne og datoerne, jf.  

 spørgsmålet, i det tidligere i den bindende forhåndsbesked  

 beskrevne eksempel, udarbejdet af A Bank A/S.
Ligningsrådet udtalte, at der som sagen var oplyst er tale om 2  

 uafhængige transaktioner.
Disse består dels i et salg af  

 udenlandske aktier/obligationer og dels indgåelse af en  

 valutaterminskontrakt.
 Gevinst/tab skal herefter opgøres efter skattelovgivningens  

 almindelige regler for det pågældende aktiv.
 Hvad angår aktier/obligationer anses den aftalte portefølje i  

 henseende til den beløbsmæssige avanceopgørelse for  

 afstået på afviklingsdagen (11/3-93) til den på aftaledagen  

 (3/3-93) aftalte børskurs (98). Ved avanceopgørelsen skal  

 anvendes valutakursen på afviklingsdagen (11/3 93).
 Ligningsrådet bemærkede, at man herved havde lagt til grund,  

 at parterne på aftaledagen og på markedsvilkår har  

 indgået en bindende aftale på den udenlandske børs, men at  

 de tekniske grunde der medfører, at de omhandlede handler med  

 aktier/obligationer i fremmed valuta ikke kan gennemføres på  

 aftaledagen, udskyder afståelsen til afviklingstidspunktet, at renten  

 på obligationen i perioden frem til afviklingstidspunktet efter det  

 oplyste tilfalder sælger, at det først er på  

 afviklingstidspunktet sælger modtager valutaprovenuet fra handelen,  

 uagtet at afviklingstiden på valutaen er kortere end afviklingstiden  

 på aktivet samt at afviklingsperiodens længde ligger inden for en  

 periode der er normal for det pågældende aktiv fra det  

 pågældende land, jf. cirkulære om kursgevinstlovens pkt.  

 120, 3. punktum.
Ligningsrådet udtalte endvidere vejledende, at fortjeneste/tab  

 på valutaterminsforretningen opgøres og beskattes efter de  

 almindelige regler i kursgevinstlovens § 8C jf. § 8E Afslutningsvis bemærkede Ligningsrådet, at valutakursrisikoen  

 i den periode der forløber fra afståelsestidspunktet for  

 obligationen, og frem til tidspunktet hvor der udgåes en  

 valutaterminskontrakt til kurssikring af provenuet fra salget af  

 obligationen, er en risiko der påhviler sælger.
