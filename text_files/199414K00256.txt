Nr BTL 256 Betænkning over Forslag til lov om anvendelse af Frøstruplejren   

 Nr L 256 1994-95, 1. samling Afgivet af Miljø- og Planlægningsudvalget Afgivet: 19950523 Udvalget har behandlet lovforslaget i nogle møder og har herunder stillet  

 spørgsmål til miljø- og energiministeren, som denne har besvaret dels  

 skriftligt, dels i samråd.
 Der er af miljø- og energiministeren og af et mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med det af miljø- og energiministeren  

 stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
Efter mindretallets opfattelse er lovforslaget udtryk for særlovgivning,  

 der bryder med en elementær retsopfattelse i det danske samfund.
Gennem ca.  

 25 år har beboerne i Frøstruplejren tilsidesat anmodninger, henvisninger og  

 domme, uden at retssamfundet har skredet ind.
Hvis Folketinget så nu, som  

 lovforslaget reelt gør det, gør det ulovlige til lov for dermed at  

 »løse« et mangeårigt problem, så er det efter mindretallets mening  

 et meget forkert signal at udsende til resten af befolkningen: Bare man  

 holder ud længe nok med ulovligheder, så lovliggør et folketingsflertal til  

 sidst forholdene.
 Derfor er denne særlov et første alvorligt skridt på en glidebane, hvor  

 borgernes almindelige retsopfattelse krænkes.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
 ÆndringsforslagAf et mindretal (FP):
 Til titlen 1) Titlen affattes således:
»Forslag til Lov om anvendelse af Frøstruplejren m.v.« Til § 1 2) Efter »Frøstruplejren« indsættes ordene:  

 »m.v.«, og ordene »den lokalplan« ændres til:  

 »lokalplaner«.
 Til § 2 3) Efter stk. 1 indsættes som nyt stykke:
» Stk. 2. Loven gælder endvidere for ejendommen matr.nr. 5 c,  

 Højstrup by, Tømmerby i Hanstholm Kommune.« Ny paragraf 4) Efter § 2 indsættes som ny paragraf:
»§ 01. Miljø- og energiministeren skal for den i § 2, stk. 2,  

 nævnte ejendom efter ansøgning fra ejendommens ejer tillade, at der opføres  

 et beboelseshus svarende til det ca. 100 år gamle, lille og beskedne hus, der  

 tidligere har været beliggende på ejendommen.
Reglerne i byggeloven og  

 bygningsreglementerne finder anvendelse.
Reglerne om landzonetilladelse i lov  

 om planlægning finder ikke anvendelse.
Stk. 2. Lovens § 3, § 4 og § 6, stk. 1, gælder ikke for den i § 2,  

 stk. 2, nævnte ejendom.« Af miljø- og energiministeren, tiltrådt af et flertal  

 (udvalget med undtagelse af V og KF):
 Til § 7 5) Stk. 3 affattes således:
»Stk. 3. Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.« Bemærkninger Til nr. 1-4 Hensigten med ændringsforslagene er at give en anden grundejer  

 i Hanstholm Kommune, den i medierne omtalte »Krudt-Peter«, samme  

 retsstilling i forhold til planlovgivningen, som beboerne i Frøstruplejren nu  

 tilsikres.
 »Krudt-Peter« ejer en ejendom i umiddelbar nærhed af  

 Frøstruplejren og ønsker der at genopføre et lille, beskedent beboelseshus,  

 som tidligere har ligget på ejendommen.
 Med ændringsforslagene pålægges miljø- og energiministeren at  

 tilvejebringe en lokalplan, hvormed der gives tilladelse til opførelse af det  

 nævnte beboelsehus, idet planlovens regler om landzonetilladelse ikke skal  

 finde anvendelse.
 Til nr. 5 Hensigten med ændringsforslaget er at give mulighed for også at  

 straffe en forening, en selvejende institution, en fond eller lignende med  

 bøde ved overtrædelse af vilkårene i den tilladelse, som miljø- og  

 energiministeren udsteder.
Martin Glerup (S) Helen Beim (S) Dorte Bennedsen (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Bodil Thrane  

 (V) Peter Hansen-Nord (V) Jens Vibjerg (V) Niels J.
Langkilde (KF) Gitte  

 Seeberg (KF) Jens Jørgensen (KF) Aage Brusgaard (FP)  

 nfmd.Centrum-Demokraterne havde ikke medlemmer i udvalget.
