Bekendtgørelse om ændring af bekendtgørelse om en midlertidig og målrettet lønkompensationsordning til virksomheder i økonomisk krise som følge af COVID-19 § 1 I bekendtgørelse nr. 1579 af 27. juni 2021 om en midlertidig og målrettet lønkompensationsordning til virksomheder i økonomisk krise som følge af COVID-19, som ændret ved bekendtgørelse nr. 1891 af 30. september 2021, bekendtgørelse nr. 2004 af 29. oktober 2021, bekendtgørelse nr. 2210 af 26. november 2021, bekendtgørelse nr. 2728 af 16. december 2021 og bekendtgørelse nr. 686 af 12. maj 2022, foretages følgende ændringer:
 1. § 1, stk. 2, affattes således:
»Stk. 2. Lønkompensationsordningen, jf. stk. 1, gælder for perioden fra og med 9. marts 2020 til og med 29. august 2020. Lønkompensationsordningen, jf. stk. 1, gælder ligeledes for virksomheder, der er omfattet af et forbud mod at holde åbent, i perioden fra forbuddets ikrafttrædelse og så længe forbuddet er gældende.« 2. § 2, nr. 1, litra b, affattes således:
»b) datoen for varsel eller politisk aftale om forbud mod at holde åbent, som vil ramme virksomheden eller produktionsenheden,« 3. § 2, nr. 1, litra d, affattes således:
»d) den 7. december 2020 for virksomheder eller produktionsenheder omfattet af § 1, stk. 4.« 4. § 2, nr. 6, affattes således:
»6) Forbud mod at holde åbent: Virksomheder der ved lov eller forskrifter udstedt i medfør heraf, har forbud mod at holde åbent grundet COVID-19.« 5. I § 3, stk. 4, ændres »1,8 mio.
EUR« til: »2,3 mio.
EUR«, »31. december 2021« til: »30. juni 2022«, »270.000 EUR« til: »345.000 EUR« og »225.000 EUR« til: »290.000 EUR«.
 6. § 5, stk. 7, affattes således:
»Stk. 7. En virksomhed, der modtager kompensation i henhold til § 1, stk. 2, 2. pkt., må ikke have en omsætning, der hidrører fra virksomhedens aktiviteter i form af salg af produkter og tjenesteydelser i perioden, som virksomheden modtager kompensation for.
Der ydes ikke kompensation, i det omfang opfyldelse af betingelsen i 1. pkt. er forårsaget af, at virksomheden uretmæssigt har undladt at henføre omsætning til denne kompensationsperiode.
Perioden efter 1. pkt. er, for produktionsenheder af § 1, stk. 3, fra og med den 6. november 2020 og så længe kompensationsperioden løber.
Perioder med omsætning fratrækkes kompensation i forbindelse med efterkontrollen, jf. § 12, stk.1.« 7. I § 10, stk. 2 og 3, ændres »30. september 2022« til: »30. november 2022«.
 8. Efter § 10 indsættes:
»§ 10 a.
Har virksomheden, som har modtaget kompensation i henhold til § 1, stk. 2, 1. pkt., ikke indsendt den supplerende dokumentation efter § 10, stk. 1 inden den 30. september 2021, modtager virksomheden en rykker med en frist på 30 dage.
 Stk. 2. Uanset fristen i stk. 1, vil virksomheder, som ikke har haft adgang til at indsende den supplerende dokumentation efter § 10, stk. 1, som følge af Erhvervsstyrelsens forhold, modtage en rykker med en frist på 60 dage.
 Stk. 3. Uanset fristen i § 10 a, stk. 1 og 2, kan virksomheden indsende den supplerende dokumentation senest 30 dage efter fristen i styrelsens eventuelle rykkerskrivelse, hvis en af følgende betingelser er opfyldt, og det må anses for umuligt eller uforholdsmæssigt vanskeligt for virksomheden at overholde den af Erhvervsstyrelsen fastsatte frist, som følge heraf:
1) virksomheden har væsentlige aktiviteter i udlandet, eller 2) virksomheden er blevet ramt af udefrakommende forhold, der ikke kan tilskrives denne.
 Stk. 4. En virksomhed, der benytter fristen i stk. 3, skal ansøge herom på en af Erhvervsstyrelsen dertil indrettet løsning.
 Stk. 5. Har Erhvervsstyrelsen ikke truffet afgørelse senest to arbejdsdage efter ansøgning om fristforlængelse, skal ansøgningen anses for godkendt.
§ 10 b.
Virksomheder, som har modtaget kompensation i henhold til § 1, stk. 2, 2. pkt., § 1, stk. 3, § 1, stk. 4, eller § 1, stk. 2, 1. pkt. og 2. pkt., eller § 1, stk. 2, 1. pkt. og § 1, stk. 3, og som ikke haft mulighed for at indsende supplerende dokumentation efter § 10, stk. 1, inden den 30. november 2022, som følge af Erhvervsstyrelsens forhold, modtager virksomheden en invitation hertil med en frist på 60 dage.« 9. § 12, stk. 2, affattes således:
»Stk. 2. Opstår der flere krav om tilbagebetaling af kompensation til samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelsestidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.
Forældelsestidspunktet beregnes på baggrund af forældelseslovens almindelige regler.« 10. § 13 affattes således:
»§ 13. Erhvervsstyrelsen kan træffe afgørelse om hel eller delvis tilbagebetaling af kompensation, 1) hvis det viser sig, at forudsætninger for udbetalingen har ændret sig væsentligt, 2) hvis der er udbetalt for stor kompensation som følge af, at hjemsendelsen afbrydes før udløbet af den i ansøgningen, oplyste forventede hjemsendelsesperiode, jf. § 3, stk. 6, 3) hvis virksomheden har afgivet urigtige eller vildledende oplysninger eller har fortiet oplysninger af betydning for sagens afgørelse, eller 4) hvis den i § 10 omtalte dokumentation ikke indsendes inden for den af Erhvervsstyrelsen angivne frist, eller hvis dokumentationen er utilstrækkelig.
Stk. 2. Viser resultatet af efterreguleringen efter dette kapitel, at virksomheden skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.« § 2 Bekendtgørelsen træder i kraft den 30. september 2022.
