Cirkulære om dispositionsbegrænsninger for 2016 § 1. Med virkning for finansåret 2016 gennemføres en begrænsning af ministeriernes dispositionsadgang over de på finansloven opførte bevillinger.
Dispositionsbegrænsningen vedrører effektivisering af statslige indkøb i forbindelse med indgåelsen af nye, centralt koordinerede indkøbsaftaler i Statens Indkøbsprograms tiende fase.
§ 2. De nye centralt koordinerede indkøbsaftaler vil føre til en effektivisering af indkøbet på de omfattede indkøbsområder.
I forbindelse hermed nedsættes ministeriernes driftsrammer med de i bilag 1 viste beløb.
 § 3. Dispositionsbegrænsningen skal udvises som mindreforbrug på forslag til tillægsbevillingslov for 2016. Dispositionsbegrænsningen skal i TB-oversigterne kategoriseres under Dispositionsbegrænsninger med følgende tekst: »Effektivisering af indkøb mv.«.
