Forord Standardpriser Standardpris for en bil eller en motorcykel er en pris ved salg til  

 bruger, som er anmeldt over for toldvæsenet.
Prisen er fastsat på landsbasis  

 og må ikke overskrides.
Prisen indeholder moms, men ikke registreringsafgift.
 Standardprisen bruges ved opgørelse af den afgiftspligtige værdi til  

 beregning af registreringsafgift.
 Standardprisen gælder kun for nye køretøjer i original skikkelse.
Hvis et køretøj har kørt mere end 2 000 km, kan det ikke anses for at være  

 nyt.
Det samme gælder, hvis køretøjet har været udsat for beskadigelse eller  

 viser spor af slitage, som udelukker, at det kan sælges som nyt.
Hvis et køretøj monteres med tuningssæt, eller der foretages andre  

 væsentlige ændringer af køretøjets motor eller transmission, kan det ikke  

 anses for at være i original skikkelse.
Det samme gælder, hvis køretøjet får  

 monteret eller udskiftet større karrosseridele.
Hvis køretøjet derimod alene forsynes med udstyr, hvis montering kun  

 medfører mindre afvigelser fra standardkøretøjet, kan køretøjet anses for at  

 være i original skikkelse.
Det kan eksempelvis være montering af en  

 ventilationsklap (soltag af vip-op-typen) i en person- eller varebil eller  

 montering af sidevinduer i en varebil.
Standardprislister De anmeldte standardpriser optages af toldvæsenet på standardprislister  

 (hvide og blå).
På de hvide prislister (Motorkøretøj med standardudstyr) optages den  

 enkelte model med anførsel af - standardpris, - registreringsafgift heraf, - evt fradragsbeløb for trafiksikkerhedsfremmende udstyr og - evt friværdi for bilradio.
 På de blå prislister (Motorkøretøj med særligt udstyr) optages  

 standardpris-tillæg for fabriksmonteret ekstraudstyr og evt yderligere  

 fradragsbeløb for trafiksikkerhedsfremmende udstyr samt evt friværdi af  

 bilradio.
Prislisterne nummereres fortløbende inden for kalenderåret i 2  

 nummerrækker for hver farve.
En nummerrække for samtlige udsendte prislister  

 og en nummerrække for hvert mærke.
Ved hjælp af sidstnævnte nummerrække kan  

 forhandleren sikre sig, at han fra toldvæsenet har modtaget en ubrudt række  

 prislister.
 Prislisterne er forsynet med markering for ændringer i forhold til  

 tidligere udsendte prislister.
Anvendelsen Ved anvendelsen af standardprislisterne må forhandleren sikre sig, at der  

 er overensstemmelse mellem certifikat og standardprisliste med hensyn til det  

 pågældende køretøjs identitet.
Certifikatet, som er bevis for køretøjets  

 fortoldning, skal være udstedt på toldvæsenets blanket K 20.
 Forhandleren må endvidere sikre sig, at registreringstidspunktet for  

 køretøjet kommer til at ligge inden for standardprisens gyldighedsperiode.  

 Den kan være bestemt af certifikatets datering hos toldvæsenet (Tolddato)  

 eller af anden hertil svarende datering eller af køretøjets stelnummer.
Hvis køretøjet er omfattet af en anmeldt standardpris, anvendes denne pris  

 som afgiftspligtig værdi.
Leveres køretøjet med udstyr, som ikke er omfattet  

 af standardprisen eller af et evt standardpris-tillæg, skal betalingen for  

 ekstraudstyret tillægges.
 Hvis køretøjet ikke er omfattet af en anmeldt standardpris, fastsættes den  

 afgiftspligtige værdi ved vurdering.
Afgiftspligtig værdi De følgende regler gælder kun for køretøjer, som er omfattet af  

 standardprislisterne.
 Afgiftspligten påhviler køretøjet i den skikkelse, hvori det skal leveres  

 til køberen, og omfatter derfor enhver aftale om køretøjets salg, som er  

 indgået, før det er overdraget til køberen.
Der skal således beregnes afgift af både selve køretøjet og det udstyr mm,  

 som er monteret eller på anden måde medfølger ved leveringen.
Der skal også  

 beregnes afgift af det udstyr mm, som ifølge salgsaftalen skal monteres eller  

 leveres på et senere tidspunkt.
Hvad skal medregnes? 1. Standard- og ekstraudstyr, som er monteret af  

 fabrikken eller af importøren, og som er anmeldt med standardpris, medregnes  

 til den afgiftspligtige værdi med den fulde pris (indbefattet moms, men uden  

 registreringsafgift), som er angivet på de hvide og blå prislister.
 Den afgiftspligtige værdi kan ikke nedsættes, selv om forhandleren  

 afmonterer noget af det udstyr, som er omfattet af den anmeldte standardpris,  

 eller sælger køretøjet til en lavere pris end standardprisen.
 2. Udstyr mv, der ikke er omfattet af den anmeldte  

 standardpris, men som indgår i aftalen mellem sælger og køber af køretøjet,  

 medregnes til den afgiftspligtige værdi med den faktiske pris (indbefattet  

 moms, men uden registreringsafgift). Prisen skal være angivet i  

 salgsdokumenterne.
Det drejer sig om - såvel nyt som brugt udstyr, der supplerer køretøjets standardudstyr,  

 eller som erstatter originalt monteret udstyr (fx ombytning af dæk), og - arbejdsydelser, som forhandleren udfører eller lader andre udføre (fx  

 lakering og undervognsbehandling).
Det er den faktiske betaling for disse ekstra leverancer, der skal  

 medregnes til den afgiftspligtige værdi, dvs prisen efter fradrag af  

 eventuelle rabatter.
Hvis udstyret leveres og monteres uden udgift for  

 køberen, vil der altså ikke blive tale om noget tillæg til den  

 afgiftspligtige værdi.
Ved ombytning af originalt monteret udstyr er det kun ekstrabetalingen  

 herfor, der skal medregnes.
Ved montering af udstyrsgenstande, som tilhører  

 køberen, er det kun betalingen for montering samt betaling for evt medgående  

 nye dele, der skal medregnes.
Efterfølgende aftaler Der skal ikke betales registreringsafgift af udstyr mv, som leveres  

 efterfølgende, hvis aftalen om levering af det pågældende udstyr mv er  

 indgået, efter at køretøjet er leveret og fysisk overdraget til køberen.
 Hvis det drejer sig om montering af udstyr mv, som kræver syn eller  

 omregistrering af køretøjet, fx montering af gasanlæg, er den afgiftsfri  

 levering dog tillige betinget af, at køretøjet i sin oprindelige skikkelse  

 som standardvogn har været brugt af køberen en rimelig tid efter den første  

 registrering her i landet.
Hvad skal ikke medregnes? 1. Leveringsomkostninger Betalingen af de udgifter til køretøjets forsendelse og registrering  

 (leveringsomkostninger), som er forbundet med leveringen, kan holdes uden for  

 den afgiftspligtige værdi, dog højst med følgende beløb (uden moms):
 Moms af de nævnte udgifter kan også holdes uden for den afgiftspligtige  

 værdi.
 Herudover kan betalingen af nummerpladegebyr samt moms heraf holdes uden  

 for den afgiftspligtige værdi.
 Bestemmelsen omfatter:
- udgifter, som er forbundet med køretøjets forsendelse fra importør til  

 forhandler eller køber, - udgifter, som direkte vedrører forhandlerens registrering af køretøjet,  

 herunder udgifter til afhentning og montering af nummerplader, - udgifter til kontrol og afprøvning af køretøjet med henblik på  

 forhandlerens attestation af Justitsministeriets typeattest og - gebyr for syn, afgift af prøveskilte samt løn- og benzinudgifter i  

 forbindelse med registreringssyn.
Bestemmelsen omfatter ikke udgifter vedrørende arbejdsydelser, som er  

 nødvendige for at bringe et i øvrigt færdigfremstillet køretøj i køreklar og  

 registreringsklar stand.
Sådanne udgifter skal være indregnet i den anmeldte  

 standardpris.
2. Finansieringsomkostninger Sædvanlige renter og tillæg, som er betaling for købekontraktens  

 finansiering, kan holdes uden for den afgiftspligtige værdi.
 Dette gælder også det gebyr, som forsikringsselskaberne opkræver for  

 notering af panthaverdeklaration for køretøjer solgt på afbetaling.
3. Bilradioer mv Betalingen for radioapparater, der indgår i handelen, kan holdes uden for  

 den afgiftspligtige værdi, dog højst med et beløb på 1 000 kr (indbefattet  

 moms).
 Ved radioapparater forstås komplette anlæg, der er installeret i bilen og  

 klar til brug, herunder evt indbygningssæt, ekstra støjdæmpning, antenne og  

 højttalere.
 Radioapparater, der er sammenbygget med kassettebåndspillere, sidestilles  

 med radioapparater.
Kassettebåndspillere, der leveres alene, anses derimod ikke som  

 radioapparater.
Betalingen for sådanne båndspillere skal derfor medregnes til  

 den afgiftspligtige værdi efter de almindelige regler.
Det samme gælder andre  

 former for teleteknisk udstyr til biler, herunder udstyr, der sammenbygges  

 med radioapparater.
 Fritagelsesbestemmelsen for radioapparater omfatter ikke enkelte dele af  

 et radioanlæg, fx antenne og ledningsføring, som køretøjet er monteret med af  

 automobilfabrikken eller importøren.
 Bestemmelsen omfatter heller ikke »nøgne« radioapparater, som  

 leveres med bilen til senere montering efter køberens nærmere bestemmelse og  

 for dennes regning.
Bilradioer som standardudstyr For køretøjer, som er monteret med radioapparat som standardudstyr,  

 indeholder standardprislisterne for hver enkelt model oplysning om det beløb,  

 som er holdt uden for standardprisen.
Beløbet er anført i rubrikken  

 »Friværdi«.
 Den del af radioprisen, der måtte overstige det afgiftsfri maksimumsbeløb  

 (1 000 kr), er indregnet i selve standardprisen.
 Standardprisen kan derfor umiddelbart bruges af forhandleren ved  

 fastsættelsen af den afgiftspligtige værdi for disse køretøjer.
 Hvis bilradio ikke er standardudstyr, er der i standardprislisten i  

 rubrikken »Friværdi« anført et »0«.
Bilradioer som ekstraudstyr For radioapparater, som monteres af forhandleren efter køberens  

 individuelle ordre, er det den faktiske betaling for hele anlægget,  

 indbefattet monteringsomkostninger og moms, der kan holdes uden for den  

 afgiftspligtige værdi inden for det afgiftsfri maksimumsbeløb, dvs prisen  

 efter fradrag af eventuelle rabatter.
 Hvis betalingen herefter overstiger de 1 000 kr, skal det overskydende  

 beløb medregnes til den afgiftspligtige værdi.
Hvis et radioapparat, der er monteret som standardudstyr, udskiftes med et  

 apparat af anden model eller andet mærke, skal ekstrabetalingen herfor  

 medregnes til den afgiftspligtige værdi.
Hvis friværdien af bilradio ifølge  

 standardprislisten ikke er fuldt udnyttet, kan ekstrabetalingen dog reduceres  

 med forskellen mellem de 1 000 kr og den anførte friværdi.
Ved montering af et brugt radioapparat, som tilhører køberen, skal  

 betalingen for evt medgående nye dele medregnes til den afgiftspligtige  

 værdi.
Betalingen for montering mv kan dog eventuelt holdes uden for den  

 afgiftspligtige værdi efter reglerne i punkt 4 (Mindre udstyrsgenstande).
4. Mindre udstyrsgenstande Betalingen for ekstraudstyr til en samlet værdi af ikke over 1 500 kr, der  

 leveres af forhandleren efter særskilt aftale med køberen, kan holdes uden  

 for den afgiftspligtige værdi.
Det er dog en betingelse, at montering eller  

 udførelse af arbejdet i øvrigt på køretøjet ikke foretages af  

 importørvirksomheden.
Denne fritagelsesbestemmelse tager sigte på inden for det fastsatte  

 maksimumsbeløb at give afgiftsfritagelse for udstyrsgenstande mv, som leveres  

 af forhandleren efter individuel aftale med køberen.
Det kan fx være  

 hjulpynteringe, sædeovertræk, måtter eller supplerende rustbeskyttelse.
 Bestemmelsen kan også bruges på udgifterne ved montering af udstyr, som  

 tilhører køberen, og på ekstra udgifter til udskiftning af originalt monteret  

 udstyr (fx ombytning af dæk).
 Bestemmelsen kan derimod ikke bruges i tilfælde, hvor køretøjer af en  

 bestemt model eller et bestemt mærke forsynes med de samme udstyrsgenstande  

 mv, således at de pågældende køretøjer på den måde får udvidet deres  

 standardudstyr.
 Værdien af sådanne leverancer anses for at være en del af den almindelige  

 pris for et nyt køretøj og skal derfor være indbefattet i standardprisen for  

 køretøjet.
 For at ekstraudstyr mv kan henføres til 1 500 kr-reglen, skal følgende  

 betingelser være opfyldt:
- Udstyret skal have karakter af at være mindre udstyrsgenstande.
Herved  

 forstås udstyr, hvis listepris (indbefattet moms og evt  

 monteringsomkostninger) ikke overstiger 1 500 kr for hver udstyrsgenstand.
Udstyrssæt og andet sammenhørende udstyr betragtes i denne forbindelse som  

 een udstyrsgenstand.
Udførte arbejdsydelser med tilhørende garantiordning, fx  

 rustbeskyttelse med forsikringsordning, betragtes også som »en  

 udstyrsgenstand«.
- Den samlede betaling for ekstraudstyret må ikke overstige 1 500 kr.
Hvis  

 der leveres mindre udstyrsgenstande til en samlet betaling af over 1 500 kr,  

 skal prisen for den eller de genstande, hvormed overskridelsen af  

 maksimumsbeløbet er sket, medregnes til den afgiftspligtige værdi.
Eksempel Et køretøj leveres med fire udstyrsgenstande, for hvilke listeprisen udgør  

 henholdsvis 600 kr, 530 kr, 470 kr og 1 550 kr.
 De tre første genstande opfylder betingelsen om, at listeprisen for den  

 enkelte genstand ikke må overstige 1 500 kr.
 Hvis betalingen for disse tre genstande svarer til listeprisen, skal der  

 ikke beregnes registreringsafgift af betalingen for de to første genstande (1  

 130 kr).
 Hvis der ydes rabat, således at betalingen for alle tre genstande højst  

 udgør 1 500 kr, skal der ikke beregnes registreringsafgift af nogen af  

 genstandene.
 Betalingen for den fjerde genstand til en listepris af 1 550 kr kan  

 derimod ikke holdes uden for den afgiftspligtige værdi, selv om den faktiske  

 betaling måtte udgøre højst 1 500 kr.
5. Advarselstrekant Betalingen af udgifter til advarselsanordninger, som opfylder de krav, der  

 er fastsat i Justitsministeriets bekendtgørelse om advarselstrekanter mv, kan  

 holdes uden for den afgiftspligtige værdi.
 Bestemmelsen gælder ikke for advarselstrekanter, som er omfattet af  

 standardprisen.
6. Anhængertræk Betalingen af udgifter til levering og montering af tilkoblingsanordning  

 (anhængertræk) for påhængsvogn eller campingvogn kan holdes uden for den  

 afgiftspligtige værdi, medmindre udstyret er omfattet af standardprisen.
 Fritagelsesbestemmelsen omfatter foruden selve anhængertrækket også  

 stikdåse, ledninger, ledningssamlere, småmaterialer (bolte, skruer mv),  

 udvendigt højre sidespejl eller specielle ekstra førerspejle, påhængsskilt og  

 kuglebeskyttelseskappe.
 Bestemmelsen omfatter derimod ikke indretning og udstyr mv, som er påbudt  

 af Justitsministeriet ved registrering af gængse køretøjer, fx almindelige  

 sidespejle eller udgifter til ændring af køretøjets indretning og udstyr, fx  

 generator, akkumulator eller blinkrelæ, selv om ændringen er en følge af  

 anhængertrækkets montering.
7. Fartskriver Betalingen af udgifter til levering og montering af fartskrivere, som  

 efter Justitsministeriets bestemmelser skal monteres i visse større  

 køretøjer, kan holdes uden for den afgiftspligtige værdi.
 Bestemmelsen gælder ikke for fartskrivere, som er omfattet af  

 standardprisen.
8. Omlakering Betalingen af udgifter til omlakering af et køretøj i særlige firmafarver  

 kan holdes uden for den afgiftspligtige værdi, medmindre lakeringen er  

 omfattet af standardprisen.
 Registreringsafgiften kan beregnes på grundlag af den standardpris, der er  

 anmeldt for den pågældende model i original udførelse, dvs for det i øvrigt  

 færdigbehandlede køretøj.
9. Påskrifter Betalingen af udgifter til påmaling af vægtoplysninger og andre  

 oplysninger som er foreskrevet i færdsels- eller motorlovgivningen, samt  

 firmanavn og reklamer kan holdes uden for den afgiftspligtige værdi.
10. Hyrevognsudstyr Betalingen af udgifter til levering og montering af udstyr, som er  

 nødvendigt eller foreskrevet af hensyn til et køretøjs brug som hyrevogn, kan  

 holdes uden for den afgiftspligtige værdi.
 Det drejer sig om taxameter, kontrolapparat, radiotelefonanlæg,  

 adskillelse mellem førersæde og passagerrum samt cykelstativ mv.
 Bestemmelsen gælder ikke for hyrevognsudstyr, som er omfattet af  

 standardprisen.
11. Skolevognsudstyr Betalingen af udgifter til levering og montering af udstyr (skolepedaler  

 mv), som er nødvendigt eller foreskrevet af hensyn til et køretøjs brug som  

 skolevogn, kan holdes uden for den afgiftspligtige værdi.
 Bestemmelsen gælder ikke for skolevognsudstyr, som er omfattet af  

 standardprisen.
12. Turistvognsudstyr Betalingen af udgifter til levering og montering af udstyr (hovedafbryder,  

 ildslukker mv), som er nødvendigt eller foreskrevet af hensyn til et køretøjs  

 brug som turistvogn, kan holdes uden for den afgiftspligtige værdi.
 Bestemmelsen gælder ikke for turistvognsudstyr, som er omfattet af  

 standardprisen.
13. Invalideudstyr Betalingen af udgifter til levering og montering af specielle  

 indretninger, som er nødvendige eller foreskrevne af hensyn til førerens  

 invaliditet, kan holdes uden for den afgiftspligtige værdi.
 For hyrevogne og køretøjer til kollektiv befordring af handicappede kan  

 betalingen af udgifter til indretninger, som er nødvendige af hensyn til  

 passagerernes handicap, ligeledes holdes uden for den afgiftspligtige værdi.  

 Det gælder fx liftanordning, skinner mv til kørestole og forhøjet tag og dør.
 Bestemmelsen omfatter ikke almindelige former for automobiludstyr og  

 indretning af biler, fx automatisk gearkasse, elbetjente sidevinduer og  

 forlygtevaskeanlæg.
 Dette gælder også, selv om udstyret eller indretningen er foreskrevet af  

 hensyn til førerens invaliditet.
 Der skal dog ikke beregnes registreringsafgift af betalingen for særskilt  

 monteret servostyringsudstyr, som et invalidekøretøj forsynes med efter krav  

 fra politiet, og som afmonteres ved køretøjets videresalg.
For varebiler af kassevognstype og personbiler af bustype (minibusser),  

 som indkøbes til handicappede efter bevilling fra de sociale myndigheder,  

 skal der heller ikke beregnes registreringsafgift af særskilte udgifter til  

 ekstra isolering og beklædning, montering af ruder og varmeanlæg i varebiler  

 eller ekstra varmeanlæg i minibusser.
Det samme gælder udgifter til montering  

 af sæder i varebiler svarende til det antal hjælpere, der er nødvendige for  

 befordringen af den handicappede.
 Fritagelsesbestemmelsen for invalideudstyr gælder ikke for udstyr, som er  

 omfattet af standardprisen.
14. Andet specialudstyr Betalingen af udgifter til indretning af køretøjer med særligt udstyr kan  

 efter afgørelse i det enkelte tilfælde holdes uden for den afgiftspligtige  

 værdi.
 Det gælder fx køretøjer med særligt bank- og sparekasseudstyr og lignende  

 kontorinventar samt køretøjer med særligt teknisk udstyr som thermo-, køle-  

 eller frostvogn.
15. Sidevogne til godstransport Betalingen for sidevogne, som utvivlsomt er konstrueret og indrettet til  

 godsbefordring og ikke benyttes til personbefordring, kan holdes uden for den  

 afgiftspligtige værdi.
 Dette gælder også for fabriks- og importørmonterede sidevogne til  

 godstransport.
 Sidevogne til personbefordring behandles afgiftsmæssigt som udstyr til  

 motorcyklerne.
Fradrag for trafiksikkerhedsfremmende udstyr Ved afgiftsberigtigelse af følgende køretøjer, som er forsynet med særligt  

 trafiksikkerhedsfremmende udstyr, gives der fradrag i registreringsafgiften,  

 hvis der for køretøjet er anmeldt en standardpris, der omfatter udstyret:
 - Nye personbiler, der afgiftsberigtiges med fuld afgift.
 - Nye varebiler, der afgiftsberigtiges med værdiafgift.
 De aktuelle fradragsbeløb for de enkelte køretøjer er anført på  

 standardprislisterne.
 Der gives fradrag i registreringsafgiften, selv om afgiften betales efter  

 de særlige regler om månedsafgift for køretøjer, som tilhører udlændinge.
 Der ydes et særligt fradrag i afgiften for nye busser, hyrevogne og  

 sygebiler, som er forsynet med blokeringsfri bremser, og som berigtiges med  

 20 pct afgift efter de for sådanne køretøjer gældende bestemmelser.
Beregning af afgiften Den registrerede forhandler opgør selv den afgiftspligtig værdi og  

 beregner registreringsafgiften på certifikatet (Påtegning 2).
Eksempel Uddrag af certifikatet (blanket K 20), side 2 Afgiftssatserne og de nærmere regler for afgiftsberegningen findes i en af  

 toldvæsenet udsendt tabel om beregning af registreringsafgift, dateret den 1  

 juli 1983.
Ekspedition hos toldvæsenet Køretøjer, som skal afgiftsberigtiges med 20 pct afgift (hyrevogne, busser  

 mv) eller mod særlig afgift (køretøjer, der udlejes til valutaudlændinge),  

 skal ekspederes hos toldvæsenet, før de kan registreres hos politiet.
 Der skal for disse køretøjer afgives Anmeldelse om afgiftsberigtigelse af  

 køretøj (blanket K 1) med oplysninger til brug for toldvæsenets opgørelse af  

 den afgiftspligtige værdi og afgiftsberegningen.
Eksempel Uddrag af anmeldelse (blanket K 1) Dokumentation Skriftlig kontrakt Der skal udfærdiges skriftlig kontrakt ved ethvert salg af nye køretøjer,  

 der skal afgiftsberigtiges efter registreringsafgiftsloven.
Hvis der ved  

 kontant salg af et køretøj ikke oprettes skriftlig kontrakt mellem sælger og  

 køber, skal der afgives skriftlig erklæring om den indgåede aftale mellem  

 parterne i handelsforholdet.
 Kontrakten eller erklæringen skal omhandle køretøjet i den skikkelse,  

 hvori det skal leveres til køberen, og indeholde nærmere oplysninger til  

 identifikation af køretøjet, navn og adresse på sælger og køber, køretøjets  

 fulde pris og prisen uden registreringsafgift.
Det skal tydeligt fremgå af kontrakt eller erklæring, hvorledes  

 forhandleren har opgjort den afgiftspligtige værdi for køretøjet.
Dette  

 gælder, selv om noget af det leverede udstyr mm kan holdes uden for  

 afgiftsberegningen (bilradioer, mindre udstyrsgenstande,  

 leveringsomkostninger mv).
 Der må ikke oprettes andre kontrakter end den nævnte vedrørende salg af de  

 pågældende køretøjer, og der må ikke vedrørende køretøjernes omsætning  

 træffes aftaler, som ikke fremgår af denne kontrakt eller den afgivne  

 erklæring.
Erklæring om ekstraudstyr Som nævnt i afsnittet Efterfølgende aftaler på side 2 skal der ikke  

 betales registreringsafgift af udstyr mv, som leveres efterfølgende, hvis  

 aftale om levering af det pågældende udstyr mv er indgået, efter at køretøjet  

 er leveret og fysisk overdraget til køberen.
 Toldvæsenet kan kræve dokumentation for, at aftalen om leveringen af  

 udstyret mv er indgået, efter at køretøjet er leveret og fysisk overdraget  

 til køberen.
 Dokumentationen kan bestå i en dateret erklæring fra sælger og køber om  

 salget.
Opbevaring af kontrakter mv Kontrakter og erklæringer eller genparter heraf samt erklæringer om  

 efterfølgende levering af udstyr mv skal opbevares hos sælgeren i mindst 5  

 år.
Materialet skal på toldvæsenets begæring stilles til rådighed for  

 kontrollen med, at de anmeldte standardpriser overholdes, og at alt udstyr,  

 som indgår i leverancen af et køretøj, medregnes til den afgiftspligtige  

 værdi.
