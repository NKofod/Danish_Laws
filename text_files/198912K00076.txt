Nr LSF 76 Forslag til Lov om uddannelse til håndarbejdslærer Fremsat af undervisnings- og forskningsministeren (Ole Vig Jensen fg.) den 22. november 1989 Vedtaget ved tredjebehandling den 10. maj 1990 Lov nr. 318 af 16/05/1990 Kapitel 1 Uddannelsen § 1. Uddannelsen har til formål at give de studerende grundlag for at  

 formidle viden om og færdighed i håndarbejds- og håndværksfag, at medvirke  

 til at bevare og videreudvikle fagenes kulturtraditioner og til at fremme  

 forståelsen af sammenhængen mellem form og funktion.
 Stk. 2. Uddannelsen skal give de studerende forudsætninger for at kunne  

 virke inden for folkeoplysning og undervisning af unge og voksne og på det  

 private og offentlige arbejdsmarked med rådgivning og vejledning og med  

 informationsspredning i forskellige medier.
 § 2. Uddannelsen varer 21/2 år og består af en 1. del og en 2. del.
 Stk. 2. 1. del omfatter følgende hovedelementer:
 1) Håndarbejdsfag.
 2) Kulturelle fag.
 3) Samfunds-, forbruger- og økonomifag.
 4) Pædagogiske fag, herunder praktik.
Stk. 3. 2. del omfatter specialefag, supplerende fag og erhvervsrettet  

 praktik.
Herudover indgår der udarbejdelse af en selvstændig opgave.
 Stk. 4. Undervisnings- og forskningsministeren fastsætter nærmere regler  

 for uddannelsen, herunder om uddannelsens afslutning.
 § 3. Undervisnings- og forskningsministeren fastsætter antallet af  

 uddannelsespladser og regler om adgangen til uddannelsen og om optagelsen på  

 håndarbejdsseminarierne.
 § 4. Undervisnings- og forskningsministeren kan fastsætte regler om, at  

 uddannelse erhvervet ved andre institutioner kan indgå i uddannelsen.
 § 5. Undervisnings- og forskningsministeren kan fastsætte regler om  

 udnyttelsen af ledige pladser på uddannelsen.
 § 6. Undervisnings- og forskningsministeren kan i særlige tilfælde gøre  

 undtagelser fra loven, hvis det sker for at fremme forsøgs- og  

 udviklingsarbejde.
Kapitel 2 Institutionerne § 7. Undervisningen foregår på private håndarbejdsseminarier, der er  

 godkendt af undervisnings- og forskningsministeren.
 Stk. 2. Enkelte fag i uddannelsen kan læses på andre  

 uddannelsesinstitutioner.
 § 8. For at opnå godkendelse skal håndarbejdsseminariet indgå som et  

 hensigtsmæssigt led i en landsomfattende planlægning til opfyldelse af  

 konstaterede eller forventede behov for uddannelsen.
 Stk. 2. En godkendelse kan tilbagekaldes, hvis der ikke længere er behov  

 for seminariet, eller hvis seminariet ikke overholder de af undervisnings- og  

 forskningsministeren fastsatte regler eller givne pålæg.
 § 9. Et håndarbejdsseminarium ledes af en bestyrelse og en forstander.
Stk. 2. Bestyrelsen sammensættes således, at den i væsentlig grad  

 repræsenterer håndarbejdslærernes arbejdsområder.
Sammensætningen skal fremgå  

 af institutionens vedtægter, som godkendes af undervisnings- og  

 forskningsministeren.
§ 10. Bestyrelsen har den overordnede ledelse af håndarbejdsseminariet.  

 Bestyrelsen fastlægger seminariets studieordning efter forslag fra  

 forstanderen.
Bestyrelsen varetager seminariets interesser som  

 uddannelsesinstitution og fastlægger linierne for seminariets udadvendte  

 virksomhed og for dets udvikling på længere sigt.
Stk. 2. Bestyrelsen ansætter og afskediger håndarbejdsseminariets  

 forstander og efter forslag fra forstanderen seminariets øvrige medarbejdere.  

 Ansættelse af forstanderen skal godkendes af Undervisnings- og  

 Forskningsministeriet.
Bestyrelsen kan bemyndige forstanderen til at ansætte  

 og afskedige seminariets øvrige medarbejdere.
 Stk. 3. Undervisnings- og forskningsministeren kan fastsætte regler om  

 lærernes kvalifikationer.
 § 11. Forstanderen er håndarbejdsseminariets pædagogiske leder og  

 varetager desuden den daglige administrative og økonomiske ledelse af  

 seminariet.
 § 12. Hvert håndarbejdsseminarium nedsætter et seminarieråd, der er  

 rådgivende for forstanderen.
Stk. 2. Seminarierådet består af repræsentanter for seminariets lærere,  

 studerende og tekniske og administrative medarbejdere.
Bestyrelsen fastsætter  

 repræsentanternes antal efter udtalelse fra de berørte parter.
 Stk. 3. Undervisnings- og forskningsministeren kan fastsætte regler om  

 seminarierådenes virksomhed.
 § 13. Staten yder støtte til godkendte håndarbejdsseminarier efter  

 bestemmelserne i lov om statsstøtte til visse private seminarier  

 (seminariestøtteloven).
Kapitel 3 Efter- og videreuddannelse § 14. Undervisnings- og forskningsministeren kan fastsætte nærmere regler  

 om efteruddannelse og videreuddannelse.
Kapitel 4 Ikrafttræden m.v.
 § 15. Loven træder i kraft den 1. juli 1990.
 Stk. 2. Lov om uddannelse af håndarbejdslærere m.fl., jf.  

 lovbekendtgørelse nr. 708 af 13. oktober 1986, ophæves.
 § 16. Loven gælder ikke for Færøerne og Grønland.
Oprindeligt fremsat forslag Kapitel 1 Uddannelsen § 1. Uddannelsen har til formål at give de studerende grundlag for at  

 formidle viden om og færdighed i håndarbejds- og håndværksfag, at medvirke  

 til at bevare og videreudvikle fagenes kulturtraditioner og til at fremme  

 forståelsen af sammenhængen mellem form og funktion.
 Stk. 2. Uddannelsen skal give de studerende forudsætninger for at kunne  

 virke inden for folkeoplysning og undervisning af unge og voksne og på det  

 private og offentlige arbejdsmarked med rådgivning og vejledning og med  

 informationsspredning i forskellige medier.
 § 2. Uddannelsen varer 21/2 år og består af en 1. del og en 2. del.
 Stk. 2. 1. del omfatter følgende hovedelementer:
 1) Håndarbejdsfag.
 2) Kulturelle fag.
 3) Samfunds-, forbruger- og økonomifag.
 4) Pædagogiske fag, herunder praktik.
Stk. 3. 2. del omfatter specialefag, supplerende fag og erhvervsrettet  

 praktik.
Herudover indgår der udarbejdelse af en selvstændig opgave.
 Stk. 4. Undervisnings- og forskningsministeren fastsætter nærmere regler  

 for uddannelsen, herunder om uddannelsens afslutning.
 § 3. Undervisnings- og forskningsministeren fastsætter antallet af  

 uddannelsespladser og regler om adgangen til uddannelsen og om optagelsen på  

 håndarbejdsseminarierne.
 § 4. Undervisnings- og forskningsministeren kan fastsætte regler om, at  

 uddannelse erhvervet ved andre institutioner kan indgå i uddannelsen.
 § 5. Undervisnings- og forskningsministeren kan fastsætte regler om  

 udnyttelsen af ledige pladser på uddannelsen.
 § 6. Undervisnings- og forskningsministeren kan i særlige tilfælde gøre  

 undtagelser fra loven, hvis det sker for at fremme forsøgs- og  

 udviklingsarbejde.
Kapitel 2 Institutionerne § 7. Undervisningen foregår på private håndarbejdsseminarier, der er  

 godkendt af undervisnings- og forskningsministeren.
 Stk. 2. Enkelte fag i uddannelsen kan læses på andre  

 uddannelsesinstitutioner.
 § 8. For at opnå godkendelse skal håndarbejdsseminariet indgå som et  

 hensigtsmæssigt led i en landsomfattende planlægning til opfyldelse af  

 konstaterede eller forventede behov for uddannelsen.
 Stk. 2. En godkendelse kan tilbagekaldes, hvis der ikke længere er behov  

 for seminariet, eller hvis seminariet ikke overholder de af undervisnings- og  

 forskningsministeren fastsatte regler eller givne pålæg.
 § 9. Et håndarbejdsseminarium ledes af en bestyrelse og en forstander.
Stk. 2. Bestyrelsen sammensættes således, at den i væsentlig grad  

 repræsenterer håndarbejdslærernes arbejdsområder.
Sammensætningen skal fremgå  

 af institutionens vedtægter, som godkendes af undervisnings- og  

 forskningsministeren.
§ 10. Bestyrelsen har den overordnede ledelse af håndarbejdsseminariet.  

 Bestyrelsen fastlægger seminariets studieordning efter forslag fra  

 forstanderen.
Bestyrelsen varetager seminariets interesser som  

 uddannelsesinstitution og fastlægger linierne for seminariets udadvendte  

 virksomhed og for dets udvikling på længere sigt.
Stk. 2. Bestyrelsen ansætter og afskediger håndarbejdsseminariets  

 forstander og efter forslag fra forstanderen seminariets øvrige medarbejdere.  

 Ansættelse af forstanderen skal godkendes af Undervisnings- og  

 Forskningsministeriet.
Bestyrelsen kan bemyndige forstanderen til at ansætte  

 og afskedige seminariets øvrige medarbejdere.
 Stk. 3. Undervisnings- og forskningsministeren kan fastsætte regler om  

 lærernes kvalifikationer.
 § 11. Forstanderen er håndarbejdsseminariets pædagogiske leder og  

 varetager desuden den daglige administrative og økonomiske ledelse af  

 seminariet.
 § 12. Hvert håndarbejdsseminarium nedsætter et seminarieråd, der er  

 rådgivende for forstanderen.
Stk. 2. Seminarierådet består af repræsentanter for seminariets lærere,  

 studerende og tekniske og administrative medarbejdere.
Bestyrelsen fastsætter  

 repræsentanternes antal efter udtalelse fra de berørte parter.
 Stk. 3. Undervisnings- og forskningsministeren kan fastsætte regler om  

 seminarierådenes virksomhed.
 § 13. Staten yder støtte til godkendte håndarbejdsseminarier efter  

 bestemmelserne i lov om statsstøtte til visse private seminarier  

 (seminariestøtteloven).
Kapitel 3 Efter- og videreuddannelse § 14. Undervisnings- og forskningsministeren kan fastsætte nærmere regler  

 om efteruddannelse og videreuddannelse.
Kapitel 4 Ikrafttræden m.v.
 § 15. Loven træder i kraft den 1. juli 1990.
 Stk. 2. Lov om uddannelse af håndarbejdslærere m.fl., jf.  

 lovbekendtgørelse nr. 708 af 13. oktober 1986, ophæves.
 § 16. Loven gælder ikke for Færøerne og Grønland.
Bemærkninger til lovforslaget A.
Almindelige bemærkninger 1. Den gældende ordning.
Uddannelsen til håndarbejdslærer foregår på håndarbejdsseminarier, der  

 alle er private, selvejende institutioner.
Ved ikrafttrædelsen af loven om  

 uddannelse af håndarbejdslærere m.fl. i 1979, jf. lovbekendtgørelse nr. 708  

 af 13. oktober 1986, bilag 1, blev uddannelsen etableret på 7 eksisterende  

 institutioner med i alt 9 hold.
I 1986 blev antallet af seminarier udvidet  

 til 8, geografisk fordelt med 2 i København, 1 på Falster, 2 på Fyn og 3 i  

 Jylland.
Der optages 11 hold a 25 studerende årligt.
I 1989 er dimitteret 236  

 håndarbejdslærere.
 2. Baggrunden for lovforslaget.
a.
Udviklingen inden for håndarbejdslærernes beskæftigelsesområder.
b.
Ny styrelsesmodel.
a.
Udviklingen inden for håndarbejdslærernes beskæftigelsesområder.
Efter gældende lovs formålsparagraf sigter uddannelsen alene mod  

 undervisning af unge og voksne i håndarbejde og andre hermed beslægtede fag.  

 Håndarbejdslærernes oprindeligt største arbejdsområde, fritidsundervisningen,  

 er under forandring, og håndarbejdsfagenes andel af det samlede timetal i den  

 almene voksenundervisning må nok forventes at blive mindre dominerende i  

 fremtiden.
Til gengæld finder fagene udstrakt anvendelse inden for nye  

 aktivitetsområder som daghøjskoler, produktionsskoler og indvandrerprojekter  

 af forskellig art.
Der er ikke i lovens formulering begrænsning til bestemte  

 undervisningsområder, men nye målgrupper må give anledning til en revurdering  

 af uddannelsens formidlingsmæssige sigte, dens struktur og indhold.
Udover den traditionelle beskæftigelse inden for fritidsundervisningen har  

 mange håndarbejdslærere været iderige, iværksættende og  

 beskæftigelsesskabende på det private arbejdsmarked.
Det er der ikke taget  

 højde for i lovens formål, ligesom lovens meget præcise fagangivelser er en  

 hindring for udskiftning til fag af betydning for et bredere  

 beskæftigelsesområde.
Seminariernes bestræbelser for at udvide lærernes erhvervsmuligheder har  

 på grund af lovens meget detaljerede bestemmelser alene kunnet imødekommes  

 via lovens forsøgsparagraf.
Dette medfører en øget central administration og  

 bevirker, at uddannelsen på 6 af de 8 seminarier på forskellig vis afviger  

 fra lovens bestemmelser.
Da der ikke er lovgivet for området før 1979, bygger uddannelsens indhold  

 på erfaringsgrundlag fra en række forskellige håndarbejdsfaglige og  

 formidlingsmæssige uddannelser, erhvervs- og beskæftigelsespraksis.
Der er nu  

 behov for at tage uddannelsen op til revision på baggrund af en vurdering af  

 indsamlede erfaringer og samfundsudviklingen i det forløbne tiår.
Efter loven af 1979 omfatter uddannelsen en faglig grunduddannelse  

 efterfulgt af en faglig-pædagogisk uddannelse.
Hensigten med at lovfæste  

 indholdet i den faglige grunduddannelse var at sikre de studerende en  

 mulighed for at afprøve egne kvalifikationer før valg af fag.
I praksis kan  

 fordelen herved dog ikke opveje, at ikke alle fag i 1. semester kan  

 videreføres til et niveau, der giver lærerkvalifikationer.
Uddannelsen er for  

 kort til at bruge timer på fag, der alene skal tjene som grundlag for  

 fravalg.
Lovforslaget forudsætter fuld udnyttelse af studietiden gennem en  

 ændret struktur.
Planerne for igangværende forsøg bekræfter behovet for en ny  

 struktur og for mindre detaljerede bestemmelser.
b.
Ny styrelsesmodel.
Med indførelse af et nyt system for sammenhængende økonomisk og pædagogisk  

 styring (mål- og rammestyring) inden for seminarieområdet, vil styringen ved  

 læreruddannelserne komme til at foregå efter samme principper som for andre  

 videregående uddannelser.
En af konsekvenserne heraf er seminarieområdets  

 overføring til Direktoratet for de Videregående Uddannelser fra den 1. januar  

 1989.
 Med håndarbejdsseminariernes traditionelle bindinger til det frie,  

 folkeoplysende område har det været overvejet, om administrationen af  

 håndarbejdslæreruddannelsen snarere hørte til i Kulturministeriet.
 Overvejelserne og drøftelserne er imidlertid efter en enig indstilling fra  

 seminarierne mundet ud i, at der ikke er blevet stillet forslag om ændring af  

 håndarbejdsseminariernes tilhørsforhold, og at lov om uddannelse af  

 håndarbejdslærere derfor skal revideres og tilpasses bestemmelser om  

 videregående uddannelser.
De mange fællestræk mellem husholdnings- og håndarbejdsområderne og den  

 traditionelle samhørighed med det folkelige bagland betyder, at lov nr. 212  

 af 5. april 1989 om uddannelse til ernærings- og husholdningsøkonom med mål-  

 og rammestyring og større beføjelser til institutionernes bestyrelser er  

 brugt som model for en revision af loven om uddannelse af håndarbejdslærere  

 m.fl. med begrænsede, fagligt bestemte ændringer.
Det vil derfor være  

 nærliggende at gennemføre en revision af håndarbejdslæreruddannelsesloven i  

 fortsættelse af lovarbejdet om uddannelse inden for husholdningsområdet.
Under det lovforberedende arbejde har man orienteret sig om uddannelsen  

 til håndarbejdslærer i de andre nordiske lande.
Oplysningerne herom er samlet  

 i bilag 2.
 3. Hovedpunkter i lovforslaget.
a.
Uddannelsens formål og fagdefinition.
Uddannelsens formål efter loven fra 1979 er »at give de studerende  

 teoretiske og praktiske forudsætninger for at undervise unge og voksne i  

 håndarbejde og andre dermed beslægtede fag.« Der er stadig behov for håndarbejdslærere i kulturelle og folkeoplysende  

 aktiviteter.
Med inddragelse af form og funktion i formålsformuleringen er  

 der ikke tænkt på, at håndarbejdslærere skal uddannes som designere og  

 kunsthåndværkere, men på, at det folkeoplysende arbejde også må omfatte en  

 bestræbelse på at åbne forbrugernes øjne for design og give forudsætninger  

 for at kunne vurdere forholdet mellem form og funktion.
 Formålet foreslås bredere formuleret, så fagene ikke alene sættes i  

 relation til formidling og undervisning, men også til praktisk-produktiv  

 beskæftigelse på det private arbejdsmarked.
Efter definitionen i bekendtgørelse nr. 333 af 6. juli 1979 om uddannelse  

 af håndarbejdslærere m.fl. er »håndarbejde« mere omfattende end i  

 den traditionelle betydning, idet benævnelsen dækker håndens beskæftigelse  

 med alle tænkelige materialer, ikke kun tekstile.
En håndarbejdslærer behøver  

 således ikke at være lærer i beklædningssyning eller broderi, men kan lige så  

 godt være lærer i træ- og metalarbejde, keramikarbejde eller porcelænsmaling.  

 Det blev derfor ved lovarbejdet i 1979 overvejet, om de færdiguddannede  

 skulle benævnes håndarbejdslærere eller lærere i manuelle fag.
 Den håndarbejdsfaglige bredde i uddannelsen er ikke beskåret i det  

 foreliggende forslag, men gør det lettere for håndarbejdsseminarierne at  

 sammensætte fagtilbud i overensstemmelse med seminariets særpræg og  

 udviklingen på arbejdsmarkedet.
En håndarbejdslærer, uddannet efter lovforslaget, vil ligesom en  

 håndarbejdslærer efter gældende lov kunne formidle håndarbejdsfag til unge og  

 voksne inden for det folkeoplysende arbejde.
Med større vægt på  

 kulturformidling vil en håndarbejdslærer tillige kunne fungere som lærer i  

 kunst- og kulturfag inden for den bildende kunst i den almene  

 fritidsundervisning, i ungdomsskoler og på husholdnings-, håndarbejds- og  

 efterskoler.
 Herudover vil en håndarbejdslærer kunne være rådgivende på det private  

 arbejdsmarked, kunne tilrettelægge og lede personalekurser og varetage  

 konsulentvirksomhed vendt mod såvel producent som forbruger.
 Nye arbejdsområder vil kunne opdyrkes inden for informationsspredning med  

 produktion til forskellige medier som radio, TV og ikke mindst ugeblade,  

 håndarbejdsmagasiner og dagbladenes forbrugersider.
 Med en styrkelse af forbruger- og økonomifag har en håndarbejdslærer også  

 baggrund for selvstændig iværksættelse af mindre produktioner med salg fra  

 værksted eller detailhandel.
b.
Uddannelsens omfang, indhold, struktur og evaluering.
 Den ny uddannelse foreslås ligesom den gældende normeret til 21/2 år og  

 opdelt i en 1. del og en 2. del.
 Med loven af 1979 blev der for første gang inden for fagområdet skabt en  

 helhedsuddannelse med integration af de 2 nødvendige lærerkvalifikationer:  

 Faglig indsigt og kunnen og forudsætninger for formidling af viden og  

 færdigheder.
Denne integrationsbestræbelse kommer i uddannelsesbekendtgørelsen til  

 udtryk ved, at fagdidaktik og fagmetodik indgår som delemne i alle praktiske  

 fag.
Dette har i de forløbne år vist sig at være af stor betydning for  

 højnelse af håndarbejdsundervisningens niveau.
For at bevare denne kvalitet i  

 uddannelsen er det hensigten, at den fortsat tilrettelægges, så  

 undervisningen mellem teoretiske, praktiske og formidlingsmæssige fag  

 integreres.
 Efter gældende bestemmelser kan en studerende vælge mellem de  

 håndarbejdsfag, seminariet tilbyder, men antallet af fag er begrænset til 1  

 hovedfag og 2 tilvalgsfag, og det er fastsat, hvilke fag der hører hjemme i  

 de to grupper.
 Efter forslaget kan seminarierne inden for de rammer, der er beskrevet i  

 bemærkningerne til § 2, stk. 2 og 3, og i strukturskitsen, bilag 3, vælge,  

 hvor mange og hvilke håndarbejdsfag man vil tilbyde inden for hovedelementet  

 »håndarbejdsfag« i 1. del og inden for specialefag og supplerende  

 fag i 2. del.
Uddannelsens 1. del forudsættes fælles for alle studerende og omfatter  

 grundlæggende undervisning i håndarbejdsfag, kulturelle fag, samfunds-,  

 forbruger- og økonomifag og pædagogiske fag med pædagogisk praktik.
I forhold  

 til gældende lov er indholdet af hensyn til et bredere erhvervssigte udvidet  

 med forbruger- og økonomifag.
Forbrugerfag indgår implicit i den nuværende  

 uddannelse i forbindelse med materialelære med kemi, men foreslås også at  

 omfatte vurdering af forholdet mellem form og funktion. Økonomifag foreslås  

 sat i relation til beskæftigelse på det private arbejdsmarked, herunder som  

 selvstændig iværksætter.
Den pædagogiske praktik foreslås tilrettelagt under  

 hensyntagen til de studerendes beskæftigelsesønsker.
På 2. del foreslås åbningen mod et bredere beskæftigelsesområde  

 imødekommet ved mulighed for at vælge mellem institutionsspecifikke,  

 pædagogiske linier, sigtende mod forskellige beskæftigelsesområder.
Dette  

 medfører ikke nødvendigvis større ændringer i den nuværende uddannelses  

 fagkreds, men skaber behov for differentiering i tilrettelæggelsen med  

 forskellig vægtning af faglige og pædagogisk/psykologiske elementer.  

 Forslaget er en udvidelse af valgmulighederne for både de studerende og  

 seminarierne i forhold til gældende bestemmelser og stiller større krav til  

 modenhed og selvstændighed hos de studerende.
I betragtning af uddannelsens korte varighed foreslås en begrænset  

 udvidelse af praktikperioden, nødvendiggjort af det bredere  

 beskæftigelsessigte og af erfaringer fra de forløbne 10 år.
En del af  

 praktikken kunne bestå i erhvervsrettet praktik i forbindelse med  

 udarbejdelse af den selvstændige opgave.
En konsekvens af decentralisering og afbureaukratisering af uddannelserne  

 er indførelse af et system med mål- og rammestyring.
Dette betyder, at der  

 ikke i uddannelsesbekendtgørelsen vil være detaljerede beskrivelser af  

 uddannelsens indhold, men at det enkelte seminarium selv får ansvar for at  

 opfylde uddannelsens formål.
For at sikre kvaliteten foreslås det derfor, at  

 uddannelsen afsluttes med eksamen under medvirken af eksterne censorer.
Det  

 foreslås endvidere, at alle 5 semestre læses ved et håndarbejdsseminarium,  

 det vil sige på et videregående niveau.
Som forholdene er i dag, afslutter  

 Den Danske Husflidshøjskole, Seminarieafdelingen, og Skals  

 Håndarbejdsseminarium imidlertid uddannelsen på anden måde end med eksamen,  

 ligesom de samme to institutioner gennemfører 1. semester af uddannelsen  

 efter bestemmelserne i lov om folkehøjskoler, husholdningsskoler og  

 efterskoler.
Lovforslaget giver mulighed for at opretholde disse  

 særordninger.
c.
Institutionerne.
 Undervisnings- og Forskningsministeriet lægger vægt på, at der sker en  

 yderligere delegering af kompetence og ansvar til det enkelte  

 håndarbejdsseminarium, der inden for generelle rammer fastsat af  

 undervisnings- og forskningsministeren skal kunne manifestere sit særpræg,  

 jf. bemærkninger til §§ 9, 10 og 12, stk. 2, om bestyrelsens sammensætning og  

 beføjelser.
d.
Efteruddannelse og videreuddannelse.
Behovet for efter- og videreuddannelse er til stede og har kunnet  

 imødekommes ved seminarielærerkurser og i et begrænset omfang på kurser ved  

 Specialkursus i Husholdning ved Aarhus Universitet.
For håndarbejdslærere med  

 kvalifikationer forud for 1979-loven er enkeltfagsordningen en mulighed.
Udover de nævnte tilbud har håndarbejdslærere mulighed for at deltage i  

 det brede kursustilbud for fritidsundervisningens lærere, og  

 håndarbejdslærere med tilknytning til en fri kostskole har tillige mulighed  

 for deltagelse i kurser for skolens lærere.
Som forholdene er i dag er der  

 også mulighed for videreuddannelse ved Nordisk Højskole for  

 Husholdningsvidenskab (NHH), hvor nogle få håndarbejdslærere har læst til  

 NHH-kandidat i textilvidenskab.
 4. Lovforslagets administrative og økonomiske konsekvenser.
Forslaget medfører som helhed ikke økonomiske eller administrative  

 konsekvenser.
Erhvervsrettet praktik i forbindelse med den selvstændige  

 opgave forudsættes at være omkostningsfri.
 Forslaget medfører på den ene side en udlægning af ansvar og kompetence  

 til institutionerne, og dermed en øget arbejdsbyrde for dem, og på den anden  

 side en aflastning i form af en decentralisering af de økonomiske  

 beslutninger.
 Der er i øvrigt på denne som på de øvrige statsfinansierede uddannelser  

 forudsat en løbende rationalisering i de kommende år.
B.
Bemærkninger til de enkelte bestemmelser.
Til § 1 Til stk. 1 og stk. 2 Formålet i gældende lov fastholder håndarbejdslærerne i en begrænset  

 funktion med formidling af håndarbejdsfag til unge og voksne.  

 Håndarbejdslærerne skal stadig kunne løse undervisningsopgaver i håndarbejde  

 inden for det folkeoplysende arbejde i fritidsundervisningen og på de frie  

 kostskoler, men behovet for bredere beskæftigelsesmuligheder også inden for  

 det private arbejdsmarked må tilgodeses.
Derfor foreslås en mere åben  

 formulering, der ikke alene sigter mod formidling af faglige færdigheder, men  

 inddrager historisk-kulturelle perspektiver og praktisk beskæftigelse med  

 fagenes produkter, herunder vurdering af form, farver, materialer og  

 håndværksmæssig kvalitet i forhold til anvendelse.
Til § 2 Til stk. 1 Det foreslås, at uddannelsens varighed på 21/2 år fastholdes.
Den  

 nuværende struktur med en ensidigt faglig grunduddannelse på 1/2 år og en  

 faglig-pædagogisk uddannelse på 2 år foreslås ændret til en 1. del, der er  

 fælles for de studerende, med tilegnelse af grundlæggende kundskaber af 1 års  

 varighed og en 2. del omfattende en selvstændig, uddybende specialisering af  

 11/2 års varighed.
Til stk. 2 De hovedelementer, der er nævnt i stk. 2, giver mulighed for at behandle  

 uddannelsen i et bredere perspektiv end efter gældende lov med tilegnelse af  

 grundlæggende kundskaber og færdigheder i hele uddannelsens fagkreds.
For at  

 støtte iværksættelse af selvstændig virksomhed og fremme beskæftigelse på det  

 private arbejdsmarked foreslås fagkredsen udvidet med forbruger- og  

 økonomifag.
Det er tanken, at de studerende i 1. del skal opnå tilstrækkelig  

 indsigt i uddannelsens kernefag til på kompetent måde at kunne imødekomme  

 krav fra forskellige beskæftigelsesområder.
Den procentvise fordeling af hovedelementerne foreslås at kunne være 40  

 pct. håndarbejdsfag og 20 pct. til hver af de 3 andre hovedelementer.
Man  

 kunne forestille sig, at den enkelte studerende skal kunne vælge 2  

 håndarbejdsfag blandt seminariets tilbud.
 Formålet med den pædagogiske praktik er at give de studerende mulighed for  

 at opleve den livsform, der karakteriserer det folkeoplysende område.  

 Omfanget foreslås at svare til ca. 2 ugers fuldtidsstudier.
Den foreslåede struktur giver en mere effektiv udnyttelse af studietiden  

 og mulighed for, at det enkelte seminarium i højere grad end efter gældende  

 lov kan skabe sit særpræg.
Til gengæld må de uddannelsessøgende ved valg af  

 studiested være bekendt med, hvilke institutionsspecifikke håndarbejdsfag og  

 pædagogiske linier det enkelte seminarium tilbyder. (Bilag 3).
Til stk. 3 Der findes ikke standardstillinger til håndarbejdslærere.
De skal inden  

 for folkeoplysningen, på de frie skoler og på det private arbejdsmarked kunne  

 være iværksættere og selv kunne skabe et stillingsindhold.
Studiets 2. del  

 foreslås derfor præget af den studerendes selvarbejde og egne initiativer.  

 Den studerende skal have medbestemmelse og medansvar for sammenhængen mellem  

 valg af fag i relation til samfundsudviklingen og de aktuelle  

 arbejdsmarkedsmuligheder.
Uddannelsen kan i øvrigt tilrettelægges sådan, at  

 den kan tilpasses den enkelte studerendes individuelle studietempo.
F.eks kan  

 praktikperioden, dog uden statens uddannelsesstøtte, forlænges ud over den  

 normerede studietid.
Med hensyn til specialefag er det tanken, at den enkelte studerende  

 udbygger sin viden og sine færdigheder med henblik på formidling eller  

 produktion i enten de håndarbejdsfag, der er valgt på 1. del, eller i et  

 håndarbejdsfag og i kunst- og kulturhistorie.
Det sidstnævnte fag er efter  

 gældende lov fællesfag for alle studerende, men det foreslås nu, at de  

 studerende får mulighed for uddybende studier ved at kunne vælge  

 kulturformidling som specialefag.
Håndarbejdsseminarierne er allerede efter gældende lov kendetegnet ved  

 institutionsspecifikke fag, idet ikke alle håndarbejdsseminarier udbyder de  

 samme hoved- og tilvalgsfag.
Herudover er der gennemført forsøg med  

 specialisering efter forskellige beskæftigelsesområder.
I naturlig  

 fortsættelse heraf kunne man forestille sig, at de forskellige seminarier  

 udnytter muligheden for at specialisere sig inden for forskellige pædagogiske  

 linier med håndarbejdsfag sat i relation til enten undervisning  

 (folkeoplysningsområdet, beskæftigelsesforanstaltninger) eller kommunikation  

 og formidling (dags- og ugepressen) eller rådgivning, drift og ledelse såvel  

 på det private som det offentlige arbejdsmarked (iværksætter- og  

 skolevirksomhed, særforsorgens boinstitutioner, specialforretninger eller  

 tekstilafdelinger i stormagasiner m.v.).
 En linieopdeling som den foreslåede vil give bredere  

 beskæftigelsesmuligheder end efter gældende lov, hvor alle 8 seminarier  

 sigter mod undervisning og folkeoplysning.
Supplerende fag kan f.eks. være filosofi, håndarbejdsfagenes perspektiv og  

 etik, identitet, historie og internationale relationer.
Det kan også være  

 manuelle aktiviteter, der naturligt knytter sig til valgte specialefag, eller  

 fag af betydning for den valgte pædagogiske linie.
Man kunne forestille sig,  

 at der tidsmæssigt afsættes, hvad der svarer til 4-5 ugers fuldtidsstudier.
I den nuværende uddannelse har der været i alt 4 uger til pædagogisk  

 praktik fordelt nogenlunde ligeligt mellem ophold på frie kostskoler og i  

 fritidsundervisningen.
Erfaringerne har vist, at 4 uger ikke er  

 tilstrækkeligt til at få indsigt i kommende erhvervsområder, og derfor bør  

 det overvejes at udvide praktikperioden til 6 uger i forbindelse med  

 udvidelse af arbejdsområderne.
Den pædagogiske praktik kan dog ikke omfatte  

 mere end i alt 4 uger i det samlede uddannelsesforløb.
De resterende 2 uger  

 forudsættes afviklet som erhvervsrettet praktik.
Valg af praktiksted må i  

 øvrigt ske i overensstemmelse med den studerendes valg af specialeområde og  

 under hensyntagen til pædagogisk linie.
Den selvstændige opgave foreslås knyttet til et af de 2 specialefag og kan  

 derfor handle om såvel et håndarbejdsfagligt som f.eks. et kulturhistorisk  

 emne.
Opgaven tager sit udgangspunkt i den pædagogiske linie, den studerende  

 har valgt.
Arbejdsindsatsen foreslås at skulle svare til ca. 6 ugers  

 fuldtidsstudier.
Til stk. 4 For at det enkelte håndarbejdsseminarium i højere grad selv skal kunne  

 bestemme fagtilbud, er det tanken, at den centrale styring i stedet for en  

 detailstyring skal være en mål- og rammestyring.
Mens der i uddannelsen efter  

 gældende lov ikke er indlagt nogen prøve før den afsluttende eksamen,  

 forestiller man sig, at 1. del i princippet afsluttes med prøver.  

 Undervisnings- og Forskningsministeriets rammebekendtgørelse skal omfatte  

 uddannelsens hovedprincipper og mål, herunder bestemmelserne om prøver efter  

 1. del og ved uddannelsens afsluttende eksamen under medvirken af fremmede  

 censorer.
Det foreslås, at de færdiguddannede håndarbejdslærere får et  

 eksamensbevis og ikke som nu et bevis for håndarbejdslæreruddannelse.
De mere  

 detaljerede bestemmelser om uddannelsen forudsættes fastsat i en  

 studieordning, der udarbejdes af det enkelte seminarium, jf. § 10, og  

 indsendes til Undervisnings- og Forskningsministeriet, der påser, at  

 ordningen er i overensstemmelse med gældende retsregler.
 Ved to af håndarbejdsseminarierne, Den Danske Husflidshøjskoles  

 seminarieafdeling og Skals Håndarbejdsseminarium, opretholdes muligheden for  

 at afslutte 1. og 2. del af uddannelsen på anden måde end med eksamen.
Til § 3 Bestemmelsen om fastsættelse af antallet af uddannelsespladser svarer til  

 den gældende ordning.
De 8 håndarbejdsseminarier optager i alt 11 hold  

 årligt, 8 hold fra august og 3 hold fra februar.
I undervisningsåret 1989 - 1990 er der ved de årlige optagelser i alt 275  

 pladser.
I forhold til uddannelsens kapacitet har søgningen i de senere år  

 fundet et stabilt leje med mere end dobbelt så mange ansøgere som  

 optagelsespladser.
Ved augustoptagelsen ved 1. semester i 1989 var der  

 således 604 ansøgere til 200 pladser.
Det er tanken at opretholde muligheden  

 for at optage studerende til uddannelsens begyndelse 2 gange årligt.
Det  

 betyder, at nyuddannede håndarbejdslærere ved 2 årlige dimissioner kan glide  

 jævnt ind på arbejdsmarkedet, og at der ikke behøver at opstå en pukkel af  

 færdiguddannede.
 I 1989 blev der dimitteret 236 håndarbejdslærere fra de 8 seminarier.  

 Antallet af studerende på håndarbejdsseminarierne pr. september 1989 er  

 omkring 600.
Bestemmelsen om fastsættelse af optagelsesbetingelser svarer til den  

 gældende lovs § 5. De gældende optagelsesbetingelser er fastsat i  

 bekendtgørelse nr. 233 af 7. juni 1979 om optagelse på  

 håndarbejdsseminarierne.
De gældende betingelser er 21/2-3 års uddannelse,  

 erhvervserfaring eller kombinationer heraf oven på den 9-årige grundskole.  

 Andelen af ansøgere af voksne med flere års erhvervserfaring og af ansøgere  

 med studentereksamen eller tilsvarende har været stigende gennem årene.
 Da optagelsen sker ved det enkelte seminarium, og søgningen langt  

 overstiger kapaciteten, er muligheden for institutionsspecifikke  

 optagelseskriterier til stede, herunder gennemført kursus på en tilknyttet  

 håndarbejdsskole.
Seminariernes ønsker om optagelsesniveauet er, at de nuværende  

 bestemmelser i det store og hele opretholdes, eventuelt med bestået dansk,  

 regning/matematik og engelsk på hf-fællesfags niveau som en forudsætning.
Det  

 forelås i øvrigt, at optagelse også til denne uddannelse medtages i  

 optagelsesbestemmelser, der er fælles for flere videregående uddannelser.
Til § 4 Forslaget er i overensstemmelse med nyere regler om meritoverførsel inden  

 for andre videregående uddannelser.
Bestemmelsen åbner mulighed for, at  

 elementer eller dele heraf fra en dansk eller udenlandsk videregående  

 uddannelsesinstitution kan træde i stedet for elementer eller dele heraf i  

 håndarbejdslæreruddannelsen.
Til § 5 Bestemmelsen svarer til gældende lovs § 10, og muligheden har i de senere  

 år været en del benyttet af allerede uddannede håndarbejdslærere med lyst til  

 at udvide og ajourføre deres faglige viden og færdigheder.
Her tænkes ikke  

 mindst på håndarbejdslærere med forskelligartede kvalifikationer og  

 uddannelser og med praktisk erfaring, som ikke har haft de muligheder, som  

 nye kolleger fik med 1979-loven.
Til § 6 Den foreslåede bestemmelse om forsøgs- og udviklingsarbejde svarer til den  

 gældende lovs § 5, stk. 2.
 Den gældende forsøgsbestemmelse har i de senere år været anvendt i  

 betydeligt omfang, navnlig til nedbrydning af fagbindinger i 1. semester.
 Forsøgene er endnu ikke fuldført, men forsøgsformål og forsøgsbeskrivelser  

 er indgået i revisionsarbejdet.
Til § 7 Til stk. 1 De 8 eksisterende håndarbejdseminarier er private, selvejende  

 institutioner, og det er ikke tanken på dette uddannelsesområde at oprette  

 statsseminarier.
Til stk. 2 Bestemmelsen er ny, og skal være med til at smidiggøre  

 uddannnelsessystemet.
Det kan i nogle tilfælde være hensigtsmæssigt, at den  

 studerende får mulighed for at gennemføre visse specialefag på en anden  

 videregående uddannelsesinstitution i rimelig geografisk nærhed af  

 håndarbejdsseminariet.
 Bestemmelsen åbner tillige mulighed for, at gennemført kursus på  

 håndarbejds- eller højskole kan ækvivalere enkelte fag af uddannelsens 1.  

 del.
 Til § 8 Bestemmelsernes indhold svarer til de gældende lovbestemmelser for  

 en række selvejende uddannelsesinstitutioner og til administrativt fastsatte  

 bestemmelser for håndarbejdsseminarierne.
Til §§ 9 og 10 og § 12, stk. 2 Som det vil fremgå af de almindelige bemærkninger under afsnit 2 b, lægges  

 der vægt på det enkelte seminariums ansvar og kompetence med hensyn til  

 tilrettelæggelsen af sin uddannelse inden for rammer fastsat af  

 undervisnings- og forskningsministeren.
Ministeriet finder det derfor vigtigt  

 i loven at formulere bestemmelser om bestyrelsens sammensætning og  

 beføjelser.
En bestyrelse for en selvejende institution må betragtes som et værn om  

 institutionens traditioner, holdninger og udvikling.
Bestyrelsen har det  

 overordnede ansvar for institutionen, herunder for ansættelse og afskedigelse  

 af institutionens personale, for seminarierådets størrelse og sammensætning  

 og for bygningernes standard.
Bestyrelsen har i øvrigt den overordnede  

 kompetence med hensyn til studieordningen, herunder udbud af  

 institutionsspecifikke fag og pædagogiske linier tilpasset  

 samfundsudviklingen, således at de færdiguddannede vil kunne finde  

 beskæftigelse på arbejdsmarkedet.
 Efter lovforslaget er det bestyrelsen, der har ansvaret for  

 studieordningen, men forstanderen kan fremsætte forslag.
Man går med lovforslaget ud fra, at de 8 håndarbejdsseminarier i fremtiden  

 får selvstændige bestyrelser, og at bestyrelserne ikke som nu ved 3  

 kombinerede institutioner også leder en håndarbejdsskole eller højskole.
I  

 betragtning af de store opgaver og beføjelser, der efter forslaget tillægges  

 seminariets ledelse, og da bestyrelsen tænkes sammensat af repræsentanter fra  

 håndarbejdslærernes forskelligartede arbejdsområder i privat og offentligt  

 regi, kan man være betænkelig ved, om en fælles bestyrelse ved de kombinerede  

 institutioner i tilstrækkelig grad også vil kunne varetage den frie skoles  

 interesser.
Hertil kommer, at seminarier og frie kostskoler henhører under  

 henholdsvis Undervisnings- og Forskningsministeriet og Kulturministeriet, og  

 at de økonomiske systemer er forskellige.
Til § 10, stk. 3 Bestemmelsen er ny og medfører, at der kan udarbejdes et regelsæt om  

 lærernes faglige og pædagogiske kvalifikationer.
Der kan ikke peges på en  

 bestemt uddannelsesmæssig baggrund for en lærer ved et håndarbejdsseminarium.  

 Det må imidlertid forudsættes, at seminarielæreren ud over en dybtgående  

 indsigt i sit fag har pædagogiske forudsætninger for at undervise voksne  

 heri.
Læreren må endvidere have viden om og erhvervsmæssige erfaringer fra en  

 af de pædagogiske linier, et seminarium tilbyder.
Til §§ 11 og 12 Seminariets daglige ledelse varetages af forstanderen.
Som noget nyt  

 foreslås nedsat et seminarieråd bestående af repræsentanter for medarbejdere  

 ved institutionen til rådgivning for forstanderen i alle sager vedrørende  

 undervisningsmæssige, økonomiske og lokalemæssige spørgsmål.
Bestemmelsen om,  

 at bestyrelsen fastsætter såvel seminarierådets størrelse som fordelingen af  

 rådets pladser til henholdvis lærere, studerende og teknisk-administrativt  

 personale, er ny i forhold til de gældende bestemmelser.
Det har hidtil været  

 fastsat centralt, hvem der skulle sidde i de kollegiale organer og med hvor  

 mange pladser.
Det er hensigten, at seminarierådet erstatter det hidtidige  

 fællesudvalg med repræsentanter for lærere og studerende, mens det nye organ  

 ikke hindrer, at der oprettes lærerråd eller de studerendes råd, hvis der  

 måtte være ønsker herom.
Til § 14 Bestemmelser om efter- og videreuddannelse af håndarbejdslærere findes i  

 den gældende lovs § 9. Specialkursus i Husholdning ved Aarhus Universitet kan  

 efter statutterne afholde efteruddannelseskurser for håndarbejdslærere og for  

 håndarbejdsseminariernes lærere.
På den Nordiske Højskole for  

 Husholdningsvidenskab kan håndarbejdslærere videreuddanne sig til  

 NHH-kandidat i textilvidenskab.
Bilag 1 Undervisningsministeriets bekendtgørelse nr. 708 af 13. oktober 1989 Bilag 2 Håndarbejdslæreruddannelserne i de nordiske lande Danmark Der uddannes håndarbejdslærere ved 8 håndarbejdsseminarier - Hellerup og  

 Højer håndarbejdsseminarier, Håndarbejdets Fremmes Seminarium, Nordjyllands,  

 Nykøbing Falster, Odense og Skals håndarbejdsseminarier samt Den danske  

 Husflidshøjskoles seminarieafdeling.
 Adgangsbetingelser: Afsluttet 9. kl. og 2 1/2-3 års erhvervserfaring  

 og/eller uddannelse, herunder studentereksamen, højere forberedelseseksamen,  

 højere handelseksamen eller højere teknisk eksamen.
 Varighed: 2 1/2 år.
 Videreuddannelse: Nordisk kandidat i textilvidenskab ved Nordisk Højskole  

 for Husholdningsvidenskab (NHH).
 Ansættelsesområder: Undervisningskompetence i 3 håndarbejdsfag inden for  

 folkeoplysning og voksenundervisning.
 Andet: Undervisning i folkeskolen varetages af folkeskolelærere med  

 håndarbejde som grunduddannelsesfag og evt. liniefag.
Finland Textilsløjdlærere uddannes på Helsingfors Universitet, Joensuu Universitet  

 og Åbo Akademi.
 Adgangsbetingelser: Studentereksamen eller tilsvarende.
Varighed: 4 år.
For kompetence i yderligere et fag: 1/2 år ekstra.
Videreuddannelse: Licentiat- og pæd. doktorgrad ved Åbo Akademi.
Nordisk  

 kandidat i textilvidenskab ved NHH.
 Ansættelsesområder: Undervisning i grundskole, gymnasium og ved  

 voksenuddannelse, desuden ved terapiarbejde, handel og konsumentrådgivning.
 Andet: Uddannelsen giver ret til titlen ped. kand.-pædagogisk  

 kandidateksamen.
Island Der uddannes lærere med håndarbejde som liniefag på Islands Lærerhøjskole.
 Adgangsbetingelser: Studentereksamen eller tilsvarende.
 Varighed: 3 år.
 Videreuddannelse: Nordisk kandidat i textilvidenskab ved NHH.
 Ansættelsesområder: Undervisning i grundskole.
Norge Faglærere uddannes ved Statens Lærerhøjskole i Forming i Oslo og Blaker og  

 ved Telemarkens Lærerhøjskole, Notodden.
 Adgangsbetingelser: Normalt studentereksamen eller tilsvarende - herudover  

 2 års kursus fra husflidsskole eller tilsvarende.
 Varighed: 3 år.
Videreuddannelse: Mulighed for overbygning: Adjunktstatus opnås efter 4  

 års studier - lektorstatus efter 6 år.
I samarbejde med Stabekk Højskole  

 tilbyder lærerhøjskolen i Oslo 1/2 års enhed i bolig-, tekstil- og miljøfag.  

 Uddannelsen kan også danne grundlag for videre studier ved andre højskoler  

 eller universiteter.
Nordisk kandidat i textilvidenskab ved NHH.
 Ansættelsesområder: Undervisningskompetence på forskellige niveauer,  

 fagkonsulentvirksomhed, kunstfaglig virksomhed, faglig information og  

 formidlingsarbejde.
Sverige Textillærere/faglærere i textilsløjd uddannes ved Gøteborg Universitet,  

 Uppsala Universitet og Umeå Universitet.
 Adgangsbetingelser: Normalt studentereksamen eller tilsvarende.
 Varighed: 3 år for kompetence i et håndarbejdsfag - 4 år for kompetence i  

 to fag - et håndarbejdsfag og et teoretisk.
Videreuddannelse: Faglæreruddannelsen forbereder til forsknings- og  

 udviklingsarbejde.
Nordisk kandidat i textilvidenskab ved NHH.
 Ansættelsesområder: Grundskole og gymnasieskole, arbejdsmarkedsuddannelse  

 og voksenundervisning.
 Andet: Uddannelse i et fag giver ret til titlen Bachelor of Arts (BA) in  

 Textile Craft Education og uddannelse i to fag Master of Art /Science  

 (MA/MSc) in Textile Craft and English Language /Mathematics Education.
