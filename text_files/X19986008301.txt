 Sikkerhedsstillelse i forbindelse med  

 kapitalnedsættelse i en bank.
 K har i skrivelse af 14. september 1995 klaget over, at  

 Erhvervs- og Selskabsstyrelsen ved skrivelse af 25. august 1995 (j.nr.  

 95-48.608) bestemte, at det efter aktieselskabslovens § 46 må anses for  

 tilstrækkelig sikkerhed for klageren, at de af klageren anmeldte krav  

 er rejst mod A Bank A/S.
 Sagens omstændigheder:
Den 11. april 1995 blev det på en ordinær  

 generalforsamling i ...bank, nu A Bank A/S, besluttet at nedsætte  

 bankens aktiekapital fra 282.000.000 kr. til 112.800.000 kr. med det  

 formål at foretage udbetaling til aktionærerne.
Den  19. april  

 1995 indrykkede banken proklama i Statstidende i henhold til  

 aktieselskabslovens § 46. Proklamaet førte til, at nogle af bankens  

 kreditorer anmeldte krav mod banken, herunder klageren, med henblik på  

 at få stillet betryggende sikkerhed efter aktieselskabslovens § 46,  

 stk. 1. Klagerens krav blev anmeldt over for bankens advokat af advokat B ved  

 skrivelse af 12. juli 1995 således:
 "Under henvisning til Deres meddelse i Statstidende 19.  

 april 1995, skal jeg herved for K ... anmelde følgende krav i A Bank  

 A/S, hvilke krav skal være fyldestgjort inden udlodning kan ske til  

 selskabets aktionærer:
"1.Krav indtalt under sag for Østre Landsret vedr.  

 K/S C I (14. afd.
B 3516/93), kr.	2.400.000,00 Procesrente fra 23/12 1993 til 19/7 1995, anslået, kr.	   400.000,00 Sagsomkostninger, anslået, kr. 	   

  250.000,00 Ialt, kr.	3.050.000,00 2.Torterstatning i arrestsag indtalt under  

 justifikationssag for Østre Landsret (ref, 14 afd.
B 978/95):
Hovedstol, kr. 	    50.000,00 Procesrenter fra 6/3 1995 til 19/7 1995, anslået, kr.	      2.200,00 Sagsomkostninger, anslået, kr.	  

11.000,00 Ialt, kr.	    63.200,00 3.Krav på fratrædelsesgodtgørelse i  

 tilfælde af ny voldgiftssag, kr.	5.250.000,00 Rente fra 1/11 1991 til 19/7 1995, anslået, kr. 	2.345.000,00 Sagsomkostninger, anslået, kr. 	350.000,00 Ialt, kr.	7.945.000,00 ...
Voldgiftssagen blev afgjort ved kendelse af 20/9 1994, som  

 jeg går ud fra er Dem bekendt.
Imidlertid har A Bank A/S'  

 direktør D ved skrivelse af 7. juni 1995 taget forbehold om at  

 kræve, at voldgiftssagen går om hvilket  

 nødvendiggør, at jeg på vegne K tager et tilsvarende  

 forbehold.
Såfremt voldgiftssagen går om, forbeholder jeg mig i  

 fuldt omfang at fremkomme med alle relevante indsigelser vedrørende  

 den tidligere voldgiftskendelse, herunder indsigelse vedrørende  

 voldgiftsmændenes habilitet.
Kopi af direktør D's skrivelse af  

 7. juni 1995 vedlægges ...
Jeg beder Dem venligst anerkende modtagelsen af  

 nærværende anmeldelse ved påtegning på  

 medfølgende genpart samt opfylde kravene overfor mig subsidiært  

 dokumentere, at der er stillet sikkerhed for kravenes opfyldelse efter  

 Aktieselskabslovens § 46." Sagens behandling for Erhvervs- og Selskabsstyrelsen.
 I anledning af anmeldelsen anmodede bankens advokat,  

 advokat E, ved skrivelse 14. juli 1995 Erhvervs- og Selskabsstyrelsen om at  

 tage stilling til, hvorvidt  særskilt sikkerhed skulle stilles,  

 forinden kapitalnedsættelse kunne finde sted, og i givet fald  

 sikkerhedens størrelse.
Bankens advokat havde tidligere den 6. juni 1995 spurgt  

 styrelsen om det samme i anledning af et andet anmeldt krav fra advokat B  

 på ca. 1,4 mio kr. og i den forbindelse gjort gældende, at det  

 var betryggende sikkerhed, at kravet var rejst mod en bank med en egenkapital  

 næsten 3 gange den i den danske lovgivning forudsatte mindstekapital,  

 når hensås til størrelsen af det anmeldte krav.
Heroverfor  

 havde advokat B ved skrivelse af 8. juni 1995 til styrelsen gjort  

 gældende, at også banker var omfattet af aktieselskabslovens  

? 46 og dermed af pligten til  

 på forlangende at stille betrykkende sikkerhed.
Efter advokat B's  

 opfattelse vidnede loven om indskydergarantifonden netop om, at der  

 også kan være en tabsrisiko forbundet med, at have en bank som  

 debitor, hvad der havde været eksempler på.
 Til støtte for at det heller ikke var  

 nødvendigt at stille særskilt sikkerhed for det af K anmeldte  

 krav, anførte bankens advokat blandt andet i skrivelsen af 14. juli  

 1995:
 "Jeg vedlægger ... kopi af advokat B's anbefalede  

 brev af 12. ds., hvori han på vegne K anmelder tre krav på  

 tilsammen 11.058.200 kr.
 Af advokat B's brev samt de tilhørende bilag  

 fremgår det, at der alene er tale om mulige, men endnu ikke  

 fastslåede krav, og specielt for så vidt angår krav nr. 3  

 på knap 8 mio. kr., er dette såvel eksistensmæssigt som  

 størrelsesmæssigt yderst usikkert, idet der endnu ikke verserer  

 nogen voldgiftssag herom, og at det, således som jeg læser  

 advokat B's brev, alene beror på A bank, om voldgiftssag skal  

 føres.
 For så vidt angår disse nye krav skal jeg  

 også i relation til disse bemærke, at særskilt  

 sikkerhedsstillelse må være overflødig henset til kravenes  

 relative beskedne størrelse, herunder ikke mindst usikkerheden med  

 kravenes berettigelse og størrelse, sammenholdt med A Bank A/S'  

 egenkapital efter kapitalnedsættelsens gennemførelse.
 Til belysning af de tvister, som pågår mellem  

 K og A Bank/..bank vedlægger jeg uddrag af redegørelse om  

 sagerne, som advokat F den 20. april 1995 har udarbejdet til bankens  

 ledelse.
 Om den på side 4 i redegørelsen omtalte  

 arrestforretning kan det oplyses, at den er stadfæstet af Østre  

 Landsret, jf. vedlagte kopi af udskrift af Østre Landsrets dombog af  

 4. juli 1995. Idet jeg henviser til udskriftens side 3, 2. afsnit, skal jeg  

 fremhæve, at Østre Landsret finder en af A Bank selv udstedt  

 bankgaranti for betryggende sikkerhed i relation til arresten, idet A Bank  

 "er undergivet banklovgivningen med krav om soliditet og  

 regnskabsføring, herunder vedrørende påtagne  

 forpligtelser".
 Ved skrivelse af 26. juli 1995 orienterede bankens advokat  

 Erhvervs- og Selskabsstyrelsen om:
 "at bankens soliditetsgrad efter kapitalnedsættelsen  

 vil være ca. 65 %. Beregning foretaget af bankens direktør  

 vedlægges.
 Hvis de anmelte krav alle skal imødekommes, vil  

 soliditetsgraden fortsat være over 60 %, hvis banken skulle betale  

 disse krav.
Til styrelsens orientering oplyses imidlertid, at A Bank  

 igennem en af de tidligere majoritetsaktionærer etableret garanti vil  

 blive friholdt for enhver omkostning, hvorfor bankens soliditet ikke vil  

 blive påvirket uanset sagernes udfald." Den 25. august 1995 svarede Erhvervs- og Selskabsstyrelsen  

 advokat E ved den påklagede afgørelse således:
 "A Bank A/S har ved generalforsamlingsbeslutning den 11.  

 april 1995 vedtaget at nedsætte aktiekapitalen fra kr. 282.000.000,-  

 til kr. 112.800.000,- til delvis udbetaling til aktionærer og delvis  

 henlæggelse til særlig fond, jf. aktieselskabslovens § 44a, stk.  

 1, nr. 2 og 3. Denne beslutning er registreret i Erhvervs- og  

 Selskabsstyrelsen den 7. juli 1995.
 I forbindelse med vedtagelsen af beslutningen om  

 kapitalnedsættelse er der den 19. april 1995 indrykket proklama i  

 overensstemmelse med aktieselskabslovens § 46.
 I den anledning er der af nogle af selskabets kreditorer  

 indtalt en række krav mod selskabet, svarende til ca. 12,5 millioner  

 kroner, for hvilke krav der ønskes stillet sikkerhed.
 Styrelsen er ved breve af 6. og 9. juni og 12. juli 1995  

 fra Dem, og brev af 8. juni 1995 fra advokat B blevet anmodet om  

 stillingtagen til spørgsmålet om, hvad der i denne sag må  

 betragtes som betryggende sikkerhed for de anmeldte krav.
 De anfører i Deres brev af 6. juni 1995, at det  

 må anses som betryggende sikkerhed, at de her omhandlede krav rejses  

 mod en bank, som har en egenkapital på et trecifret  

 millionbeløb, og som er undergivet offentlig kontrol vedr. midlernes  

 placering, likviditet, solvens m.v.
 Heroverfor anfører advokat B, at også banker  

 må stille betryggende sikkerhed i form af bankgaranti fra en anden  

 bank, idet banker ikke i medfør af aktieselskabslovens § 46 eller  

 motiverne hertil kan slippe for at opfylde kravene om betryggende sikkerhed.  

 Der er ifølge advokat B tabsrisiko ved at have en bank som debitor, og  

 dermed også en risiko for kreditorerne, når en bank beslutter at  

 nedsætte aktiekapitalen med henblik på udbetaling til  

 aktionærerne.
 Under henvisning til det af Dem og advokat B  

 anførte, skal styrelsen meddele, at det i denne sag må anses som  

 tilstrækkelig sikkerhed for de anmeldte krav, at disse er rejst mod A  

 Bank A/S.
 Styrelsen har i den forbindelse lagt vægt på,  

 at kravene er rejst mod en bank, som er undergivet offentlig kontrol i  

 medfør af bank- og sparekasseloven, og at tilsynsmyndigheden -  

 Finanstilsynet - i relation hertil intet har haft at indvende imod, at  

 aktiekapitalen i A Bank A/S nedsættes med henblik på udbetaling  

 til aktionærer.
Det har været afgørende for styrelsens  

 stillingtagen til spørgsmålet, at de mod banken rejste krav er  

 af ringe størrelse i forhold til bankens egenkapital, såvel  

 inden som efter kapitalnedsættelsen, og at bankens soliditetsgrad -  

 ifølge det af Dem oplyste - såvel før som efter  

 nedsættelsen langt overstiger, hvad der forlanges i relation til bank-  

 og og sparekasselovens regler." Sagens behandling for Erhvervsankenævnet.
Til støtte for klagen til Erhvervsankenævnet,  

 har klageren blandt andet anført, at de senere års mange  

 eksempler på banklukninger og sammenlægninger netop viser, at det  

 bestemt ikke er tilstrækkelig sikkerhed i sig selv, at krav kan rejses  

 mod en bank, og at dette at banker er undergivet offentlig kontrol heller  

 ikke giver den fornødne sikkerhed.
Klageren er endvidere ikke enig i,  

 at de krav, for hvilke der er rejst krav om særskilt sikkerhed i  

 forbindelse med kapitalnedsættelse, ifølge klageren på ca.  

 12,5 mio kr., ikke er af ringe størrelse, og desuden kan Erhvervs- og  

 Selskabsstyrelsen ikke vide, hvorledes bankens aktuelle økonomiske  

 stilling måtte være.
 I en redegørelse for sagen af 21. november 1995 har  

 Erhvervs- og Selskabsstyrelsen fastholdt afgørelsen og blandt andet  

 udtalt:
 "...
Styrelsen har ... lagt vægt på, at kravene er  

 rejst mod en bank, som er undergivet offentlig kontrol i medfør af  

 bank- og sparekasseloven, og at tilsynsmyndigheden - Finanstilsynet - intet  

 har haft at indvende mod kapitalnedsættelsen med henblik på  

 udbetaling til aktionærer.
Styrelsen har yderligere lagt vægt  

 på, at de mod banken rejste krav er af ringe størrelse i forhold  

 til bankens egenkapital, og at bankens soliditetsgrad, jf. brev af 26. juli  

 1995 fra bankens advokat ... - ikke vil blive påvirket i  

 væsentlig grad, selv om banken skulle være pligtig at betale de  

 anmeldte krav.
På denne baggrund har styrelsen fundet, at de  

 stillede krav under alle omstændigheder er betryggende sikret, uden at  

 der er behov for yderligere sikkerhedsstillelse.
Erhvervs- og  

 Selskabsstyrelsen skal således fastholde sin afgørelse.
 ...
Sagens retlige baggrund I aktieselskabslovens § 46, stk. 1, sidste pkt. står  

 der, at "så længe anmeldte, forfaldne krav ikke er fyldestgjort  

 og der ikke på forlangende er stillet betryggende sikkerhed for  

 uforfaldne eller omtvistede krav, må kapitalnedsættelsen ikke  

 gennemføres.
Erhvervs- og Selskabsstyrelsen afgør på en  

 af parternes begæring, om en tilbudt sikkerhed må anses for  

 betryggende".
Ifølge styrelsens praksis kræves  

 almindeligvis bankgaranti for at sikkerheden kan siges at være  

 betryggende.
Herudover kan der efter styrelsens opfattelse lægges  

 vægt på, dels rimeligheden af de rejste kravs størrelse og  

 dels, hvem kravene er rejst mod.
K har rejst krav om torterstatning for arrest foretaget af  

 A Bank A/S i hans midler.
Imidlertid er arresten af Østre Landsret  

 erklæret foretaget med rette i afgørelse truffet den 30. juni  

 1995, .... Det fremgår, at Østre Landsret samtidig har truffet  

 afgørelse om, at det forhold, at rekvirenten er en bank og selv har  

 udstedt bankgaranti, er tilstrækkelig sikkerhed efter rpl. § 629 under  

 henvisning til kravene i banklovgivningen til soliditet og  

 regnskabsføring.
Ved denne afgørelse har Østre Landsret  

 efter styrelsens opfattelse også taget stilling til den sikkerhed, der  

 ligger i, at kravet er rejst konkret mod A Bank A/S.
Styrelsen er, på denne baggrund, og på  

 baggrund af de i øvrigt indhentede oplysninger, af den opfattelse, at  

 kravene mod A Bank A/S er betryggende sikret, således at kreditorerne  

 har fornøden sikkerhed for at få dækning, hvis de skulle  

 få medhold i deres påstande.
A Bank A/S' regnskab fra 1994, viser  

 en egenkapital på 279.698.712 kr., ..., mens de rejste krav  

 udgør 11.058.200 kr., og bankens soliditetsprocent vil være  

 60-65 %, jf. ..., mens lovens krav er 8 %." Efter at klageren i et supplerende indlæg af 18.  

 december 1995  har kommenteret bankens økonomiske situation ud fra det  

 offentliggjorte halvårsregnskab for 1. halvår af 1995 og  

 påny har stillet spørgsmålstegn ved, om bankens aktuelle  

 økonomiske situation kan siges at være tilstrækkelig  

 sikkerhed for hans krav, har Erhvervs- og Selskabsstyrelsen ved skrivelse af  

 2. februar 1996 supplerende oplyst:
"A Bank A/S har fortsat en betydelig egenkapital.  

 Erhvervs- og Selskabsstyrelsen har den 31. januar 1995 telefonisk indhentet  

 oplysninger fra Finanstilsynet, der har oplyst, at bankens solvensprocent pr.  

 30. juni 1995 udgjorde 132 % før kapitalnedsættelsen og at  

 banken er solid og overgår lovens krav på alle punkter." I skrivelse af 19. april 1996 har bankens advokat over for  

 Erhvervsankenævnet udtalt:
 "...
Ved nærværende meddeles, at A Bank har indledt  

 forhandlinger med Finanstilsynet om en aftale, jf.
Bank- og Sparekasselovens  

 § 47, stk. 2, hvorefter selskabet ophører med at drive virksomhed som  

 pengeinstitut.
I den forbindelse har netop spørgsmålet om den  

 manglende sikkerhedsstillelse i forbindelse med kapitalnedsættelsen  

 været drøftet.
Således foranlediget skal jeg herved på vegne  

 banken frafalde det anbringende, at det forhold i sig selv, at selskabet er  

 en bank, skal danne grundlag for, at der ikke skal stilles sikkerhed.
Det  

 må forudses, at der indenfor kort tid træffes en aftale med  

 Finanstilsynet, der indebærer, at selskabet ikke længere vil  

 være pengeinstitut, og således ikke længere vil være  

 undergivet offentlig kontrol.
 Jeg skal samtidig gøre gældende, at uanset  

 selskabet formentlig snart ikke længere vil være bank, er der  

 ikke baggrund for, at anmelderne skal kunne rejse krav om sikkerhed.  

 Subsidiært, at sikkerhedsstillelse skal være marginale i forhold  

 til de anmeldte krav.
I den sammenhæng skal jeg principalt gøre  

 gældende, at selskabet fortsat efter kapitalnedsættelsen er  

 så solidt, at sikkerhedsstillelse er ufornøden.
Jeg  

 vedlægger selskabets regnskab [for 1995],  som fremlægges til  

 godkendelse på ordinær generalforsamling, der afholdes den 29.  

 ds.
Regnskabet udviser en solvensgrad - efter kapitalnedsættelsen -  

 på 415,172.
 Jeg henviser subsidiært til, at samtlige de af  

 advokat B anmeldte krav, repræsenterer krav fra personer, der af A Bank  

 A/S i forholdet til A Bank  A/S opfattes som debitorer.
Det er fortsat selskabets opfattelse, at de af advokat B  

 på egne og klienters vegne fremsatte krav har karakter af et  

 forsøg på chikane, i hvilken forbindelse det eksempelvis kan  

 påpeges, at for så vidt angår det største krav  

 opgjort til kr. 7.945.000, har B siden anmeldelsen ikke gjort noget for at  

 fremme det postulerede krav, der allerede tidligere er afslået i en  

 retskraftig voldgiftsafgørelse.
Kravet om sikkerhedsstillelse synes  

 derfor kun at være begrundet i et ønske om eksempelvis at  

 påføre A Bank omkostninger til garantier m.v.
Muligheden for sikkerhedsstillelse ved  

 kapitalnedsættelser er i Aktieselskabsloven begrundet i et ønske  

 om at sikre, at kapitalnedsættelsen ikke i sig selv udvander en  

 potentiel kreditors mulighed for at blive fyldestgjort.
Der er ingen fare  

 for, at dette er tilfældet af de ovenfor beskrevne grunde." I skrivelse af 23. maj 1996 har Erhvervs- og  

 Selskabsstyrelsen svaret således på nogle spørgsmål  

 stillet af ankenævnet den 8. marts 1996:
 "...
 Endelig ønsker nævnet en redegørelse  

 for styrelsens sædvanlige praksis, herunder med oplysning om, hvorvidt  

 og i bekræftende fald på hvilket grundlag styrelsen tidligere har  

 accepteret, at en tilbudt sikkerhedsstillelse alene bestod i "debitors"  

 almindelige økonomi.
Krav vedrørende sikkerhedsstillelse i medfør  

 af aktieselskabslovens § 46 er sjældent forekommende.
Det har  

 således kun været muligt at finde et eksempel i det hele taget,  

 på at styrelsen har taget stilling til, en tilbudt sikkerhedsstillelse.  

 I den konkrete sag bestod den tilbudte sikkerhed alene i "debitors"  

 almindelige økonomi.
 Styrelsens afgørelse vedrører reg.nr.  

 ...
Baggrunden for sagen var, at selskabet havde besluttet at  

 nedsætte aktiekapitalen til udbetaling til aktionærerne.
Flere  

 kreditorer rettede henvendelse med krav på i alt 11.296.788 kr., og  

 ønskede betryggende sikkerhed for kravene.
Selskabet gjorde gældende, at sikkerhedsstillelse  

 var åbenbart overflødig, idet der i selskabskapitalen var  

 fornøden sikkerhed for kravet.
Styrelsen vurderede, at der var  

 usikkerhed om egenkapitalens størrelse, og at der var en forholdsvis  

 lille margen mellem de stillede krav og den opgjorte frie egenkapital  

 reguleret for skjulte reserver, og at der derfor ikke var betryggende  

 sikkerhed i selskabets frie reserver alene.
 På den baggrund afslog styrelsen at betragte den  

 stillede sikkerhed som betryggende, men forlangte en bankgaranti, jf. brev af  

 ... . Da selskabet ikke kunne stille den ønskede garanti, blev  

 anmeldelsen om kapitalnedsættelsen trukket tilbage.
Styrelsen gik således i denne sag ind og vurderede,  

 hvorvidt "debitors" økonomi kunne betragtes som betryggende sikkerhed  

 for klagers krav.
På grund af konkrete omstændigheder fandt  

 styrelsen ikke, at dette var tilfældet og pålagde derfor  

 "debitor" at stille fornøden bankgaranti.
 I sagen om A Bank A/S er styrelsen kommet til det modsatte  

 resultat efter en vurdering af selskabets særdeles gode økonomi,  

 kombineret med den vægt, der må lægges på, at  

 selskabet er en bank underlagt bank- og sparekasselovens særlige  

 tilsynsregler, jf. styrelsens redegørelse af 21. november 1995.
..." I anledning af skrivelsen til ankenævnet fra bankens  

 advokat af 19. april 1996, som styrelsen modtog kopi af, har styrelsen den 9.  

 juli 1996 meddelt bankens advokat, at hvis banken skal ophøre med at  

 være bank, må banken efter styrelsens opfattelse tilbyde anden  

 betryggende sikkerhed i forbindelse hermed.
Af meddelsen fremgår blandt  

 andet:
"I anledning af at A Bank A/S ikke længere  

 ønsker at drive pengeinstitutvirksomhed, har styrelsen anmodet  

 Finanstilsynet om en udtalelse om, hvilke krav tilsynet vil stille til banken  

 angående sikkerhedsstillelse for de stillede krav.
Finanstilsynet har  

 ved brev af 21. juni 1996 meddelt styrelsen, at man ikke finder, at der i  

 Bank- og Sparekasselovens § 50 b, stk. 2, findes mulighed for at gøre  

 undtagelse fra den tilsynet påhvilende tavshedspligt.
Som det fremgår af styrelsens afgørelse af  

 25. august 1995 har styrelsen lagt afgørende vægt på, at  

 kravene er rejst mod en bank, som er undergivet offentlig kontrol i  

 medfør af Bank- og Sparekasseloven.
Hvis A Bank A/S skal ophøre  

 med at være pengeinstitut, er det styrelsens opfattelse, at de  

 forudsætninger, der lå til grund for styrelsens afgørelse  

 er bortfaldet.
De garantier, der følger af Finanstilsynets tilsyn, er  

 efter styrelsens opfattelse så væsentlige, at styrelsen finder,  

 at A Bank A/S i forbindelse med pengeinstitutvirksomhedens ophør  

 må tilbyde anden betryggende sikkerhed i medfør af  

 aktieselskabslovens § 46, stk. 1.
 Erhvervs- og Selskabsstyrelsen har samtidig hermed  

 underrettet Finanstilsynet herom.
 Kopi af denne skrivelse er sendt til Erhvervsministeriets  

 Erhvervsankenævn".
Klageren er ikke fremkommet med bemærkninger over  

 for ankenævnet, efter at nævnet ved skrivelse af 19. juli 1996  

 gav klageren mulighed herfor.
Ved skrivelse af 6. september 1996 meddelte  

 ankenævnet klageren, Erhvervs- og Selskabsstyrelsen og bankens advokat,  

 at ankenævnet anså skriftvekslingen for afsluttet, og at sagen  

 var taget op til afgørelse, men at de snarest muligt skulle meddele  

 ankenævnet, såfremt de fandt anledning til yderligere at belyse  

 sagen skriftligt.
Erhvervsankenævnet har ikke efterfølgende  

 modtaget yderligere indlæg i sagen.
 Ankenævnet udtaler:
Det følger af § 46 i aktieselskabsloven, at der  

 på forlangende af en kreditor, der har anmeldt uforfaldne eller  

 omtvistede krav, skal tilbydes betryggende sikkerhed for kravet.  

 Lovens ubetingede krav om sikkerhedsstillelse er ikke opfyldt ved en  

 henvisning til debitors almindelige økonomi.
Efter bestemmelsen i stk.  

 1, sidste punktum afgør Erhvervs- og Selskabsstyrelsen på en af  

 parternes begæring om den tilbudte sikkerhedsstillelse er betryggende.  

 Bestemmelsen indeholder således heller ikke hjemmel for Erhvervs- og  

 Selskabsstyrelsen til at fritage selskabet for at stille sikkerhed cfr.  

 f.eks. retsplejelovens § 629. Den omstændighed, at selskabet er en  

 bank, der er omfattet af bank- og sparekasselovens regler, medfører  

 ingen forandring heri.
 Som følge af det anførte ophæves  

 Erhvervs- og Selskabsstyrelsens afgørelse af 25. august 1995 og sagen  

 hjemvises til fornyet behandling vedrørende opfyldelse af krav om  

 sikkerhedsstillelse.
