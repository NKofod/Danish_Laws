Meddelelse om ændrede regler  

 og vilkår for fiskeriet af 26. januar 2007 Ny havdageregulering i Nordsøen, Skagerrak og Kattegat,  

 farvandet vest for Skotland, den østlige del af Den engelske Kanal og Det  

 irske  

 Hav Den 1. februar 2007 træder en ny havdageregulering for de  

 nævnte områder i kraft.
Retsgrundlaget for denne havdageregulering findes i  

 bilag II a i Rådets forordning (EF) nr. 41/2007 af 21. december 2006 om  

 fastsættelse for 2007 af fiskerimuligheder og dertil knyttede betingelser for  

 visse fiskebestande og grupper af fiskebestande gældende for EF-farvande og  

 for  

 EF-fartøjer i andre farvande, som er omfattet af fangstbegrænsninger.
 Danske fiskerfartøjer med en længde overalt på 10 meter og  

 derover, må efter den 1. februar 2007 kun medbringe de typer af redskaber,  

 der  

 er nævnt i bilag II a punkt 4.1 i Rådets forordning (EF) nr. 41/2007 af 21.  

 december 2006 i Nordsøen, Skagerrak og Kattegat, farvandet Vest for Skotland,  

 den østlige del af Den engelske Kanal og Det irske Hav, hvis der for fartøjet  

 er søgt om en havdagetilladelse.
 Ansøgning om tilladelse indgives til Fiskeridirektoratet  

 på særskilt skema som findes på direktoratets hjemmeside eller som kan fås  

 ved  

 henvendelse til Fiskeridirektoratets lokale afdelinger.
 Fra den 1. februar 2007 må fartøjerne kun medbringe de i  

 forordningen definerede redskaber i det antal dage og på de betingelser, der  

 fremgår af forordningen.
 Efter den 15. februar 2007 må sejlads med de nævnte  

 redskaber i de nævnte farvande kun finde sted, hvis havdagetilladelsen er om  

 bord på fartøjet.
 For  

 fartøjernes  

 aktiviteter vil der skulle afgives meldinger i henhold til vilkårene i  

 tilladelsen.
 Fritagelse af visse fartøjer for kravet om afgivelse af  

 visse aktivitetsmeldinger til Fiskeridirektoratets telefonregistrering jf.  

 punkt 6b og 6c i havdagetilladelsen.
 Med virkning fra den 1. februar 2007 fritages  

 fartøjsføreren om bord på fartøjer med havdagetilladelse for at afgive  

 meldinger som anført i punkt 6b og 6c i havdagetilladelsen, når følgende 2  

 betingelser er opfyldt:
1)  

 	  

 Fartøjet er udstyret  

 med et velfungerende fartøjsovervågningssystem, der sender med de foreskrevne  

 tidsintervaller, og 2)  

 	  

 Der er for fartøjet  

 søgt om og tildelt havdagetilladelse til enten kun ét reguleret redskab,  

 eller  

 flere regulerede redskaber, når der til disse redskaber er tildelt samme  

 antal  

 dage.
