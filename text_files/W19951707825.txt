Ligningsrådet gav tilladelse til, at et selskab O Holding A/S ejet  

 af to brødre i forening kunne foretage spaltning under  

 forudsætning af, at de modtagne anparter ikke inden for en periode af 3  

 år blev afhændet således, at 1) der skete en forrykkelse af  

 det indbyrdes ejerforhold, og 2) det medførte, at mere end 10 pct. af  

 pålydende værdi af de modtagne anparter blev vederlagt med andet  

 end anparter.
Endvidere gav Rådet tilladelse til det ene af de som  

 følge af spaltningen nye selskaber X ApS skattefrit fusionerede med et  

 nystiftet selskab U ApS, jf.
FUL § 4 stk. 2.
 Spaltning med vilkår m.m.
- Spaltning med vilkår og skattefri fusion uden  

 fastsættelse af særlige vilkår Reference:
FUL § 4 stk. 2 FUL § 15 a LV 1994 S.D.1 LV 1994 S.D.2 To brødre A og B anmodede Ligningsrådet om  

 tilladelse til spaltning og skattefri fusion af deres i forening ejede  

 selskaber, O Holding A/S og U ApS.
O Holding A/S ejede samtlige aktier/anparter i P A/S, Q  

 ApS og R ApS.
O Holding A/S ejede endvidere alle aktier i S A/S.
O Holding  

 A/S varetog en række opgaver for hele koncernen.
Blandt andet blev  

 administrationen for samtlige selskaber, herunder bogholderi,  

 regnskabsudarbejdelse, likviditetsstyring m.v. varetaget af personalet i O  

 Holding A/S.
Ud over den egentlige økonomiske administration havde  

 holdingselskabet ansvaret for andre områder f.eks. forsikringer,  

 forhold til myndigheder og visse indkøb.
Endvidere varetog selskabet  

 koncernens salgsfunktioner og transportopgaver.
 A og B ejede ligeledes hver 50 pct. af anparterne i T ApS,  

 hvor hovedaktiviteten var en fast ejendom, der blev anvendt af virksomheden  

 knyttet til P A/S, Q ApS og R ApS.
Det fremgik af sagen, at der i koncernen blev drevet to  

 virksomheder, som, selv om de begge vedrørte fabrikation af emner i  

 plastik, grundlæggende var forskellige både hvad angik  

 organisation, kundekreds, markedssegment og virksomhedskultur.
Den ene  

 virksomhed - S A/S - blev ledet og drevet af A.
Den anden virksomhed, der  

 omfattede aktiviteterne i P A/S, Q ApS og R ApS, blev ledet og drevet af  

 B.
Strukturen i koncernen havde vist sig at være  

 uhensigtsmæssig.
Virksomhederne blev drevet som selvstændige  

 enheder, hvor P A/S, Q ApS og R ApS geografisk var placeret et sted, mens S  

 A/S var placeret et andet sted.
Båndene mellem virksomhederne var alene  

 af økonomisk karakter via moderselskabet O Holding A/S.
Det var oplyst, at A og B harmonerede personligt  

 dårligt med hinanden i relation til driften af virksomhederne, og at de  

 havde grundlæggende vidt forskellige visioner for fremtiden.
Dette  

 blokerede for nødvendige beslutninger for den daglige drift og  

 virksomhedernes fremtidige eksistens.
En spaltning var således  

 begrundet i koncernens fremtidige indtjeningsmuligheder.
A og B havde derfor gennem årene overvejet  

 muligheden for at adskille det økonomiske bånd mellem  

 virksomhederne.
Dette havde ikke kunnet realiseres, idet den skat, der herved  

 ville blive udløst, ville udhule det økonomiske grundlag for  

 den fortsatte drift og derved skabe alvorlig fare for den fremtidige  

 beskæftigelse i virksomhederne.
 Det var endvidere oplyst, at det ikke havde været  

 muligt at træffe mere omfattende forholdsregler over for de  

 særlige risici virksomhederne blev drevet under, bl.a. en snæver  

 kundeskare, urentable afdelinger og ukoordineret markedsføring.  

 Koncernens udvikling havde som følge heraf gennem de seneste år  

 været vigende.
 A og B var derfor nået til den konklusion, at den  

 selskabsretlige struktur i den koncern, for hvilken O Holding A/S indtil  

 spaltningen var moderselskab, burde afspejle den faktiske opdeling af  

 aktiviteterne i koncernen.
 Brødrene havde herefter lagt følgende  

 plan:
O Holding A/S nystiftede et 100 pct. ejet datterselskab U  

 ApS, som købte aktierne i S A/S.
T ApS blev fusioneret med O Holding  

 A/S.
O Holding A/S blev herefter spaltet i selskaberne V ApS og X ApS,  

 således at brødrene efter spaltningen hver ejede 50 pct. af  

 anparterne i de to selskaber.
Herefter skulle X ApS fusioneres med U ApS  

 efter fusionsskattelovens regler om skattefri fusion jf. § 4, stk. 2 med X  

 ApS som modtagende selskab.
 Alle de ovennævnte transaktioner skulle så  

 vidt muligt foretages i umiddelbar forlængelse af hinanden pr. 1/9  

 1995.
Det var oprindeligt hensigten, at A og B efter de  

 skitserede transaktioner skulle eje hver deres selskab.
Således skulle  

 A eje P A/S, Q ApS og R ApS, mens B skulle eje X ApS, der ejede S A/S.
Advokaten havde oplyst, at såfremt der blev givet  

 tilladelse til spaltning uden vilkår måtte det forventes, at  

 ejerforholdene ville blive ændret forholdsvis hurtigt.
Der var ikke  

 indgået formel aftale herom, med det fremgik forudsætningsvist af  

 sagen, at den fortsatte drift og indtjeningen i koncernen var bedst tjent med  

 en forholdsvis hurtig ændring af ejerforholdene.
Ligningsrådet gav tilladelse til, at O Holding A/S  

 kunne foretage spaltning under forudsætning af, at 1) A og B ikke i 3  

 år efter spaltningen måtte afhænde de modtagne anparter  

 på en måde, der medførte forrykkelse af det indbyrdes  

 ejerforhold, og at 2) A og B i 3 år efter spaltningen ikke  

 afhændede de modtagne anparter på en måde, der  

 medførte at mere end 10 pct. af pålydende værdi af de  

 modtagne anparter blev vederlagt med andet end anparter.
Endvidere gav  

 Rådet tilladelse til, at X ApS fusionerede med U ApS, jf.
FUL § 4, stk.  

 2.
