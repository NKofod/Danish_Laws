Bekendtgørelse om  

 ilandbringelse af fisk fra områder med kemisk krigsmateriel I medfør af § 4, stk.  

 1, § 5, stk. 3, § 32 og § 60, stk. 3 i lov nr. 526 af 24. juni 2005 om  

 fødevarer fastsættes:
 § 1.  

  

 Bekendtgørelsen omfatter fiskefartøjer, der under fiskeri har været i  

 kontakt med genstande, som må antages at være kemisk krigsmateriel, herunder  

 gasammunition, eller at hidrøre herfra, og samme fartøjers  

 redskaber og fangster.
 § 2.  

  

 Føreren af fiskefartøjet  

 skal straks efter fiskeriet afgive indberetning til det stedlige  

 fiskeriinspektorat,  

 jf. bilag 1, med oplysning om de omstændigheder, som de i § 1 omtalte  

 genstande  

 er opfisket under, og om, hvorledes disse genstande er håndteret.
 Stk. 2.  

  

 Under fiskeri i den  

 østlige Østersø (ICES underafsnit 24-32), skal indberetning efter stk. 1 ske  

 til Bornholms Marinedistrikt, jf. bilag 1.
 § 3.  

  

 Fisk og dele heraf,  

 blandt andet lever, rogn og anden indmad, må ikke ilandbringes fra  

 fiskefartøjet,  

 før fiskefangsten er kontrolleret og godkendt af det stedlige  

 fiskeriinspektorat, eller under fiskeri i det i § 2, stk. 2 nævnte område af  

 Bornholms Marinedistrikt.
 Stk. 2.  

  

 Såfremt fangsten erklæres  

 uegnet til menneskeføde skal denne destrueres eller på anden vis bortskaffes.
 Stk. 3.  

  

 Fiskefartøjet og  

 fiskeredskaberne må ikke på ny anvendes til fiskeri før fartøjet og  

 redskaberne  

 er rengjort.
 Stk. 4.  

  

 Rengøring skal foretages  

 af Forsvaret eller Beredskabsstyrelsens vagthavende rensehold.
§ 4.  

  

 I emballage, herunder  

 containere, hvori der transporteres fisk og dele heraf, som hidrører fra  

 fiskeri  

 i det i § 2, stk. 2 nævnte område, skal der påsættes en ikke vand-opløselig  

 seddel med påtrykt angivelse af fiskefartøjets havnekendingsbogstav, nummer  

 og  

 navn.
Den nævnte seddel skal følge emballagen i alle omsætningsled indtil den  

 endelige aftager af fisken.
 § 5.  

  

 Med bøde straffes den,  

 der overtræder §§ 2-4.
Stk. 2.  

  

 Straffen kan stige i  

 indtil 2 år, hvis den ved handlingen eller undladelsen skete overtrædelse er  

 begået med forsæt eller grov uagtsomhed, og der ved overtrædelsen er 1)  

 	  

 forvoldt skade på sundheden eller fremkaldt fare herfor eller 2)  

 	  

 opnået eller tilsigtet opnået en økonomisk fordel for den  

 pågældende selv eller andre.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 6.  

  

 Bekendtgørelsen træder i  

 kraft den 4. oktober 2006.
 Stk. 2.  

  

 Samtidigt ophæves  

 bekendtgørelse nr. 710 af 16. oktober 1986 om ilandbringelse af fisk fra  

 områder med kemisk krigsmateriel.
