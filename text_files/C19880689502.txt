 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, samt i henhold  

 til § 2, stk. 2, i hovedaftalen af 27. oktober 1969 aftales følgende:
 § 1.  Uanset bestemmelserne i aftale af 8. september  

 1975 mellem Statstjenestemændenes Centralorganisation II og Finansministeriet  

 om tjenestetiden mv. for lærere/overlærere, praktikledere, souschefer og  

 rektorer ved børneforsorgsseminarier, som ændret ved senere aftaler mellem  

 Lærernes Centralorganisation og Finansministeriet, aftales følgende om  

 tjenestetid ved den socialpædagogiske uddannelse ved statsseminarierne i  

 Haderslev og Jelling:
a.
For afdelingslederne ved den socialpædagogiske uddannelse ved  

 statsseminarierne i Haderslev og Jelling udgør det årlige pligtige  

 undervisningstimetal 342 timer.
b.
Med henblik på pædagogisk administrativ bistand for afdelingslederne og  

 rektor, der fortsat har ansvaret for hele institutionens virksomhed,  

 tillægges der den socialpædagogiske uddannelse ved hvert af de to seminarier  

 en yderligere timereduktion på 220 undervisningstimer.
 § 2.  Aftalen har virkning fra 1. august 1988 og kan  

 af hver af parterne opsiges med 3 måneders varsel til en 31. marts.
København, den 23.11.1988 Lærernes Centralorganisation Martin Rømer Finansministeriet P.
M.
V.
 E.B.
