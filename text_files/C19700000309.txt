 (Til de skattelignende myndigheder).
 Hermed følger eksemplarer af lovbekendtgørelse nr.590 af 12.december 1969  

 om investeringsfonds (investeringsfondsloven). Bekendtgørelsen afløser  

 lovbekendtgørelse nr. 261 af 26. juni 1968.
 I lovbekendtgørelsen er indarbejdet de ændringer i investeringsfondsloven,  

 der er gennemført ved lov nr. 37 af 20. februar 1969, lov nr. 126 af 29.  

 marts 1969 (ændringer som følge af kildeskattens ikrafttræden) og lov nr. 518  

 af 28. november 1969.
Med hensyn til den ved loven af 20. februar 1969 gennemførte ændring, der  

 er af redaktionel karakter, henvises til skattedepartementets cirkulære nr.  

 34 af samme dato.
De ændringer, der er gennemført ved loven af 29. marts  

 1969, tilpasser investeringsfondsloven til kildeskatteloven og træder i kraft  

 den 1. januar 1970. De ændringer, der er gennemført ved loven af 28. november  

 1969, er en følge af de i lov af samme dato givne nye bestemmelser i  

 afskrivningsloven.
------ Det drejer sig om følgende ændringer:
1. En ny regel i § 3, stk. 6, bestemmer, at en  

 skattepligtig, der er sambeskattet med sin ægtefælle og ligesom denne driver  

 selvstændig erhvervsvirksomhed, ikke kan anvende sine  

 investeringsfondshenlæggelser til forlods afskrivning på aktiver, som er  

 overført fra ægtefællens erhvervsvirksomhed til anvendelse i den  

 skattepligtiges egen erhvervsvirksomhed.
Reglen må ses i sammenhæng med  

 bestemmelsen i kildeskattelovens § 26A, hvorefter den, der på denne måde  

 overtager et aktiv fra sin ægtefælle, afskrivningsmæssigt og med hensyn til  

 beskatning ved salg m.v. stilles, som om den pågældende selv havde anskaffet  

 aktivet til de tidspunkter og beløb, hvortil det i sin tid blev anskaffet.  

 Der anses således ikke ved overtagelsen af aktivet fra ægtefællen at  

 foreligge en sådan erhvervelse, son kan sidestilles med en anskaffelse i  

 investeringsfondslovens forstand.
2. Efter den nye affattelse af § 5, stk. 2, skal en  

 "konto for investeringsfond" under kildeskatteordningen ud over de  

 oplysninger, der kræves efter de gældende regler, også indeholde påtegning om  

 skatteyderens personnummer.
Den tidligere bestemmelse i § 5, stk. 2, 2. pkt.,  

 om kontoens eventuelle oprettelse på en med den skattepligtige sambeskattet  

 persons navn er ophævet, idet den gifte kvinde efter kildeskattelovens § 4,  

 stk. 2, ansættes særskilt til skat af indkomsten af den erhvervsvirksomhed,  

 hvis overskud danner grundlag for henlæggelsen.
3. Bestemmelsen i § 10, stk. 1, om efterbeskatning af  

 ubenyttede henlæggelser i tilfælde af den skattepligtiges død eller konkurs  

 er bragt i overensstemmelse med kildeskattelovens bestemmelser om særskilt  

 beskatning hos hustruen bl.a. af hendes indkomst ved selvstændig  

 erhvervsvirksomhed.
Medens efterbeskatningen hidtil normalt skulle foretages  

 hos manden som den skattepligtige hovedperson, også når henlæggelsen var  

 foretaget i en af hustruen drevet virksomhed, skal efterbeskatningen af  

 hustruens ubenyttede henlæggelser under kildeskatteordningen foretages hos  

 hende selv.
Det samme vil gælde i de i § 10, stk. 2, omhandlede tilfælde.
4. Ved ændring af § 10, stk. 2, er den renteberegning,  

 der skal foretages, hvor ubenyttede henlæggelser efterbeskattes som følge af  

 erhvervsophør m.v., for så vidt angår personer, blevet knyttet til  

 indkomståret, således at efterbetalingsbeløbet forrentes fra udgangen af det  

 indkomstår, efterbetalingen vedrører.
For skattepligtige selskaber og  

 foreninger m.v. skal renten fortsat beregnes fra udgangen af det pågældende  

 skatteår.
5. Den gennemførte ændring af § 10, stk. 4, udvider  

 adgangen til at tillade overtagelse af en af en afdød person foretaget  

 henlæggelse til også at omfatte tilfælde, hvor dødsboet efter den afdøde  

 skiftes og overtages af den efterlevende ægtefælle eller en anden arving som  

 eneste arving.
Henlæggelsen overtages på de for afdøde gældende betingelser,  

 hvilket bl.a. betyder, at en eventuel efterbeskatning efter lovens § 10, stk.  

 1, eller stk. 2, i anledning af arvingens død eller erhvervsophør m.v.  

 beregnes på grundlag af afdødes skattepligtige indkomst for henlæggelsesåret.
6. Bestemmelsen i § 18A skal som andre af de nævnte  

 ændringer ses i sammenhæng med kildeskattelovens bestemmelser om særskilt  

 beskatning hos hustruen af hendes indkomst ved selvstændig  

 erhvervsvirksomhed.
Under kildeskatteordningen kan den ene ægtefælles  

 henlæggelser ikke - som de har kunnet efter de har kunnet efter de hidtil  

 gældende regler - anvendes til forlods afskrivning i en af den anden  

 ægtefælle drevet virksomhed.
Dette gælder dog kun ubetinget henlæggelser, der  

 foretages i indkomståret 1970 eller senere, idet § 18A giver sambeskattede  

 ægtefæller ret til i fællesskab at bestemme, at en henlæggelse, som er  

 foretaget af en af ægtefællerne forud for indkomståret 1970, anvendes i den  

 anden ægtefælles erhvervsvirksomhed.
Sådan ret foreligger dog ikke, når der i  

 anledning af erhvervsophør m.v. skal ske efterbeskatning af henlæggelsen  

 efter lovens § 10, stk. 1, eller stk. 2.
 En henlæggelse, der er foretaget af sambeskattede ægtefæller forud for  

 indkomståret 1970, anses efter paragraffens 1. punktum for at være foretaget  

 af den af ægtefællerne, til hvis erhvervsvirksomhed henlæggelsen kan henføres  

 efter lovens § 4, stk. 1, det vil sige den virksomhed, hvis overskud er lagt  

 til grund ved beregningen af henlæggelsen.
7. § 3, stk. 3, er omformuleret under hensyn til, at  

 reglerne om forskudsafskrivning på visse anskaffelser af maskiner m.v. og  

 bygninger, som hidtil har været givet med hjemmel i tekstanmærkning til  

 finansloven, nu er indarbejdet i afskrivningsloven.
Det præciseres herefter  

 generelt i paragraffen, at investeringsfondshenlæggelser ikke kan benyttes  

 til forlods afskrivning på den aftalte eller beregnede anskaffelsessum for  

 aktiver, der ikke er leveret eller fuldført.
Der kan altså ikke foretages  

 forlods afskrivning efter investeringsfondsloven, blot fordi der er indgået  

 en kontrakt, som giver ret til forskudsafskrivning efter afskrivningslovens  

 regler.
Bestemmelsen svarer i det hele til de hidtil gældende regler.
 8. Ændringen af § 4, stk. 2, må ligeledes ses i  

 sammenhæng med optagelsen i afskrivningsloven af bestemmelserne om  

 forskudsafskrivning på visse maskiner m.v. og bygninger. Ændringen svarer  

 helt til bestemmelsen i § 10 i finansministeriets bekendtgørelse nr. 150 af  

 10. april 1969.
 Skattedepartementet, den 2. januar 1970.
Hans P.
Gøtrik.
/N.
Stissing Jensen.
