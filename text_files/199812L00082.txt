Fremsat den 31. december 1998 af by- og  

 boligministeren (Jytte Andersen) Forslag til Lov om ændring af lov om statsgaranti  

  

 til lån til forsøgsbyggeri (Etablering af permanent ordning m.v.) § 1 I lov om statsgaranti til lån til forsøgsbyggeri, jf.  

 lovbekendtgørelse nr. 609 af 11. juli 1997, foretages følgende  

 ændringer:
 1. Overalt i loven ændres »Boligministeren« til: »By- og  

 boligministeren«, »boligministeren« ændres til: »by- og  

 boligministeren«, og »boligministerens« ændres til: »by- og  

 boligministerens«.
 2. I § 1a, stk. 1, udgår: »i  

 finansårene 1997 og 1998«.
 3. I § 1a, stk. 1, indsættes efter  

 »nybyggeri til helårsbrug«: »samt til etablering af  

 fællesfaciliteter i tilknytning hertil«.
 4. I § 1 a, stk. 1, nr. 3, ændres »lov  

 om boligbyggeri« til: »lov om almene boliger samt støttede private  

 andelsboliger m.v.«.
 5. I § 1a, stk. 1, nr. 4, ændres »efter  

 § 63 i lov om boligbyggeri.« til: »efter § 160 a i lov om almene  

 boliger samt støttede private andelsboliger m.v.«, og »§ 64,  

 stk. 1, i lov om boligbyggeri« ændres til: »§ 160 d,  

 stk. 1, i lov om almene boliger samt støttede private  

 andelsboliger m.v.«.
 6. I § 1a, stk. 2, 2. pkt., indsættes efter  

 »økologiske løsninger«: »og nye boformer«.
 7. § 3, stk. 2, affattes således:
 »Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
 8. § 4 ophæves.
 9. § 5, stk. 2, ophæves.
§ 2 Loven træder i kraft den 1. januar 1999.
Bemærkninger til Almindelige bemærkninger Hovedformålet med lovforslaget er at gøre den  

 nuværende midlertidige ordning med statsgaranti til  

 forsøgsbyggeri af ejerboliger, private udlejningsejendomme og private  

 andelsboliger permanent.
Det bemærkes i den forbindelse, at  

 efter lovens § 5, stk. 2, skal forslag til revision af loven  

 fremsættes for Folketinget i folketingsåret 1998-99, hvilket  

 hermed er opfyldt.
 En evaluering af ordningen viser, at interessen for  

 statsgarantiordningen har været markant stigende.
 I ordningens tre første år (1994-96) gav  

 ministeriet i alt tilsagn om statsgaranti på knap 3 mill. kr. til  

 lån til forsøgsbyggeri.
 I 1997 gav ministeriet tilsagn om garanti på i alt  

 1,3 mill. kr.
I 1998 har ministeriet indtil videre modtaget  

 ansøgninger om statsgaranti på i alt ca. 13,5 mill. kr.
Heraf er  

 der pr. 1.10.98 givet tilsagn om 2,4 mill. kr., og ministeriet forventer i  

 1998 samlet at meddele tilsagn om statsgaranti på ca. 13,5 mill. kr. ud  

 af den samlede årlige ramme på 15 mill. kr.
 Formålet med statsgarantiordningen er ønsket  

 om at fremme en udvikling i byggeriet, der kan sikre den nødvendige  

 tilpasning til fremtidens økologiske, energimæssige og  

 miljømæssige krav.
 Sigtet med statsgarantiordningen er derfor at lette  

 private bygherrers mulighed for at opnå lån til finansiering af  

 forsøgsbyggeri med henblik på at fremme udviklingen af nye  

 byggemetoder, der eksempelvis har energibesparende mål eller som  

 fremmer de økologiske elementer i byggeriet.
Baggrunden for ordningen er, at det har vist sig  

 vanskeligt at opnå belåning af forsøgsbyggeri, fordi  

 forsøg i byggeriet i nogle tilfælde forbindes med mindre  

 økonomisk sikkerhed for långiver.
Med en statslig garanti  

 reduceres långivers tabsrisiko, og garantien kan således medvirke  

 til, at private bygherrer lettere opnår finansiering af  

 forsøgsbyggeri.
 Skal der også i fremtiden være mulighed for,  

 at nye løsninger kan afprøves og med tiden indarbejdes i det  

 traditionelle byggeri, må det forudses, at der i en længere  

 periode vil være behov for støtte til sådanne initiativer.  

 Det er på denne baggrund, det foreslås, at statsgarantiordningen  

 gøres permanent.
Forslaget kan tillige ses som et led i udviklingen af  

 boliger og byggeri i en bypolitisk sammenhæng.
Der lægges  

 således i forsøgsbyggeriet typisk vægt på  

 bæredygtigheden i såvel byggeprocessen som i den videre  

 driftsfase.
På samme måde vil man ofte se, at der skabes rum for  

 nye boformer, ligesom bygherrerne typisk udnytter og afprøver nye  

 arkitektoniske muligheder.
By- og Boligministeriet har i forbindelse med evalueringen  

 af ordningen inddraget relevante parter - Realkreditrådet, Andelskassen  

 Merkur, Hypotekbanken og Statens Byggeforskningsinstitut.
Lovforslaget bygger  

 på disse parters tilkendegivelser samt ministeriets hidtidige  

 erfaringer med garantiordningen.
På denne baggrund foreslås det, udover at  

 ordningen gøres permanent, at den nuværende garantiramme på 15 mill. kr. årligt  

 fastholdes, der kan ydes statsgaranti til lån, der optages til etablering  

 af fællesfaciliteter i tilknytning til boligerne, forsøgsindholdet udvides, så der - udover forsøg  

 af mere byggeteknisk art - vil være mulighed for, at forsøg med  

 nye boformer indgår som en del af forsøget, og at der som noget nyt stilles krav om medvirken af sagkyndig bistand i  

 form af teknisk rådgivning ved udarbejdelsen af projektplanerne.  

 Hensigten hermed er at minimere risikoen for, at der opstår problemer i  

 byggeriet generelt som følge af manglende byggeerfaring og som  

 følge af forsøg med ikke tidligere afprøvede  

 konstruktioner/installationer.
Bestemmelser herom vil blive fastsat  

 administrativt.
Udgifter til sagkyndig bistand kan som hidtil indeholdes i de  

 samlede byggeudgifter, som statsgarantien beregnes udfra.
 By- og Boligministeriet vil informere om  

 statsgarantiordningen bl.a. ved et orienteringsbrev til samtlige kommuner  

 samt til relevante parter, der beskæftiger sig med økologisk  

 byggeri.
 Det er hensigten, at der skal ske en afrapportering til  

 ministeriet efter byggeriets afslutning med henblik på at sikre en  

 tilstrækkelig erfaringsopsamling fra forsøgsprojekterne.
 Det forudsættes samtidig, at der vil ske en  

 væsentlig erfaringsudveksling »decentralt«, d.v.s. blandt bygherrer,  

 arkitekter og andre interessenter i og omkring forsøgsbyggeriet.
Endelig vil By- og Boligministeriet arbejde for at  

 formidle relevant information om de gennemførte forsøg via  

 ministeriets hjemmeside på internettet.
Dette vil ske efter aftale  

 mellem ministeriet og garantimodtageren.
 Det er hensigten, at ministeriet løbende skal  

 vurdere det fortsatte behov for statsgaranti til forsøgsbyggeri -  

 første gang efter yderligere 3-5 års erfaringer med  

 ordningen.
 Følgende har været hørt over  

 lovforslaget: Kommunernes Landsforening, Københavns Kommune,  

 Frederiksberg Kommune, Miljø- og Energiministeriet, Hypotekbanken,  

 Realkreditrådet, Statens Byggeforskningsinstitut, Andelskassen Merkur,  

 Finansministeriet, Justitsministeriet, Økonomiministeriet,  

 Statsministeriet og Indenrigsministeriet.
Økonomiske konsekvenser Lovforslaget indebærer, at garantiordningen til  

 forsøgsbyggeri med virkning fra 1. januar 1999 gøres permanent  

 med en årlig garantiramme på 15 mill. kr.
Den midlertidige garantiordning til forsøgsbyggeri  

 har indtil 1997 kun været benyttet i begrænset omfang.
I perioden  

 fra 1994 til 1997 er der ydet tilsagn om statslig garanti for 4 mill. kr.
Det  

 forventes, at der i 1998 vil blive ydet tilsagn for 13,5 mill. kr.
 Interessen for statsgaranti til forsøgsbyggeri er  

 øget mærkbart siden forbedringen af ordningen pr. 1.1.1996.  

 Derfor forudsættes det, at garantirammen på 15 mill. kr. pr.  

 år fremover vil blive udnyttet fuldt ud.
 Forslaget skønnes tidligst at have  

 økonomiske konsekvenser i 2001, idet der tidligst kan blive tale om  

 garantiudbetalinger vedrørende et givet års ramme, når det  

 enkelte byggeri står færdigt og skal finansieres.
 Det bemærkes, at den statslige garanti ikke hidtil  

 har været gjort gældende.
 På denne baggrund skønnes forslaget om en  

 årlig garantiramme på 15 mill. kr. at medføre med  

 betydelig usikkerhed statslige merudgifter til indfrielse af garantier
på 0,1 mill. kr. i 2001 og 0,2 mill. kr. i 2002. Merudgifterne  

 afholdes indenfor de eksisterende økonomiske rammer.
 Der er opnået enighed med de kommunale parter om, at  

 lovforslaget ikke har økonomiske konsekvenser for  

 (amts)kommunerne.
Administrative konsekvenser Den løbende administration af garantiordningen  

 foreslås fortsat foretaget af Hypotekbanken, hvorfor der ikke  

 påregnes administrative konsekvenser i forhold til administrationen af  

 den midlertidige ordning.
 Der er opnået enighed med de kommunale parter om, at  

 lovforslaget ikke har administrative konsekvenser for (amts)kommunerne.
Økonomiske og administrative konsekvenser for  

 erhvervslivet Forslaget skønnes ikke at medføre  

 særlige erhvervsmæssige konsekvenser.
Miljømæssige konsekvenser En videreførelse af den statslige garantiordning  

 til forsøgsbyggeri sigter på at fremme økologiske,  

 miljømæssige og energibesparende nyskabelser i nybyggeriet.
Det  

 ventes, at lovforslaget på den baggrund vil give erfaringer, der  

 på længere sigt kan implementeres i almindeligt byggeri og her  

 medvirke til byggeri, der både i anlægs- og driftsfasen vil  

 mindske ressourceforbruget (vand, varme, el m.v.) såvel som  

 affaldsmængderne.
Forholdet til EU-retten Garantiordningen vil blive administreret i  

 overensstemmelse med de minimis-reglerne, jf.
Meddelelse fra Kommissionen om  

 de minimis-støtteordninger, EFT nr.
C. 68 af 6.3.1996, s. 9, og vil  

 derfor ikke skulle notificeres til Kommissionen.
Bilag 1 Tabel 1. Samlet vurdering af konsekvenser af  

 lovforslaget Positive  

 konsekvenser/mindreudgifter Negative  

 konsekvenser/merudgifter Økonomiske konsekvenser for stat, kommuner og amtskommuner - - - Statslig merudgift til indfrielse af garantier på 0,1 mill. kr. i  

 2001 og 0,2 mill. kr. i 2002.
Administrative konsekvenser for stat, kommuner og amtskommuner - - - - - - Økonomiske konsekvenser for erhvervslivet - - - - - - Administrative konsekvenser for erhvervslivet - - - - - - Miljømæssige konsekvenser Erfaringer med økologiske, miljømæssige og  

 energibesparende nyskabelser i forsøgsbyggeriet kan på  

 længere sigt implementeres i almindeligt byggeri og her medvirke til at  

 mindske ressourceforbrug og affaldsmængder.
Administrative konsekvenser for borgerne - - - - - - Forholdet til EU-retten - - - - - - Bemærkninger til de enkelte bestemmelser Til § 1 Til nr. 1.
 Der er tale om en redaktionel ændring.
 Til nr. 2.
 Det foreslås, som omtalt i de almindelige  

 bemærkninger, at ordningen, hvorefter by- og boligministeren kan yde  

 statsgaranti indenfor en ramme på 15 mill. kr. årligt,  

 gøres permanent.
 Til nr. 3.
Med forslaget præciseres, at der tillige er mulighed  

 for at yde statsgaranti til lån, der optages til etablering af  

 fællesfaciliteter i tilknytning til boligerne.
Der tænkes her  

 på fællesfaciliteter som f.eks. fællesvaskeri, fælles  

 forsyningsanlæg og fælleslokaler.
Baggrunden herfor er, at  

 etableringen af fællesfaciliteter ofte understøtter og supplerer  

 forsøg med ressourcebesparende og økologiske  

 foranstaltninger.
 Forslaget skal endvidere ses i sammenhæng med  

 forslaget i nr. 6, idet etableringen af fællesfaciliteter i form af  

 f.eks. fælleslokaler kan ske med henblik på at give bedre rammer  

 for forsøg med nye boformer og sociale fællesskaber.
 Til nr. 4 og 5.
 Der er tale om redaktionelle ændringer som  

 følge af, at reglerne om støttede private andelsboliger ved lov  

 nr. 970 af 17. december 1997 er flyttet fra lov om boligbyggeri til lov om  

 almene boliger samt støttede private andelsboliger m.v.
 Til nr. 6.
Med denne ændring foreslås en udvidelse af  

 lovens formulering vedrørende forsøgsindholdet, så  

 ordningen, udover forsøg af mere byggeteknisk art, også vil  

 kunne omfatte forsøg med nye boformer, der indgår som en del af  

 forsøget.
I en del forsøgsprojekter indgår der allerede i  

 dag forsøg med nye boformer, som f.eks. sociale fællesskaber.  

 Det vurderes samtidig, at sådanne forsøg - ligesom forsøg  

 af mere byggeteknisk karakter - er af betydning for projekternes  

 finansieringsmuligheder.
 Der synes at være en stigende interesse for  

 forsøg af denne karakter, og den foreslåede ændring  

 indebærer, at denne type forsøg kan indgå i  

 forsøgsvurderingen i forbindelse med ansøgninger om  

 statsgaranti.
 Det er ikke hensigten, at forsøg med nye boformer  

 skal være et selvstændigt forsøgstema, ligesom det ikke er  

 hensigten, at forsøg med nye boformer skal være en betingelse  

 for at få godkendt forsøg af byggeteknisk karakter.
 Til nr. 7.
 Ved lov nr. 474 af 12. juni 1996 om ændring af  

 straffeloven blev der gennemført generelle bestemmelser om strafansvar  

 for juridiske personer (kollektivansvar).
 Ved vedtagelsen af den omtalte lov var forudsat, at der  

 så vidt muligt bliver gennemført ensartede regler på dette  

 område i særlovgivningen.
 Forslaget er en konsekvens af de nævnte  

 ændringer i straffeloven.
 Til nr. 8.
 Bestemmelsen ophæves, idet Bygge- og Boligstyrelsen  

 og By- og Boligministeriets departement blev sammenlagt pr. 1. september  

 1997.
 Til nr. 9.
 Der er tale om en konsekvensændring som følge  

 af forslaget om at gøre ordningen permanent.
Til § 2 Det foreslås, at loven træder i kraft den 1.  

 januar 1999.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om statsgaranti til lån til forsøgsbyggeri, jf.  

 lovbekendtgørelse nr. 609 af 11. juli 1997, foretages følgende  

 ændringer:
 1. Overalt i loven ændres »Boligministeren« til: »By- og  

 boligministeren«, »boligministeren« ændres til: »by- og  

 boligministeren«, og »boligministerens« ændres til: »by- og  

 boligministerens«.
 2. I § 1a, stk. 1, udgår: »i  

 finansårene 1997 og 1998«.
 3. I § 1a, stk. 1, indsættes efter  

 »nybyggeri til helårsbrug«: »samt til etablering af  

 fællesfaciliteter i tilknytning hertil«.
 4. I § 1 a, stk. 1, nr. 3, ændres »lov om  

 boligbyggeri« til: »lov om almene boliger samt støttede private  

 andelsboliger m.v.«.
 5. I § 1a, stk. 1, nr. 4, ændres »efter  

 § 63 i lov om boligbyggeri.« til: »efter § 160 a i lov om almene  

 boliger samt støttede private andelsboliger m.v.«, og »§ 64,  

 stk. 1, i lov om boligbyggeri« ændres til: »§ 160 d,  

 stk. 1, i lov om almene boliger samt støttede private  

 andelsboliger m.v.«.
§ 1 a.
Boligministeren kan i finansårene 1997 og 1998  

 yde statsgaranti til forsøgsbyggeri, jf. stk. 2, inden for en  

 ramme på indtil 15 mio. kr. årligt til realkreditlån eller  

 tilsvarende realkreditlignende lån efter boligministerens nærmere  

 bestemmelse ydet af et pengeinstitut, der optages til dækning af 80  

 pct. af forskellen mellem ejendommens værdi på tidspunktet for  

 låneoptagelsen og de dokumenterede udgifter inklusive  

 låneomkostninger og eventuelt kurstab til opførelse af  

 følgende nybyggeri til helårsbrug:
 6. I § 1a, stk. 2, 2. pkt., indsættes efter  

 »økologiske løsninger«: »og nye boformer«.
1)	Ejerboliger, 2)	private udlejningsejendomme, 3)	private andelsboliger, hvortil der ikke er meddelt eller meddeles  

 tilsagn efter lov om boligbyggeri, eller 4)	private andelsboliger, hvortil kommunalbestyrelsen meddeler tilsagn  

 efter § 63 i lov om boligbyggeri.
Statsgarantien træder i stedet  

 for den i § 64, stk. 1, i lov om boligbyggeri omhandlede kommunale  

 garanti.
Stk. 2. Garantien for det i stk. 1 nævnte lån  

 kan ikke dække mere end 15 pct. af de dokumenterede udgifter til  

 opførelse af nybyggeri inklusive låneomkostninger og eventuelt  

 kurstab.
Det er en betingelse for at yde garanti efter stk. 1, at  

 projektet forinden er godkendt af boligministeren som indeholdende  

 forsøg i væsentligt omfang med nye eller ændrede  

 byggemetoder, bygningsudformning og drifts- og vedligeholdelsesmetoder,  

 herunder forsøg med økologiske løsninger.
 § 3. Den, der giver urigtige eller vildledende oplysninger i  

 forbindelse med ansøgning om bevilling af statsgaranti, straffes med  

 bøde eller hæfte, medmindre højere straf er forskyldt  

 efter anden lovgivning.
 7. § 3, stk. 2, affattes således:
 Stk. 2. Er overtrædelsen begået af et  

 aktieselskab, andelsselskab eller lignende, kan der pålægges  

 selskabet som sådant bødeansvar.
 »Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
 § 4. Boligministeren kan bemyndige en styrelse under  

 ministeriet til at udøve de beføjelser, der i denne lov er  

 tillagt ministeren.
 8. § 4 ophæves.
 Stk. 2. Boligministeren kan fastsætte regler om adgangen  

 til at påklage afgørelser, der er truffet i henhold til  

 bemyndigelse efter stk. 1, herunder at afgørelserne ikke skal  

 kunne indbringes for ministeren.
 § 5. Loven træder i kraft dagen efter  

 bekendtgørelsen i Lovtidende.
 9. § 5, stk. 2, ophæves.
 Stk. 2. Boligministeren fremsætter forslag til revision  

 af loven senest i folketingsåret 1998-99.
§ 2 Loven træder i kraft den 1. januar 1999.
