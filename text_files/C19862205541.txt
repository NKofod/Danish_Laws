 FORMÅL:
 Formålet med undervisningen er:
- at eleverne opnår kendskab til en række almindeligt forekommende  

 erhvervsretlige begreber, - at eleverne opnår en sådan viden om vigtige erhvervsretlige regler, at  

 de er fortrolige med reglernes funktion, - at eleverne via praktiske eksempler, cases og dokumenter sættes i stand  

 til at genkende og formulere juridiske problemstillinger på  

 virksomhedsniveau, samt at finde en fremgangsmåde til løsning af problemerne.
 MÅL:
 Undervisningen må tilgodese:
- at eleverne opnår viden om de væsentligste retsregler, der har betydning  

 for indkøb og salg af såvel varer som tjenesteydelser virksomhederne imellem  

 samt mellem virksomhederne og forbrugerne, - at eleverne opnår viden om de panteretlige regler, der har betydning for  

 virksomhedernes finansiering i forbindelse med erhvervelse af fast ejendom,  

 driftsmidler og varer samt ydelse af forbrugerkredit, - at eleverne opnår viden om inddrivelse af tilgodehavender og om  

 fordringers ophør, - at eleverne kan kombinere det indlærte og anvende de vigtigste  

 kontrakter og dokumenter i forbindelse med ovennævnte juridiske områder.
 INDHOLD/TEMAER:
 1. Introduktion.
 2. Statsmagtens regulering af erhvervsretten.
 3. Erstatningsretlige regler for skadegørende  

 handlinger.
 4. Retsregler for virksomheders afslutning af  

 kontrakter, herunder afslutning af kontrakter med forbrugere.
 5. Retsregler for virksomheders og forbrugeres køb og  

 salg af varer og tjenesteydelser.
 6. Retsregler for fysiske og juridiske personers  

 hæftelse.
 7. Retsregler vedrørende virksomhedens optagelse af  

 lån og kreditgivning.
 8. Retsregler vedrørende afvikling og ophør af  

 gældsforpligtelser.
 SPECIFIKATION AF TEMAERNE:
 1. Introduktion:
 Eleverne skal som fremtidige medarbejdere i en erhvervsvirksomhed have en  

 praksisorienteret viden om en erhvervsvirksomheds juridiske  

 beslutningsgrundlag.
 Eleverne skal endvidere opnå evne til at se samspillet mellem de juridiske  

 regler og virksomhedsøkonomiske og afsætningsmæssige forhold.
Gennem undervisningen skal eleverne bibringes en analytisk grundholdning  

 for at opøve deres evne til at analysere simple juridiske problemer.
Dette  

 skal bl.a. søges opnået ved gennemgang af relevante dokumenter og løsning af  

 cases.
Ekskursioner kan indgå som et led i undervisningen.
 Eleverne skal opnå evnen til at påvise en fremgangsmåde til løsning af en  

 virksomheds juridiske problemer.
 Eleverne skal orienteres om:
 1.1. Fagets formål.
 1.2. Fagets indhold.
 1.3. Berøringsflader med andre fag.
 1.4. Undervisningsformer, metode og midler.
 1.5. Eksamen.
 2. Statsmagtens regulering af erhvervsretten.
 Eleverne skal være orienteret om retskilder og de vigtigste  

 erhvervsretslove.
 Temaet omfatter:
 2.1. Retskilder.
 2.2. Overblik over de vigtigste erhvervsretslove.
 3. Erstatningsretlige regler for skadegørende handlinger.
Eleverne skal opnå forståelse af og kunne anvende de almindeligste  

 ansvarsregler på fysiske og juridiske personers skadegørende handlinger.
Der  

 lægges især vægt på arbejdsgiveransvaret.
Eleverne skal have kendskab til  

 ansvarsforsikring.
 Eleverne skal kort orienteres om produktansvar.
 Temaet omfatter:
 3.1. Erstatningsansvar for skadegørende handlinger undladelser, herunder  

 årsagsforbindelse, påregnelighed og egen skyld.
 3.2. Ansvarsgrundlag og ansvarsforsikring.
 3.2.1. Culpareglen.
 3.2.2. Medansvar for andres culpa.
 3.2.3. Ansvar uden culpa.
 3.2.4. Ansvarsforsikring.
 3.3. Produktansvar.
 4. Retsregler for virksomheders afslutning af kontrakter, herunder  

  afslutning af kontrakter med forbrugere.
 Eleverne skal opnå forståelse af og kunne anvende de regler, der gælder  

 for kontrakter/aftalers afslutning.
 Der lægges vægt på samspillet mellem aftalelovens væsentligste regler og  

 andre erhvervsretlige love, der øver indflydelse på en aftales afslutning.
 Temaet omfatter:
 4.1. Aftalens afslutning, herunder aftaleparter, form, oplysning,  

 undersøgelse og vejledning samt tilbud og antagende svar.
 4.2. Aftalers afslutning formidlet ved fuldmægtige ansat i en virksomhed.
 4.3. Ikke bindende aftaler: Fortrydelsesret samt de almindeligste  

 habilitets-, tilblivelses- og indholdsmangler.
 5. Retsregler for virksomheders og forbrugeres køb og salg af varer  og  

 tjenesteydelser.
 Eleverne skal opnå forståelse af og kunne anvende de køberetlige  

 grundregler med vægt på samspillet mellem sælgers og købers/forbrugers  

 pligter og de retlige konsekvenser af ikke-opfyldelse af pligterne.
 Eleverne skal især have forståelse for betydningen af overholdelsen af de  

 kontraktlige leverings- og kvalitetsforpligtelser bl.a. af hensyn til  

 virksomhedernes planlægning, produktion, indkøb og salg.
 Eleverne skal have kendskab til vare- og transportforsikringer, især  

 transportørens mulighed for ansvarsbegrænsning.
 Temaet omfatter:
 5.1. Markedsføringslovens generalklausul og forbudsbestemmelser.
 5.2. Former for køb.
 5.3. Sælgers pligter og købers/forbrugers rettigheder.
 5.3.1. Levering og risikoovergang.
 5.3.2. Vare- og transportforsikring.
5.4. Købers/forbrugers pligter og sælgers rettigheder.
Betalingsmidler.
 5.5. Misligholdelse og fordringshavermora.
 5.6. Virksomheders kreditgivning til forbrugerne ved salg med og uden  

 ejendomsforbehold samt ved kontokøb.
 6. Retsregler for fysiske og juridiske personers hæftelse.
 Eleverne skal opnå kendskab til og forståelse af de generelle  

 hæftelsesformer for såvel fysiske som juridiske personer.
Der lægges vægt på hæftelsesformerne som en del af beslutningsgrundlaget  

 ved lån- og kreditgivning - med eller uden sikkerhedsstillelse - til virksomhed/forbruger.
 Temaet omfatter:
 6.1. Hæftelsesformer.
 6.2. Fysiske personers, herunder gifte personers, hæftelse.
 6.3. Juridiske personers hæftelse.
 7. Retsregler vedrørende virksomhedens optagelse af lån og  

  kreditgivning.
Eleverne skal opnå kendskab til og forståelse af reglerne om  

 sikkerhedsstillelse ved optagelse/ydelse af lån og kreditter samt  

 misligholdelse.
Eleverne skal opnå kendskab til virksomhedens låne- og  

 belåningsformer herunder om sikringsaktens betydning ved overdragelse af  

 fordringer.
 Temaet omfatter:
 7.1. Finansiering af fast ejendom og driftsmidler:
 7.1.1. Underpant i fast ejendom.
 7.1.2. Pant i løsøre.
 7.1.3. Ejendomsforbehold.
 7.1.4. Leasing.
 7.2. Finansiering af varelager:
 7.2.1. Kassekredit med eller uden pant/kaution.
 7.2.2. Leverandørkredit.
 7.3. Finansiering af omsætningsdebitorer:
 7.3.1. Factoring.
 7.3.2. Fakturabelåning.
 7.3.3. Kontraktsbelåning.
 7.3.4. Vekseldiskonteringskredit.
8. Retsregler vedrørende afvikling og ophør af gældsforpligtelse Eleverne skal være orienteret om domstolenes organisation, reglerne om  

 tvangsfuldbyrdelse samt klage- og ankenævns kompetence.
 Eleverne skal opnå kendskab til de almindeligste regler vedrørende  

 gældsforpligtelsers afvikling og ophør.
 Eleverne skal have forståelse af, hvilke retsvirkninger de forskellige  

 former for afvikling og ophør har for:
a. debitor b. kreditor, herunder især hvorledes kreditor er stillet, hvis han har sikrede fordringer.
 Temaet omfatter:
 8.1. De almindelige domstole, statslige klageinstitutioner og godkendte  

 klage og ankenævn.
 8.2. Ophør ved betaling, frivillig modregning eller forældelse.
 8.3. Retslig incasso og udlæg.
 8.4. Gældssanering.
 8.5. Betalingsstandsning.
 8.6. Akkord.
 8.7. Konkurs, især reglerne om konkursens indtræden, boets opgørelse og  

 kreditorernes fyldestgørelse.
 Denne læreplan finder første gang anvendelse for de elever, der påbegynder  

 det 2-årige kursus i august 1986.
 P.d.v.
 e.b.
N.H.
Tetzschner underv.insp.
