 I medfør af bestemmelserne i § 9 i lov nr. 127 af 31. marts 1985 om  

 begrænsning i stigninger i avancer og priser og med henvisning til lovens § 3  

 bestemmes med virkning fra den 7. marts 1986:
§ 1 Dagligvaregrossister, der fastsætter vejledende detailpriser, kan til  

 dækning af de omkostningsstigninger i detailleddet, der omfattes af  

 bestemmelserne i lovens § 1, forhøje den detailavance, der indgår i de  

 vejledende priser, med indtil 0,2 pct. af de den 27. marts 1985 lovligt  

 gældende vejledende detailpriser, beregnet som et gennemsnit for samtlige  

 varer, for hvilke der fastsættes vejledende detailpriser, dog således at  

 ingen enkelt vareenheds pris må forhøjes med mere end 2,0 pct.
§ 2 Det er en betingelse for anvendelsen af bestemmelserne i § 1, at den  

 enkelte dagligvaregrossist over for monopoltilsynet kan dokumentere, at  

 detailavancerne i de vejledende detailpriser ikke er forøget ud over det i  

 denne bekendtgørelse anførte.
§ 3 Denne bekendtgørelse træder i kraft den 7. marts 1986, og samtidig ophæves  

 monopoltilsynets bekendtgørelse nr. 19 af 27. september 1985 om  

 dagligvaregrossisters fastsættelse af vejledende detailpriser under  

 avancebegrænsningsloven.
 Monopoltilsynet, den 6. marts 1986.
