Betænkning afgivet af Indfødsretsudvalget den 25. februar 2021 Betænkning over Forslag til folketingsbeslutning om frakendelse af statsborgerskab for narkokriminalitet [af Morten Dahlin (V) m.fl.]:
1. Ændringsforslag Nye Borgerliges medlemmer af udvalget har stillet 1 ændringsforslag til beslutningsforslaget.
2. Indstillinger Et flertal i udvalget (S, SF, RV og EL) indstiller beslutningsforslaget til forkastelse ved 2. (sidste) behandling.
Flertallet vil stemme imod det stillede ændringsforslag.
 Et mindretal i udvalget (V og KF) indstiller beslutningsforslaget til vedtagelse uændret.
 Et andet mindretal (DF og NB) indstiller beslutningsforslaget til vedtagelse med det stillede ændringsforslag.
 Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Radikale Venstre Radikale Venstres medlem af udvalget mener, at dette beslutningsforslag om fratagelse af statsborgerskab for narkokriminalitet  er konventionsstridigt og eventuelt erstatningspådragende.
Der er således to betragtninger, som gør sig gældende: For det første konventionsmæssige betragtninger.
Dernæst betragtninger om risiko for idømmelse af erstatning ved Menneskerettighedsdomstolen.
RV er noget uforstående over for beslutningsforslaget fra Venstre, for så vidt som tidligere regeringer har sagt, at vi er bundet af konventionerne og kun kan fratage statsborgerskab i det omfang, handlinger kan være til alvorlig skade af statens interesser jf., straffelovens kap. 12 og 13, og at tidligere regeringer har ment, at narkokriminalitet ikke er at betragte som forbrydelser mod staten.
Almindelig kriminalitet rokker jo ikke ved statens sikkerhed.
Med hensyn til betragtningen om Menneskerettighedsdomstolen ligger der heri, at det giver rigtig dårlig mening for RV at  gennemføre en lovgivning, som medfører, at vi efterfølgende taber sager ved Menneskerettighedsdomstolen.
Beslutningsforslaget kan således betyde, at staten ender med at skulle betale erstatning til organiseret kriminelle eller narkohandlere.
RV støtter således ikke beslutningsforslaget.
4. Ændringsforslag med bemærkninger Ændringsforslag Til bemærkningerne Af et mindretal (NB), tiltrådt af et mindretal (DF):
 1) Ordene », medmindre de derved bliver statsløse« udgår.
[Mulighed for frakendelse af statsborgerskab med statsløshed som konsekvens] Bemærkninger Til nr. 1 Forslagsstilleren ønsker, at bandekriminelle skal kunne få frataget deres danske statsborgerskab, selv om dette medfører, at de pågældende bliver statsløse.
5. Udvalgsarbejdet Beslutningsforslaget blev fremsat den 12. november 2020 og var til 1. behandling den 17. december 2020. Beslutningsforslaget blev efter 1. behandling henvist til behandling i Indfødsretsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 4 bilag på beslutningsforslaget.
Birgitte Vind (S) Camilla Fabricius (S) Lars Aslan Rasmussen (S) Malte Larsen (S) Rasmus Stoklund (S) Rasmus Horn Langhoff (S) Susan Kronborg (RV) Anne Valentina Berthelsen (SF) Peder Hvelplund (EL) Jan E.
Jørgensen (V) nfmd.
Morten Dahlin (V) Kim Valentin (V) Mads Fuglede (V) Marie Krarup (DF) fmd.
Morten Messerschmidt (DF) Marcus Knuth (KF) Mette Thiesen (NB) Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
