Bekendtgørelse om  

 Fødevaredirektoratets opgaver og beføjelser I medfør af § 18 a i lov om dyrlægegerning m.v., jf.  

 lovbekendtgørelse nr. 492 af 28. juni 1990, som senest ændret  

 ved lov nr. 403 af 10. juni 1997, § 22 i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 818 af 3. november  

 1999, § 6 i lov nr. 299 af 24. april 1996 om husdyravl, § 14 i lov nr. 401 af  

 10. juni 1997 om opdræt af visse dyrearter, § 59, stk. 2, §§ 74 og 75 i  

 lov nr. 471 af 1. juli 1998 om fødevarer m. m. (fødevareloven)  

 som ændret ved lov nr. 351 af 2. juni 1999, § 9 i økologiloven,  

 lov nr. 118 af 3. marts 1999, og § 41 i lov nr. 351 af 2. juni 1999 om  

 sygdomme og infektioner hos dyr fastsættes:
Kapitel 1 Opgaver § 1. Fødevaredirektoratet er et direktorat  

 under Ministeriet for Fødevarer, Landbrug og Fiskeri  

 (Fødevareministeriet).
Stk. 2. Fødevaredirektoratet omfatter afdelinger  

 vedrørende fødevarer og administration og forskning samt  

 veterinærtjenesten.
Fødevaredirektoratet ledes af en direktion,  

 der består af en direktør, et antal vicedirektører og en  

 veterinærdirektør.
Vicedirektørerne og  

 veterinærdirektøren leder hver en afdeling.
 Stk. 3. Til Fødevaredirektoratet er knyttet en  

 revisionsenhed, der bistår Fødevarekontroludvalget med  

 overvågning af fødevarekontrollen.
Stk. 4. Under Fødevaredirektoratet er oprettet 11  

 regionale myndigheder, Fødevareregioner.
Den enkelte region ledes af  

 en regionschef og består af 4 afdelinger: en veterinærafdeling,  

 der ledes af en veterinærchef, en fødevareafdeling, der ledes af  

 en fødevarechef, et laboratorium, der ledes af en laboratoriechef,  og  

 et sekretariat, der ledes af en sekretariatsleder.
Fødevareregionernes  

 geografiske områder fremgår af Bilag 1.
§ 2. Fødevaredirektoratet har til opgave at  

 koordinere, styre og føre tilsyn med landets fødevarekontrol og  

 veterinærvæsen.
Direktoratet skal endvidere følge  

 sundhedstilstanden blandt husdyrene og den vilde fauna i Danmark og i  

 fornødent omfang i andre lande.
 § 3. Fødevareregionerne under  

 Fødevaredirektoratet varetager inden for hver sit geografiske  

 område kontrol, tilsyn, undersøgelser samt information og  

 rådgivning inden for veterinær- og  

 fødevareområdet.
Stk. 2. Fødevaredirektoratet fastlægger de  

 opgaver, som fødevareregionerne skal varetage i henhold til den til  

 enhver tid gældende lovgivning om 1)	forebyggelse og bekæmpelse af husdyrsygdomme og zoonoser,  

 herunder kontrol og tilsyn med produkter af dyr, 2)	kontrol og tilsyn med primærproduktion, behandling og salg af  

 fødevarer samt animalske produkter, avlsmateriale og animalske non  

 food produkter, 3)	kontrol og tilsyn med indførsel og udførsel af  

 fødevarer samt levende dyr og produkter heraf og 4)	kontrol og tilsyn på det dyrevelfærdsmæssige  

 område.
§ 4. Fødevaredirektoratet afgør  

 enkeltsager, forbereder og udarbejder generelle retsforskrifter, herunder  

 sådanne som vedrører afgifter og gebyrer.
Direktoratet  

 udarbejder vejledninger og forbereder enkeltsager m. v., der skal  

 forelægges ministeren for fødevarer, landbrug og fiskeri.
 Stk. 2. Fødevaredirektoratet afgør  

 enkeltsager, forbereder og udarbejder generelle retsforskrifter, som  

 vedrører gennemførelse og administration af  EF-retsakter.  

 Direktoratet foretager notifikation over for EU-kommissionen efter reglerne  

 om notifikation af gennemførelse af EF-retsakter, om notifikation af  

 statsstøtte og om notifikation efter informationsproceduredirektivet  

 med hensyn til tekniske standarder og forskrifter.
 Stk. 3. Fødevaredirektoratet deltager i  

 behandlingen af EU-sager og internationale sager.
Stk. 4. Fødevaredirektoratet udfører  

 forsknings- og udviklingsvirksomhed vedrørende fødevarers  

 sikkerhed og kvalitet indenfor områderne fødevarekemi,  

 ernæring, toksikologi, fødevareteknologi, mikrobiologi og  

 genteknologi.
Direktoratet varetager referencelaboratoriefunktionen i  

 relation til danske laboratorier på fødevareområdet.
 § 5. Fødevaredirektoratet yder faglig  

 rådgivning og anden bistand til ministeren for fødevarer,  

 landbrug og fiskeri og andre offentlige myndigheder samt private  

 organisationer m.v.
 Stk. 2. Fødevaredirektoratet udøver  

 vejlednings- og informationsvirksomhed over for andre myndigheder,  

 organisationer og private.
 § 6. Fødevaredirektoratet udøver  

 formandsskabet og sekretariatsfunktionen for:
 1)	Det danske Codex Alimentarius Udvalg.
 2)	Det Veterinære Vaccineudvalg, jf. lov om lægemidler.
 3)	Fødevareministeriets Rådgivende Udvalg  

 vedrørende Sygdomme hos Akvakulturdyr.
 4)	Fødevareministeriets Rådgivende Udvalg  

 vedrørende Kontroludgifter.
 Stk. 2. Fødevaredirektoratet udøver  

 sekretariatsfunktionen for Fødevareministeriets Mastitisudvalg og for  

  Fødevarekvalitetsudvalget.
Stk. 3. Direktøren for Fødevaredirektoratet  

 udpeger en person med juridisk kandidateksamen som sekretær for Det  

 Veterinære Sundhedsråd.
Fødevaredirektoratet behandler  

 sager, der tilgår direktoratet fra Det Veterinære  

 Sundhedsråd, og som vedrører opgaver, som direktoratet er  

 ansvarligt for i henhold til nærværende bekendtgørelse,  

 lovgivningen i øvrigt eller anden bemyndigelse.
Kapitel 2 Beføjelser § 7. Beføjelser, der er tillagt ministeren  

 for fødevarer, landbrug og fiskeri efter lov om udførsel og  

 indførsel af levende dyr m. v., jf. lovbekendtgørelse nr. 61 af  

 2. februar 1988 som ændret ved lov nr. 189 af 23. marts 1992,  

 udøves af direktøren for Fødevaredirektoratet.
 § 8. Beføjelser, der er tillagt ministeren  

 for fødevarer, landbrug og fiskeri efter lov om dyrlægegerning  

 m.v., jf. lovbekendtgørelse nr. 492 af 28. juni 1990, som senest ved  

 lov nr. 403 af 10. juni 1997, udøves af direktøren for  

 Fødevaredirektoratet, medmindre andet er fastsat i stk. 2 eller i §  

 20.
 Stk. 2. Følgende beføjelser udøves  

 dog af ministeren for fødevarer, landbrug og fiskeri:
 1)	Beføjelsen i § 2, stk. 5, vedrørende Det  

 veterinære Sundhedsråds medlemmer og forretningsgang.
 2)	Beføjelsen i § 6, stk. 2, til at fastlægge  

 arbejdsområder, inden for hvilke en dyrlæge kan opnå  

 tilladelse til at betegne sig som specialist, og fastsætte betingelser  

 herfor.
 3)	Beføjelsen i § 7 c, stk. 3, til efter forhandling med  

 justitsministeren at fastsætte nærmere regler om politiets  

 bistand.
 4)	Beføjelserne i §§ 12-15a vedrørende  

 rettighedsfratagelse, herunder beføjelsen i § 1, nr. 6, i anordning om  

 ikrafttræden for Grønland af lov om veterinærvæsenet  

 samt om udøvelse af dyrlægegerning.
 5)	Beføjelsen i § 18 a til at henlægge opgaver i henhold  

 til loven eller regler fastsat i medfør af loven til centrale  

 myndigheder under ministeriet, til en anden offentlig myndighed eller en  

 privat institution og til at fastsætte regler om klage over disse  

 myndigheders og institutioners afgørelser og adgang til at genoptage  

 en sag, efter at der er indgivet klage, og om at en myndigheds  

 afgørelse ikke kan indbringes for en anden administrativ  

 myndighed.
 6)	Tekstanmærkning nr. 115 ad § 24 på Finansloven for  

 2000.
 § 9. Beføjelser, der er tillagt ministeren  

 for fødevarer, landbrug og fiskeri efter lov nr. 299 af 21. december  

 1996 om husdyravl, udøves af direktøren for  

 Fødevaredirektoratet, medmindre andet er fastsat i stk. 2.
Stk. 2. Beføjelsen i § 6 til at henlægge  

 opgaver i henhold til loven eller regler fastsat i medfør af loven til  

 centrale myndigheder under ministeriet, til en anden offentlig myndighed  

 eller en privat institution og til at fastsætte regler om klage over  

 disse myndigheders og institutioners afgørelser og adgang til at  

 genoptage en sag, efter at der er indgivet klage, og om at en myndigheds  

 afgørelse ikke kan indbringes for en anden administrativ myndighed  

 udøves dog af ministeren for fødevarer, landbrug og fiskeri § 10. Beføjelser, der er tillagt ministeren  

 for fødevarer, landbrug og fiskeri efter lov nr. 401 af 10. juni 1997  

 om opdræt af visse dyrearter, udøves af direktøren for  

 Fødevaredirektoratet, medmindre andet er fastsat i stk. 2.
 Stk. 2. Følgende beføjelser udøves  

 dog af ministeren for fødevarer, landbrug og fiskeri:
 1)	Beføjelsen i § 11, stk. 2, til efter forhandling med  

 justitsministeren at fastsætte nærmere regler om politiets  

 bistand.
 2)	Beføjelsen i § 14 til at henlægge opgaver i henhold til  

 loven eller regler fastsat i medfør af loven til centrale myndigheder  

 under ministeriet, til en anden offentlig myndighed eller en privat  

 institution og til at fastsætte regler om klage over disse myndigheders  

 og institutioners  afgørelser og adgang til at genoptage en sag, efter  

 at der er indgivet klage, og om at en myndigheds afgørelse ikke kan  

 indbringes for en anden administrativ myndighed.
 § 11. Beføjelser, der er tillagt ministeren  

 for fødevarer, landbrug og fiskeri efter lov nr. 471 af 1. juli 1998  

 om fødevarer m.m. (fødevareloven) som ændret ved lov nr.  

 351 af 2. juni 1999, udøves af direktøren for  

 Fødevaredirektoratet, medmindre andet er fastsat i stk. 2 og 3.
 Stk. 2. Følgende beføjelser udøves  

 dog af ministeren for fødevarer, landbrug og fiskeri:
 1)	Beføjelsen i § 31, stk. 1, til at iværksætte en  

 frivillig mærkningsordning.
 2)	Beføjelserne i § 31, stk. 2   4, vedrørende  

 nedsættelse af et Fødevarekvalitetsudvalg m.m.
 3)	Beføjelsen i § 32, stk. 1, til at træffe beslutning om  

 hvilke produkter, der skal være omfattet af en frivillig  

 mærkningsordning.
 4)	Beføjelsen i § 32, stk. 3, til at træffe beslutning om  

 at importerede produkter kan omfattes af en frivillig  

 mærkningsordning.
 5)	Beføjelsen i § 58 til at henlægge opgaver til centrale  

 myndigheder under ministeriet, til en anden offentlig myndighed eller til en  

 privat institution samt til at nedsætte udvalg til at bistå ved  

 administrationen med særlige områder.
 6)	Beføjelsen i § 59, stk. 1, til at etablere en central enhed  

 og et antal regionale statslige enheder, som skal varetage kontrol, tilsyn,  

 undersøgelser og informationsvirksomhed.
 7)	Beføjelsen i § 59, stk. 2, til at fastsætte regler og  

 træffe bestemmelse om den centrale enheds opgaver og virksomhed samt om  

 tilsynet med denne.
 8)	Beføjelsen i § 65, stk. 2, til efter aftale med  

 justitsministeren at fastsætte regler om de beføjelser, som er  

 nævnt i stk. 1.
 9)	Beføjelserne i § 67, stk. 1 og 2, til at nedsætte et  

 Fødevarekontroludvalg, fastsætte udvalgets forretningsorden og  

 fastsætte regler om udvalgets opgaver.
 10)	Beføjelserne i § 67, stk. 3, til etablere en Revisionsenhed  

 og fastsætte regler om enhedens organisation og opgaver.
 11)	Beføjelserne i § 68 til at fastsætte regler om  

 offentliggørelse af resultater og sanktioner på grundlag af  

 kontrol m.m.
 12)	Beføjelserne i § 69 til at nedsætte Det  

 Rådgivende Fødevareudvalg, fastsætte udvalgets  

 forretningsorden og fastsætte regler om udvalgets sammensætning  

 og virksomhed.
 13)	Beføjelsen i § 73 til at nedsætte et  

 ernæringsråd, fastsætte rådets forretningsorden og  

 fastsætte regler om rådets sammensætning og virksomhed.
 14)	Beføjelserne i § 74 til at fastsætte regler om klage  

 over de i § 58 omhandlede myndigheders, udvalgs og private institutioners  

 afgørelser og adgang til at genoptage en sag, efter at der er indgivet  

 klage, og om at en myndigheds afgørelse ikke kan indbringes for en  

 anden administrativ myndighed.
 Stk. 3. Hygiejnemæssigt tilsyn i henhold til  

 fødevareloven med fiskefartøjer, kontrol med direkte landinger  

 af fersk fisk og tilsyn og kontrol med fisk og fiskevarer i første  

 omsætningsled udøves af Fiskeridirektoratet.
 § 12. Beføjelser, der er tillagt ministeren  

 for fødevarer, landbrug og fiskeri efter lov nr. 351 af 2. juni 1999  

 om sygdomme og infektioner hos dyr, udøves af direktøren for  

 Fødevaredirektoratet, medmindre andet er fastsat i stk. 2 eller i §  

 20.
 Stk. 2. Følgende beføjelser udøves  

 dog af ministeren for fødevarer, landbrug og fiskeri:
 1)	Beføjelsen i § 3, stk. 2, til at foretage ændringer i  

 lovens bilag.
 2)	Beføjelsen i § 16 til fastsætte regler om pligten til  

 at afgive oplysninger til Centralt HusdyrbrugsRegister (CHR).
 3)	Beføjelsen i § 34 til at fastsætte regler  

 angående genteknologisk fremstillede eller modificerede husdyr.
 4)	Beføjelsen i § 36, stk. 2 - 4, til at fastsætte regler  

 om beregning af erstatning i forbindelse med nedslagning, om afholdelse af  

 udgifter ved påbudt slagtning og behandling og om driftstabserstatning  

 til akvakulturbrug uden nedslagning.
 5)	Beføjelsen i § 40, stk. 2, til efter forhandling med  

 justitsministeren at fastsætte nærmere regler om politiets  

 bistand.
 6)	Beføjelsen i § 41 til at henlægge opgaver i henhold til  

 loven eller regler fastsat i medfør af loven til centrale myndigheder  

 under ministeriet, til en anden offentlig myndighed eller en privat  

 institution og til at fastsætte regler om klage over disse myndigheders  

 og institutioners afgørelser og adgang til at genoptage en sag, efter  

 at der er indgivet klage, og om at en myndigheds afgørelse ikke kan  

 indbringes for en anden administrativ myndighed.
 § 13. Følgende beføjelser, der er  

 tillagt ministeren for fødevarer, landbrug og fiskeri, jf. kgl.  

 resolution af 30. december 1996, ved lov om biavl, jf.  

 lovbekendtgørelse nr. 585 af 6. juli 1995 udøves af  

 direktøren for Fødevaredirektoratet:
 1)	Beføjelsen i § 13, stk. 1, til at fastsætte  

 nærmere bestemmelser om kontrollen med levende bier, herunder larver og  

 andre kønsprodukter, samt biavlsmateriel, der føres ind i eller  

 ud af landet.
 2)	Beføjelsen i § 15, stk. 2, til at fastsætte  

 bestemmelser om bødestraf for overtrædelse af forskrifter  

 fastsat efter nr. 1.
 § 14. Følgende beføjelser, der er  

 tillagt ministeren for fødevarer, landbrug og fiskeri ved  

 økologiloven, lov nr. 118 af 3. marts 1999, udøves af  

 direktøren for Fødevaredirektoratet for så vidt  

 angår fødevarer og de non food produkter, der henlægges  

 til Fødevaredirektoratets ressort:
 1)	Beføjelsen efter § 2, stk. 3-5, til at fastsætte regler  

 om økologiske produkter inden for jordbrug og fiskeri, herunder om  

 forarbejdning, behandling, opbevaring, mærkning, transport,  

 overdragelse samt ind- og udførsel.
 2)	Beføjelsen efter § 3, stk. 2, til at forbyde, at et produkt  

 sælges med henvisning til, at det er produceret i henhold til den  

 økologiske produktionsmetode, hvis produktet ikke overholder  

 forskrifterne herfor.
 3)	Beføjelsen efter § 3, stk. 3, til at forbyde en person eller  

 en erhvervsdrivende i en periode, der ikke kan overstige en periode på  

 5 år, at sælge eller på anden vis omsætte produkter  

 under henvisning til, at de er produceret i henhold til den økologiske  

 produktionsmetode, hvis personen eller den erhvervsdrivende har gjort sig  

 skyldig i grov eller oftere gentagen overtrædelse af reglerne  

 herom.
 4)	Beføjelsen efter § 4, stk. 1, til at tilbagekalde en  

 autorisation, der er meddelt på grundlag af regler fastsat efter § 2,  

 stk. 3, hvis vilkårene for autorisationen ikke overholdes.
 5)	Beføjelsen efter § 4, stk. 2, til under de der angivne  

 forudsætninger at bestemme, at en tilbagekaldt autorisation  

 først kan generhverves efter en periode på højst 5  

 år.
 6)	Beføjelsen efter § 4, stk. 3, til under de der anførte  

 forudsætninger at nægte autorisation inden for en periode  

 på højst 5 år.
 7)	Beføjelsen efter § 7, stk. 2, til at meddele påbud med  

 henblik på at sikre overholdelse af gældende regler.
 8)	Beføjelsen efter § 6, stk. 1, til at fastsætte regler  

 om opkrævning af afgifter og gebyrer til hel eller delvis dækning  

 af udgifter til autorisation og kontrol m.v.
 9)	Beføjelsen efter § 12, stk. 2, og § 13 til at fastsætte  

 regler om straf af bøde for overtrædelse af regler fastsat efter  

 § 2 eller forskrifter fastsat af Det Europæiske Fællesskab om  

 økologisk produktionsmetode og økologiske produkter.
 10)	Beføjelsen efter § 14 til at tilkendegive, at sagen kan  

 afgøres uden retslig forfølgning ved vedtagelse af  

 bødeforlæg.
 § 15. På de områder, hvor  

 Fødevaredirektoratet i denne bekendtgørelse har fået  

 tillagt beføjelserne i gældende lovgivning, administrerer  

 direktoratet tillige Det Europæiske Fællesskabs forordninger,  

 herunder:
 1)	Forordning om beskyttelse af geografiske betegnelser og  

 oprindelsesbetegnelser for landbrugsprodukter og levnedsmidler.
 2)	Forordning om specificitetsattestering af landbrugsprodukter og  

 levnedsmidler.
 3)	Forordning om indførelse af en ordning for identifikation og  

 registrering af kvæg, og om mærkning af oksekød og  

 oksekødsprodukter.
 4)	Forordning om nye levnedsmidler og levnedsmiddelingredienser.
 5)	Forordning om den fælles markedsordning for vin med  

 tilknyttede bestemmelser  for så vidt angår områder, der er  

 omfattet af fødevareloven.
 6)	Forordning om almindelige regler for definition, betegnelse og  

 præsentation af aromatiserede vine, aromatiserede vinbaserede  

 drikkevarer og aromatiserede cocktails af aromatiserede vinprodukter.
 7)	Forordning om fastlæggelse af almindelige regler for  

 definition, betegnelse og præsentation af spiritus.
 8)	Forordning om fastlæggelse af en fællesskabsprocedure  

 for aromastoffer, som anvendes eller er bestemt til anvendelse i eller  

 på levnedsmidler.
 9)	Forordning om fællesskabsprocedurer for forurenende stoffer i  

 levnedsmidler.
 10)	Forordning om handelsnormer for æg.
 11)	Forordning om handelsnormer for fjerkræ.
 12)	Forordning om økologiske produktionsmetoder for  

 landbrugsprodukter og om angivelse heraf for landbrugsprodukter og  

 levnedsmidler for så vidt angår forordningens bestemmelser  

 vedrørende virksomheders forarbejdning, behandling, opbevaring,  

 mærkning, transport, salg og indførsel af økologiske  

 fødevarer og om registrering samt kontrol af sådanne  

 virksomheder.
 13)	Forordning om fastsættelse af maksimalt tilladte niveauer for  

 radioaktivitet i levnedsmidler og foder som følge af nukleare ulykker  

 eller andre tilfælde af strålingsfare for så vidt  

 angår levnedsmidler henhørende under  

 fødevaredirektoratets ressort.
 14)	Forordning om beskyttelse af benævnelserne for mælk og  

 mejeriprodukter i forbindelse med afsætning.
 15)	Forordning om betegnelser for visse konsummælksprodukter.
 16)	Forordning om handelsnormer for visse smørbare  

 fedtstoffer.
 § 16. Følgende beføjelser, der er  

 tillagt ministeren for fødevarer, landbrug og fiskeri ved lov om  

 administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr.  

 818 af 3. november 1999, udøves af direktøren for  

 Fødevaredirektoratet:
 1)	Beføjelsen efter lovens § 4, stk. 1, til at fastsætte  

 regler om kontrol med overholdelsen af de af § 15 omfattede forordninger.
 2)	Beføjelsen efter lovens § 5 til at fastsætte regler om  

 hel eller delvis betaling af omkostningerne ved kontrollen med overholdelsen  

 af de af § 15 omfattede forordninger og til at fastsætte regler om hel  

 eller delvis betaling for særlige tjenesteydelser udført inden  

 for disse forordningers område.
 3)	Beføjelsen efter lovens § 20, stk. 1, til at tillægge  

 rente ved for sen indbetaling af skyldige afgifter og gebyrer.
 4)	Beføjelsen efter § 24 til at fastsætte regler om  

 bødestraf for overtrædelse af de af § 15 omfattede forordninger  

 og af regler fastsat efter nr. 1 eller for forsøg herpå.
 5)	Beføjelsen efter lovens § 29, stk. 1, til for så vidt  

 angår overtrædelse af de af § 15 omfattede forordninger og af  

 regler fastsat efter nr. 1 at tilkendegive, at sagen kan afgøres uden  

 retslig forfølgning ved vedtagelse af et  

 bødeforlæg.
 § 17. Edb-registre, som indeholder  

 personoplysninger, skal inden ibrugtagning eller inden væsentlige  

 ændringer godkendes af ministeren for fødevarer, landbrug og  

 fiskeri.
Stk. 2. Direktøren for Fødevaredirektoratet  

 bemyndiges til inden for rammerne af denne bekendtgørelse at udarbejde  

 sådanne beskrivelser af registret, som kræves efter lovgivningen  

 om offentlige registre.
Endvidere bemyndiges direktøren til over for  

 andre myndigheder at foretage nødvendige anmeldelser samt indhente  

 eventuelle udtalelser og tilladelser, som kræves efter samme  

 lovgivning.
 § 18. Ministeren for fødevarer, landbrug og  

 fiskeri udøver beføjelserne i de i §§ 8-12 nævnte love  

 til at foranledige lovene sat i kraft for Grønland ved kongelige  

 anordninger og til at fastsætte særlige  

 tilpasningsbestemmelser.
Kapitel 3 Grønland § 19. For Grønland udøves de  

 beføjelser, der er tillagt ministeren for fødevarer, landbrug  

 og fiskeri ved lov om kvalitetskontrol af fisk og fiskevarer, jf.  

 lovbekendtgørelse nr. 649 af 4. august 1993 af direktøren for  

 Fødevaredirektoratet.
Dog udøves beføjelsen i § 23 til  

 at bemyndige statslige eller kommunale institutioner til at føre  

 tilsyn med overholdelse af loven og til at fastsætte grænser for  

 tilsynsmyndighedernes virksomhedsområder og fastsætte  

 bestemmelserne for disse af ministeren.
 Stk. 2. For Grønland udøves de  

 beføjelser, der er tillagt ministeren for fødevarer, landbrug  

 og fiskeri ved anordning nr. 357 af 18. december 1991 om ikrafttræden  

 for Grønland af lov om kød m.m. af direktøren for  

 Fødevaredirektoratet.
 Stk. 3. For Grønland udøves de  

 beføjelser, der er tillagt ministeren for fødevarer, landbrug  

 og fiskeri ved anordning nr. 858 af 18. december 1991 om ikrafttræden  

 for Grønland af lov om husdyrsygdomme af direktøren for  

 Fødevaredirektoratet, medmindre andet følger af § 20. Dog  

 udøves følgende beføjelser af ministeren:
 1)	Beføjelsen i § 2, stk. 2, til at foretage ændringer i  

 lovens bilag.
 2)	Beføjelserne i § 30 til at fastsætte regler om  

 klageadgang og afgørelsers endelighed og om andre myndigheders eller  

 institutioners, herunder private institutioners, medvirken ved varetagelse af  

 opgaver efter loven eller efter regler fastsat i medfør af loven.
 3)	Beføjelsen i § 31, stk. 2, til efter forhandling med  

 justitsministeren at fastsætte nærmere regler om politiets  

 bistand.
 Stk. 4. For Grønland udøves de  

 beføjelser, der er tillagt ministeren for fødevarer, landbrug  

 og fiskeri ved anordning nr. 859 af 18. december 1991 om ikrafttræden  

 for Grønland af lov om veterinærvæsenet samt om  

 udøvelse af dyrlægegerning, af direktøren for  

 Fødevaredirektoratet, medmindre andet følger af § 8, stk. 2,  

 eller  af § 20.
Kapitel 4 Særlige Bestemmelser § 20. Uanset bestemmelserne i § 8, stk. 1,  og §  

 12, stk. 1, udøves følgende beføjelser, der er henlagt  

 til ministeren for fødevarer, landbrug og fiskeri af  

 veterinærdirektøren i Fødevaredirektoratet i det omfang,  

 hvori de ikke i medfør af  § 8, stk. 2, og § 12, stk. 2, udøves  

 af ministeren:
 1)	Beføjelserne om bekæmpelse af husdyrsygdomme i kapitel  

 2 og 3 i lov om sygdomme og infektioner hos dyr.
 2)	Beføjelserne i kapitel III, IV, VI og VII i lov om  

 dyrlægegerning m.v. om dyrlægers rettigheder, dyrlægers  

 pligter, tilsyn med autoriserede dyrlæger samt fratagelse af  

 rettigheder.
 Stk. 2. Veterinærdirektøren refererer i de i  

 stk. 1 nævnte sager direkte til departementet.
 Stk. 3. Veterinærdirektøren holder  

 løbende direktøren for Fødevaredirektoratet orienteret  

 om de opgaver, der er henlagt til veterinærdirektøren, jf. stk.  

 1.
 Stk. 4. Veterinærdirektøren udøver  

 følgende funktioner:
 1)	Forhandler med 3. lande i tilfælde, hvor der til eksport  

 kræves opfyldelse af særlige zoosanitære garantier.
 2)	Forhandler i Den Europæiske Union om zoosanitære  

 forhold.
 3)	Repræsenterer Danmark i den Internationale Organisation  

 vedrørende Epizootier (OIE).
 4)	Repræsenterer Danmark i den Europæiske Mund- og  

 Klovesyge Kommission (EUFMD).
 Stk. 5. Veterinærdirektøren refererer i de i  

 stk. 4 nævnte funktioner til direktøren for  

 Fødevaredirektoratet.
 § 21. Afgørelser truffet af  

 fødevareregionerne og andre myndigheder eller institutioner, herunder  

 private institutioner, i forbindelse med varetagelse af opgaver efter de i §  

 7, § 8, skr. 1, § 9, stk. 1, § 10, stk. 1, § 11, stk. 1, § 12, stk. 1, og §§  

 13   16 nævnte love kan påklages til direktøren for  

 Fødevaredirektoratet.
 Stk. 2. Afgørelser truffet af de i stk. 1  

 nævnte myndigheder og institutioner i de i § 20, stk. 1, nævnte  

 sager påklages dog til veterinærdirektøren.
 Stk. 3. Afgørelser truffet af direktøren  

 for Fødevaredirektoratet efter stk. 1 kan ikke indbringes for  

 højere administrativ myndighed, jf. dog § 22.
 Stk. 4. Afgørelser truffet af  

 veterinærdirektøren efter stk. 2 kan, bortset fra  

 afgørelser vedrørende kapitel VII i lov om dyrlægegerning  

 m.v.,  ikke indbringes for højere administrativ myndighed.
 § 22. Andre afgørelser truffet af  

 direktøren for Fødevaredirektoratet og af  

 veterinærdirektøren  kan påklages til ministeren for  

 fødevarer, landbrug og fiskeri.
 § 23. Klagefristen er 4 uger, jf. dog stk. 2.  

 Klage skal indgives gennem den myndighed, der har truffet  

 afgørelsen.
 Stk. 2. Klagemyndigheden kan indenfor 6 måneder  

 efter afgørelsen se bort fra overskridelse af klagefristen, når  

 overskridelsen af særlige grunde er undskyldelig.
 § 24. Ministeren for fødevarer, landbrug og  

 fiskeri kan bestemme, at beføjelser, der efter § 7 - 16 udøves  

 af direktøren for Fødevaredirektoratet, og beføjelser,  

 der efter § 20, stk. 1, udøves af veterinærdirektøren,  

 udøves af fødevareministeren.
 Stk. 2. Ministeren for fødevarer, landbrug og  

 fiskeri kan give direktøren for Fødevaredirektoratet og  

 veterinærdirektøren instrukser vedrørende  

 udøvelsen af de beføjelser, der er henlagt til dem.
 § 25. Bekendtgørelsen træder i kraft  

 den 1. januar 2000.
 Stk. 2. Samtidig ophæves:
 1)	Bekendtgørelse nr. 176 af 24. marts 1999  om Veterinær-  

 og Fødevaredirektoratets opgaver og beføjelser.
 2)	Bekendtgørelse nr. 1059 af 17. december 1993 om  

 Veterinærdirektoratets autorisation eller godkendelse af virksomheder i  

 henhold til lov om levnedsmidler.
 3)	Bekendtgørelse nr. 1058 af 17. december 1993 om varetagelse  

 af kontrollen med visse kødvirksomheder.
 4)	Bekendtgørelse nr. 1057 af 17. december 1993 om varetagelse  

 af kontrollen med æg og ægprodukter.
 5)	Bekendtgørelse nr. 1056 af 17. december 1993 om varetagelse  

 af kontrollen med mælk, mælkeprodukter, margarine m.v.
 6)	Bekendtgørelse nr. 1133 af 13. december 1996 om varetagelse  

 af kontrolafgiftsopkrævning.
 7)	Bekendtgørelse nr. 1259 af 20. december 1996 om  

 Levnedsmiddelstyrelsens autorisation og godkendelse af samt modtagelse af  

 anmeldelse fra visse virksomheder omfattet af kødloven,  

 mælkeproduktloven, ægloven, lov om kvalitetskontrol med fisk og  

 fiskevarer eller økologiloven.
