1. Til brug for 20. alm. vurdering, der finder sted  

 pr. 1. januar 1996, skal der indsmales oplysninger om leje for udlejede  

 boliger og erhvervslokaler.
Lejeoplysningerne indsamles af kommunerne og  

 registreres i BBR.
 For at mindske ressourceforbruget mest muligt ved indsamlingen har  

 Boligministeriet i samarbejde med Kommunedata I/S og Kommunernes  

 Landsforening etableret en procedure, der gør det muligt at overføre  

 oplysninger til edb-medie fra administrative registre hos ejere og  

 ejendomsadministratorer.
 2. Ejere og ejendomsadministratorer blev i april 1995  

 tilbudt mulighed for overførsel af oplysninger til edb-medie direkte til  

 Kommunedata I/S, jfr. vedlagte brev.
Ejere og ejendomsadministratorer, der valgte at afgive oplysninger ved  

 hjælp af edb-medie, blev anmodet om at give meddelelse herom inden 1. maj  

 1995 til Kommunedata I/S.
Ejere og ejendomsadministratorer kunne rekvirere et  

 særligt Windows baseret PC-program, der indeholdt de korrekte  

 identifikationer på hvert enkelt lejemål.
 Ejere og ejendomsadministratorer skulle indsende disketter eller  

 magnetbånd med lejeoplysninger senste 1. august 1995 til Kommunedata I/S.
 3. Indsamlingen af lejeoplysninger for ejendomme, der  

 ikke er med i den maskinelle overførelse, vil foregå ved udsendelse af  

 huslejeskemaer efter samme principper ved indsamtlingen i 1991.
 Kommunedata I/S fremsender medio september 1995 huslejeskemaer til  

 kommunerne til brug ved indsamlingen.
 Primo november 1995 udarbejdes en registerkopi af BBR til brug for  

 foreløbige vurderingsanalyser og eventuel revision af beregningsgrundlag,  

 hvorfor kommunerne anmodes om at indberette efterhånden som huslejeskemaerne  

 modtages fremfor at foretage en samlet indberetning.
 Det samlede arbejde med indsamlingen af huslejeoplysninger afsluttes inden  

 15. december 1995.
 En detaljeret vejledning om indsamlingen via huslejeskemaer vil blive  

 fremsendt til kommunen fra Kommunedata I/S.
 4. Kommunerne har ansvaret for, at såvel  

 edb-indberettede lejeoplysninger som oplysninger indsamlet via huslejeskemaer  

 er registreret i BBR primo december 1995.
 5. I forbindelse med forberedelsesarbejdet op til den  

 20. alm. vurdering anmodes kommunerne om at sikre, at BBR indeholder korrekte  

 og ajourførte oplysninger.
Kommunerne anmodes tillige om at gennemføre en kontrol og opretning af  

 adressetemaet i krydsreferenceregistret, herunder BBR og ESR.
Til støtte for  

 dette arbejde kan anvendes de kontrollister, som Kommunedata I/S udsender til  

 kommunerne.
Kontrollisterne indeholder en angivelse af adresser, hvor der  

 bl.a. er uoverensstemmelse i adresserne i BBR eller mellem BBR og ESR.
 Forberedelsesarbejdet afsluttes inden 15. december 1995.
 I løbet af uge 51/1995 (18.-22. december 1995) udarbejdes en registerkopi  

 af BBR til brug for vurderingen pr. 1. januar 1996.
6. I det omfang vurderingssekretariaterne skønner, der  

 er registreret fejlagtige eller mangelfulde oplysninger i BBR, vil  

 BBR-myndigheden kunne blive inddraget.
Der må i denne sammenhæng forventes et  

 mindre ressourcetræk på BBR-myndigheden i perioden marts-juni 1996.
7. Vurderingsmeddelelser til ejerne forventes udsendt  

 i løbet af august 1996. Vurderingsmeddelelserne vil indeholde en række  

 BBR-oplysninger, som for nogle ejendomme kan være mangelfulde eller  

 ukorrekte.
BBR-myndigheden må som følge heraf, i perioden august - september  

 1996, forvente et vist ressourcetræk til ændring og opdatering af registret.
