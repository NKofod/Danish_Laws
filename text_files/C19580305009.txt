 I henhold til § 47, stk. 3, jfr. § 58, stk. 1, i lov nr. 226 af 11. juni  

 1954 om almindelig arbejderbeskyttelse, jfr. § 25 i lov nr. 227 af 11. juni  

 1954 om arbejderbeskyttelse indenfor handels- og kontorvirksomhed og § 24 i  

 lov nr. 228 af 11. juni 1954 om arbejderbeskyttelse indenfor landbrug,  

 skovbrug og gartneri, fastsættes herved efter forhandling med  

 landbrugsministeren følgende regler for  samarbejde  mellem  

 arbejdstilsynet og veterinærmyndighederne og om disses  anmeldepligt  

  og øvrige  bistand  ved gennemførelse af lovgivningen angående  

 arbejderbeskyttelse:
 Stk. 1.  Bliver en veterinærinspektør under udførelsen  

 af sin tjenestegerning opmærksom på særlige forhold, der antages at stride  

 mod arbejderbeskyttelseslovgivningen, afgiver han anmeldelse herom til den  

 fabrikinspektør, under hvis område vedkommende virksomhed hører, eller til  

 direktoratet for arbejdstilsynet, Upsalagade 20, København Ø.  

 Fabrikinspektøren holder veterinærinspektøren underrettet om, hvad der  

 passerer i sagen.
 Stk. 2.  Bliver en af arbejdstilsynets tilsynsførende  

 under udførelsen af sin tjenestegerning opmærksom på særlige forhold, der  

 antages at stride mod de veterinære forskrifter, gør fabrikinspektøren den  

 veterinærinspektør, under hvis område virksomheden er beliggende, eller  

 veterinærdirektoratet, Nyropsgade 37, København V., opmærksom herpå.  

 Veterinærinspektøren holder fabrikinspektøren underrettet om, hvad der  

 passerer i sagen.
Stk. 3.  Ved fremsendelsen til landbrugsministeriet af  

 indkomne andragender om godkendelse af planer vedrørende indretning af  

 autoriserede virksomheder eller vedrørende udvidelse eller ombygning af  

 allerede bestående autoriserede virksomheder giver veterinærdirektoratet  

 underretning til direktoratet for arbejdstilsynet.
Veterinærdirektoratet  

 henleder virksomhedernes opmærksomhed på, at der bør ske henvendelse til  

 arbejdstilsynet.
 Stk. 4.  De stedlige tilsynskredse træffer nærmere  

 aftale med de lokale veterinærinspektører om den praktiske tilrettelæggelse  

 af samarbejdet.
 Socialministeriet, den 19. marts 1958.
Jul.
Bomholt.
/ H.
W.
Saxild.
