Vagtlæges behandling af pludseligt opstået, voldsom hovedpine Patientklagenævnet fandt grundlag for at kritisere  

 vagtlægens behandling og indskærpede vagtlægen at udvise større omhu i sit  

 fremtidige virke, idet nævnet lagde vægt på, at der forelå en betydelig  

 mistanke om, at der kunne være tale om en blødning, og det ikke var fagligt  

 korrekt, at acceptere en øm nakke som en tilfredsstillende forklaring på de  

 voldsomme symptomer.
Der blev endvidere ikke foretaget en egentlig  

 neurologisk  

 undersøgelse, og der blev ikke undersøgt for nakke-rygstivhed.
Nævnet fandt,  

 at  

 vagtlægen alene på baggrund af sygehistorien skulle have henvist til  

 udredning  

 for en blødning.
Nævnet oplyste i den forbindelse, at der kan være flere  

 forskellige årsager til anfaldsvis hovedpine med eller uden ledsagesymptomer.  

 Migræne og nakkehold ses meget hyppigere end en akut blødning ud under  

 hjernehinderne, men den sidstnævnte tilstand er livsfarlig og skal altid  

 overvejes, hvis der foreligger en meget pludselig, voldsom hovedpine, som kan  

 være ledsaget af kvalme, opkastninger eller bevidsthedspåvirkning.
Der er  

 ikke  

 feber, men der vil ofte, men ikke altid optræde nakkestivhed, hvorfor der  

 skal  

 undersøges for dette.
Oplysninger om, at en hovedpine er opstået som med et  

 smæld bør skærpe opmærksomheden omkring muligheden for en blødning fra en  

 karbristning eller en karudposning (aneurisme).
