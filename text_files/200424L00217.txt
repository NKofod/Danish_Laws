Betænkning afgivet af Socialudvalget den 28. april 2005 Betænkning over Forslag til lov om ændring af lov om social  

 service (Bemyndigelse til socialministeren til at fastsætte regler  

 om garanti for social behandling for stofmisbrug af unge under 18 år i  

 særlige  

 tilfælde) [af socialministeren (Eva Kjer Hansen)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Den 25. februar 2005 sendte socialministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige  

 henvendelser fra Misbrugspolitik.dk.
Socialministeren har over for udvalget  

 kommenteret de skriftlige henvendelser.
Spørgsmål Udvalget har stillet 10 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

 uændret.
 Det er vigtigt for Dansk Folkepartis medlemmer af udvalget først  

 at nævne, at det naturligvis er glædeligt, at unge under 18 år, som er havnet  

 i  

 et stort og afhængigt misbrug, nu også får mulighed for at møde den rigtige  

 hjælp inden for 14 dage, således at chancen for, at den berørte og dennes  

 familie finder sporet igen, opstår.
 Det er også vigtigt for Dansk Folkeparti at sikre, at  

 behandlingen foregår i tæt samarbejde med kommunen, som i dag står for alt  

 andet, som har med den unge at gøre, og at familien bliver en vigtig brik,  

 som  

 også tages med i denne fase.
 Dansk Folkeparti  

 kan sagtens følge Kommunernes Landsforenings bemærkninger til forslaget om,  

 at  

 det efter strukturreformen vil være kommunerne, som helt og alene står for  

 det  

 samlede omkring varetagelsen af den unge og dennes familie, og at det derfor  

 bør indgå i dette lovforslag, at det efter lovens ikrafttræden den 1. oktober  

 i  

 år udelukkende er kommunerne, som bør stå for visitering, behandling og  

 for/efterbehandling.
 Ligeledes kan Dansk Folkeparti også godt følge KLs bemærkninger  

 om, at økonomien bør være på plads inden vedtagelsen.
 Dansk Folkeparti ser naturligvis også gerne, at det skal være  

 muligt at henvende sig fra flere involverede parters side, således at andre  

 involverede parter ikke forhindres i at komme i behandling.
Andre involverede parter såsom f.eks. forældrene skal ikke blot  

 spises af med de eksisterende tilbud om behandling.
Der bør tages specielle  

 hensyn til de behov for behandling, som de involverede parter måtte have.
 Selv om forslaget bemyndiger socialministeren til alene at lave  

 regler for denne gruppe, og selv om det ikke er afgjort, om der ved  

 forhandlingerne om satspuljerne for 2006 og frem afsættes midler, så er Dansk  

 Folkeparti meget positivt stemt over for dette lovforslag, som trods alt vil  

 foranledige, at en udsat gruppe får en større chance for en hverdag uden  

 misbrug.
Enhedslistens medlem af udvalget vil gerne støtte alle børn og  

 unge, der er i vanskeligheder, i at få et godt liv.
De unge, der er i fokus i  

 dette forslag, har et meget komplekst problemsæt, herunder kraftig brug af  

 euforiserende stoffer.
 Det er vigtigt, at man i indsatsen fokuserer på at løse de  

 sociale problemer, som de unge kan have, såsom manglende skolekundskaber,  

 problemer i familien, at de har været udsat for overgreb, manglende arbejde  

 osv., frem for at tilbyde de unge en behandling, der ligner den, som voksne  

 stofafhængige modtager.
 Forslaget indebærer kun en indsats frem til 2006 og kan derfor  

 betragtes som et forsøg, og det må formodes, at de udøvende organisationer  

 laver en evaluering, der viser, om loven har sin berettigelse eller der skal  

 andre foranstaltninger til.
På trods af at Enhedslisten støtter det forsøg, der ligger i  

 forslaget, vil Enhedslisten pege på den asociale finansiering via  

 satspuljemidlerne.
Partierne bag satspuljen  dvs. alle andre end  

 Enhedslisten  

  har ansvaret for, at det er arbejdsløse, pensionister og andre på  

 overførselsindkomster, som er tvangsindlagt til at stå for finansieringen af  

 en  

 lang række tiltag på social- og sundhedsområdet.
Det er altså nogle af de  

 absolut dårligst stillede økonomisk, der skal betale gildet.
Det ville være  

 langt mere socialt ansvarligt at finansiere forslaget solidarisk over  

 skatterne  

 eller målrettet tage fra de rige.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 John Dyrby (S)   

 Lone Dybkjær (RV)   

 Ole Glahn (RV)   

 Anne Baastrup (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 37 Bilagsnr.
Titel 1 Høringssvar og høringsnotat, fra socialministeren 2 Tidsplan over udvalgets behandling af lovforslaget 3 Henvendelse af 31/3 05 fra Misbrugspolitik.dk 4 1. udkast til betænkning 5 Henvendelse af 24/4 05 fra Misbrugspolitik.dk Oversigt over spørgsmål og svar vedrørende L 37 Spm.nr.
