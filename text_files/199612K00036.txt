Nr LSF 36 Forslag til Lov om ændring af lov om patientforsikring (Revision af  

 Patientskadeankenævnets virksomhed) Fremsat af sundhedsministeren (Yvonne Herløv Andersen) den 30. oktober 1996 Vedtaget ved tredjebehandling den 20. december 1996 Lov nr. 1229 af 27/12/1996 § 1 I lov om patientforsikring, jf. lovbekendtgørelse nr. 849 af 14. oktober  

 1992, som ændret ved § 5 i lov nr. 1133 af 21. december 1994 og lov nr. 217  

 af 29. marts 1995, foretages følgende ændringer:
 1. § 14, stk. 1, ophæves, og i stedet indsættes:
 »Sundhedsministeren nedsætter et patientskadeankenævn, der består af  

 en formand og et af sundhedsministeren fastsat antal næstformænd og  

 beskikkede medlemmer.
Stk. 2. Formanden og næstformændene, der udnævnes af  

 sundhedsministeren, skal være dommere.
Nævnets øvrige medlemmer udpeges af  

 sundhedsministeren, Sundhedsstyrelsen, Amtsrådsforeningen, Hovedstadens  

 Sygehusfællesskab, De Samvirkende Invalideorganisationer og Forbrugerrådet.
Stk. 3. Ved afgørelsen af den enkelte sag skal nævnet sammensættes  

 af 1) formanden eller en næstformand, 2) 1 medlem udpeget af sundhedsministeren, 3) 2 sagkyndige medlemmer inden for lægevidenskab udpeget af  

 Sundhedsstyrelsen, 4) 2 medlemmer udpeget i fællesskab af Amtsrådsforeningen og Hovedstadens  

 Sygehusfællesskab, 5) 2 medlemmer udpeget af De Samvirkende Invalideorganisationer og 6) 1 medlem udpeget af Forbrugerrådet.
Stk. 4. Sundhedsministeren kan bemyndige nævnets formand eller en  

 næstformand til at træffe afgørelse i sager, der ikke skønnes at frembyde  

 tvivl.« Stk. 2-5 bliver herefter stk. 5-8.
 2. § 20, 2. pkt., affattes således:
»Der kan pålægges selskaber m.v. (juridiske personer) strafansvar  

 efter reglerne i straffelovens 5. kapitel.« § 2 Loven træder i kraft den 1. januar 1997 og finder anvendelse på sager, som  

 Patientskadeankenævnet har under behandling ved lovens ikrafttræden eller  

 modtager herefter.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Oprindeligt fremsat forslag § 1 I lov om patientforsikring, jf. lovbekendtgørelse nr. 849 af 14. oktober  

 1992, som ændret ved § 5 i lov nr. 1133 af 21. december 1994 og lov nr. 217  

 af 29. marts 1995, foretages følgende ændringer:
 1. § 14, stk. 1, ophæves, og i stedet indsættes:
 »Sundhedsministeren nedsætter et patientskadeankenævn, der består af  

 en formand og et af sundhedsministeren fastsat antal næstformænd og  

 beskikkede medlemmer.
Stk. 2. Formanden og næstformændene, der udnævnes af  

 sundhedsministeren, skal være dommere.
Nævnets øvrige medlemmer udpeges af  

 sundhedsministeren, Sundhedsstyrelsen, Amtsrådsforeningen, Hovedstadens  

 Sygehusfællesskab, De Samvirkende Invalideorganisationer og Forbrugerrådet.
Stk. 3. Ved afgørelsen af den enkelte sag skal nævnet sammensættes  

 af 1) formanden eller en næstformand, 2) 1 medlem udpeget af sundhedsministeren, 3) 2 sagkyndige medlemmer inden for lægevidenskab udpeget af  

 Sundhedsstyrelsen, 4) 2 medlemmer udpeget i fællesskab af Amtsrådsforeningen og Hovedstadens  

 Sygehusfællesskab, 5) 2 medlemmer udpeget af De Samvirkende Invalideorganisationer og 6) 1 medlem udpeget af Forbrugerrådet.
Stk. 4. Sundhedsministeren kan bemyndige nævnets formand eller en  

 næstformand til at træffe afgørelse i sager, der ikke skønnes at frembyde  

 tvivl.« Stk. 2 - 5 bliver herefter stk. 5 - 8.
 2. § 20, 2. pkt., affattes således:
»Der kan pålægges selskaber m.v. (juridiske personer) strafansvar  

 efter reglerne i straffelovens 5. kapitel.« § 2 Loven træder i kraft den 1. januar 1997 og finder anvendelse for sager,  

 som Patientskadeankenævnet har under behandling ved lovens ikrafttræden eller  

 modtager herefter.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets formål og indhold Formålet med lovforslaget er at nedbringe ankenævnets sagsbehandlingstider  

 væsentligt i forhold til de nuværende ca. 12 måneder.
Ved lovforslaget gives der mulighed for at tilknytte en eller flere  

 næstformænd til Patientskadeankenævnet, hvilket sammen med en udvidelse af  

 det samlede antal medlemmer muliggør, at nævnet kan fungere i flere  

 sideordnede afdelinger.
Den nye struktur betyder, at der kan afholdes flere  

 nævnsmøder og dermed afgøres flere sager end i dag, hvor ankenævnet  

 lovmæssigt er bundet til en afdeling med 8 faste medlemmer og en formand.
Hver afdeling kommer til at bestå af 9 medlemmer, der med en ændring  

 udpeges af de samme myndigheder og organisationer, der hidtil har udpeget  

 medlemmer til Patientskadeankenævnet. Ændringen består i, at Forbrugerrådet,  

 der ikke tidligere har været repræsenteret i ankenævnet, tildeles en plads i  

 nævnet.
Samtidig nedsættes antallet af medlemmer udpeget af  

 Amtsrådsforeningen og Hovedstadens Sygehusfællesskab fra 3 til 2 medlemmer.
 Der gives endvidere adgang til, at sundhedsministeren kan bemyndige  

 nævnets formand eller en næstformand til at træffe afgørelse i sager, der  

 ikke skønnes at frembyde tvivl.
 Med henblik på at give Patientskadeankenævnet mulighed for hurtigst muligt  

 at kunne nedbringe den eksisterende sagspukkel, er lovens ikrafttræden  

 foreslået fastsat til den 1. januar 1997.
2. Oversigt over patientforsikringsordningen Ved lov nr. 367 af 6. juni 1991 om patientforsikring, jf.  

 lovbekendtgørelse nr. 849 af 14. oktober 1992 med senere ændringer, blev der  

 med virkning fra den 1. juli 1992 indført en erstatningsordning, der lettere  

 og hurtigere end efter de almindelige erstatningsregler (culpareglen) yder  

 erstatning til patienter eller disses efterladte samt forsøgspersoner og  

 donorer for skader forårsaget under behandling m.v. i sygehusvæsenet.
 Vedrørende lovforslaget (L 144 - F 1990-91) og dets behandling i  

 Folketinget henvises til Folketingstidende 1990-91, 2. samling, Folketingets  

 Forhandlinger, spalte 1843, 3170, 6640 og 6714, samt til tillæg A, spalte  

 3259 og tillæg B, spalte 793 og 1427.
Ved lov nr. 217 af 29. marts 1995, der trådte i kraft den 1. juli 1995,  

 blev erstatningsordningen udvidet til også at omfatte skader, der opstår i  

 forbindelse med biomedicinske forsøg i den primære sundhedssektor.
Der  

 henvises til Folketingstidende 1994-95, Folketingets Forhandlinger, spalte  

 1705, 2097, 3988 og 4066, samt til tillæg A, spalte 1152 og tillæg B, spalte  

 273.
Patientforsikringsforeningen, der er en forening af forsikringsselskaber  

 og selvforsikrende myndigheder, træffer afgørelse i første instans i alle  

 erstatningssager efter loven.
Foreningens afgørelser kan i medfør af lovens §  

 15 indbringes for Patientskadeankenævnet inden for en frist på 3 måneder.  

 Ankenævnets afgørelser kan indbringes for landsretten.
3. Patientskadeankenævnets virksomhed og sagsbehandlingstider 3.1. Patientskadeankenævnet er en offentlig myndighed, der er klageinstans  

 for afgørelser truffet af Patientforsikringsforeningen i medfør af lov om  

 patientforsikring.
Organisatorisk henhører ankenævnet under  

 Sundhedsministeriet, men i sin virksomhed er ankenævnet uafhængigt af  

 ministeriet, der således ikke kan give nævnet instrukser om den enkelte sags  

 behandling og afgørelse.
Nævnets afgørelser kan indbringes for landsretten,  

 men derimod ikke for nogen administrativ myndighed.
Ankenævnet er nedsat af  

 sundhedsministeren i medfør af patientforsikringsloven § 14.
 Patientskadeankenævnet består af 9 faste medlemmer, der er udpeget på  

 følgende måde:
- En af sundhedsministeren udnævnt formand, som skal være dommer, - 1 medlem udpeget af sundhedsministeren, - 2 sagkyndige medlemmer inden for lægevidenskab udpeget af  

 Sundhedsstyrelsen, - 3 medlemmer udpeget i fællesskab af Amtsrådsforeningen i Danmark og  

 Hovedstadens Sygehusfællesskab og - 2 medlemmer udpeget af De Samvirkende Invalideorganisationer.
Før etableringen af Hovedstadens Sygehusfællesskab pr. 1. januar 1995  

 havde ankenævnet en lidt anden sammensætning end i dag.
Sundhedsministeren  

 udpegede dengang 2 medlemmer, hvoraf det ene medlem blev udpeget i kraft af  

 statens driftsansvar for Rigshospitalet, mens Københavns og Frederiksberg  

 Kommuner i fællesskab med Amtsrådsforeningen udpegede 2 medlemmer.
 Ved dannelsen af Hovedstadens Sygehusfællesskab blev driften af  

 Rigshospitalet udlagt til det nye sygehusfællesskab, hvilket betød, at der nu  

 kun var grundlag for at lade sundhedsministeren udpege 1 medlem til  

 Patientskadeankenævnet i stedet for 2. Eftersom sygehusene i Københavns og  

 Frederiksberg Kommuner også blev overgivet til Hovedstadens  

 Sygehusfællesskab, blev det besluttet at lade sygehusfællesskabet i  

 fællesskab med Amtsrådsforeningen udpege 3 medlemmer til  

 Patientskadeankenævnet.
 Disse ændringer i sammensætningen af Patientskadeankenævnet fremgår af lov  

 nr. 1133 af 21. december 1994 om ændring af forskellige love i forbindelse  

 med etablering af Hovedstadens Sygehusfællesskab.
3. 2. Klage over afgørelser truffet af Patientforsikringsforeningen skal  

 indgives til Patientskadeankenævnets sekretariat inden 3 måneder efter, at  

 klageren har fået meddelelse om afgørelsen.
Nævnet kan dog se bort fra  

 overskridelse af klagefristen, når der er særlig grund hertil.
 Når nævnets sekretariat modtager en klage over en afgørelse fra  

 Patientforsikringsforeningen, sendes klagen til Patientforsikringsforeningen  

 med anmodning om en udtalelse og tilsendelse af sagens akter.
Klageberettiget er enhver, der har en retlig interesse i sagen.
I praksis  

 er det antaget, at f.eks. patienten, vedkommende forsikringsselskab og  

 forsikringstager (f.eks. en amtskommune) er klageberettiget.
I stort set alle  

 tilfælde kommer klagen fra en person, som anser sig for erstatningsberettiget  

 efter loven.
En sådan klage sendes tillige til vedkommende forsikringsselskab  

 eller selvforsikrende driftsansvarlige myndighed til orientering.
Når Patientforsikringsforeningens udtalelse foreligger, sendes en kopi  

 heraf til klageren med oplysning om, at eventuelle bemærkninger til  

 udtalelsen skal være nævnet i hænde inden 14 dage, hvorefter sagen typisk vil  

 blive sat på til nævnsbehandling.
Såfremt det under nævnsbehandlingen  

 besluttes at indhente yderligere oplysninger, jf. nedenfor, vil disse  

 oplysninger ligeledes blive forelagt klageren til eventuelle bemærkninger,  

 inden der træffes endelig afgørelse i sagen.
Nævnsbehandlingen af en sag indledes med, at formanden giver et resume af  

 sagens fakta.
Herefter vil typisk de lægesagkyndige medlemmer udtale sig om  

 de lægelige aspekter i sagen, hvorefter en mere almen drøftelse finder sted.  

 Finder nævnets lægesagkyndige medlemmer sig kompetente til at vurdere de  

 lægelige aspekter, og finder nævnet i øvrigt, at sagen er tilstrækkeligt  

 oplyst, træffes der herefter afgørelse i sagen.
Gennemsnitlig må imidlertid knap 25% af de sager, der er på dagsordenen,  

 udsættes.
Dette skyldes, at nævnet i disse sager finder, at yderligere  

 oplysninger må indhentes, førend afgørelse kan træffes.
Det kan f.eks. være  

 yderligere journalmateriale eller røntgenbilleder, eller det kan være  

 indhentelse af Arbejdsskadestyrelsens vurdering af spørgsmål om mengrad og  

 erhvervsevnetab.
Den største gruppe af udsatte sager udgøres imidlertid af de sager, i  

 hvilke nævnets lægesagkyndige medlemmer ikke finder at have tilstrækkelig  

 faglig kompetence til at vurdere de lægelige aspekter.
Sådanne sager må  

 derfor udsættes på, at nævnet anmoder relevante speciallæger om at vurdere  

 sagerne og herunder besvare specifikke spørgsmål fra nævnet.
I visse sager  

 har Patientforsikringsforeningen dog ad hoc indhentet specialisterklæringer  

 fra andre sagkyndige end de, der er fast tilknyttet foreningen, og i sådanne  

 sager vil nævnet oftest kunne lægge disse erklæringers lægelige vurderinger  

 til grund.
 Med henblik på at minimere antallet af sager, der må udsættes på grund af  

 manglende lægelige oplysninger, har ankenævnets sekretariat i maj 1996 fået  

 tilknyttet en speciallægekonsulent i ortopædkirurgi, der skal medvirke ved  

 forberedelsen af de enkelte ankesager.
 Udover speciallægekonsulenten består ankenævnets sekretariat af 2  

 fuldmægtige (jurister) og en kontorassistent.
3. 3. Tilgangen af sager til Patientskadeankenævnet har været stærkt  

 stigende siden nævnets oprettelse.
I 1992 modtog nævnet ingen sager, hvilket  

 skal ses i lyset af, at lov om patientforsikring alene finder anvendelse for  

 skader, der forårsages efter den 1. juli 1992. I 1993 modtog nævnet 70 sager,  

 i 1994 kom der 187 sager og i 1995 blev der oprettet 341 sager.
I de første 4  

 måneder af 1996 har nævnet modtaget 185 sager, hvilket på årsbasis svarer til  

 ca. 550 sager.
Patientskadeankenævnet har i perioden fra dets oprettelse til den 31.  

 december 1995 truffet afgørelse i 262 klagesager.
Sagerne fordeler sig i  

 følgende grupper:
 1) Undersøgelses- og/eller behandlingsskade, jf. patientforsikringslovens  

 § 1, stk. 1: 91 sager.
 2) Erfaren specialistniveau, jf. lovens § 2, stk. 1, nr. 1, og  

 uforholdsmæssige komplikationer, jf. lovens § 2, stk.1, nr. 4: 83 sager.
 3) Fejl eller svigt i medicoteknisk udstyr, jf. lovens § 2, stk. 1, nr. 2:  

 0 sager.
 4) Ligeværdig alternativ behandlingsmetode, jf. lovens § 2, stk. 1, nr. 3:  

 2 sager.
 5) Forkert/forsinket diagnose, jf. lovens § 3, stk.1, jf. § 2, stk. 1, nr.  

 1: 8 sager.
 6) Ulykkestilfælde, der ikke skyldes fejl eller svigt i medicoteknisk  

 udstyr, jf. lovens § 3, stk. 2: 12 sager.
 7) Erstatningens størrelse, jf. lovens § 5: 59 sager.
 8) Klageberettigede, jf. lovens § 15: 4 sager.
 9) Lægemiddelskader, jf. lovens § 3, stk. 3: 1 sag.
 10) Forældelse, jf. lovens § 21: 2 sager.
 De 262 sager er fordelt på 228 sager, hvor Patientforsikringsforeningens  

 afgørelse blev tiltrådt og 27 sager, hvor nævnet omgjorde afgørelsen.  

 Herudover blev 4 sager afvist, mens 3 sager omhandlede spørgsmål om  

 genoptagelse og aktindsigt.
Den stadig stigende sagsmængde har betydet, at nævnets  

 sagsbehandlingstider er steget kraftigt.
Sagsbehandlingstiden vedrører dels  

 sekretariatsforberedelse, herunder indhentelse af en udtalelse fra  

 Patientforsikringsforeningen og partshøring, dels berammelsestiden.  

 Berammelsestiden er den tid, der går fra en sag er klar til behandling på et  

 nævnsmøde og til den reelt behandles.
Ved udgangen af 1994 var den gennemsnitlige berammelsestid 2-3 måneder.
I  

 efteråret 1995 var berammelsestiden steget til 4-5 måneder, mens den i juni  

 1996 var oppe på 7-8 måneder.
Den samlede sagsbehandlingstid udgør for tiden  

 11-12 måneder, svarende til tiden fra klagen indgives og indtil nævnets  

 afgørelse er meddelt klageren.
Det er således selve nævnsbehandlingen, der er  

 den forsinkende faktor for ankesagerne.
 Nævnets 9 medlemmer, der udover nævnsarbejdet skal varetage deres daglige  

 arbejde, kan generelt ikke påtage sig hyppigere møder end en gang pr. måned,  

 og på hvert møde er det ikke muligt at behandle væsentligt mere end 20 sager,  

 da hvert møde kræver betydelig forberedelsestid, ligesom møderne ofte er  

 langvarige.
Med en månedlig tilgang af gennemsnitlig 45 nye sager og nævnsbehandling  

 af ca. 20 sager pr. måned vil berammelsestiden og dermed den samlede  

 sagsbehandlingstid under uændrede vilkår stige til væsentligt mere end de  

 nuværende 11-12 måneder.
Når det tages i betragtning, at et af hovedformålene  

 med indførelsen af patientforsikringsordningen var at sikre skadelidte  

 patienter en hurtig adgang til erstatning, er det ikke rimeligt, at den  

 enkelte patient skal vente 1-2 år på at få sin sag afgjort i  

 Patientskadeankenævnet.
4. Nærmere om lovforslaget Ved lovforslaget foretages visse ændringer i Patientskadeankenævnets  

 struktur, der har til formål at nedbringe ankenævnets stigende  

 sagsbehandlingstider.
Den eksisterende ordning med en afdeling bestående af formanden og 8 faste  

 beskikkede medlemmer står i misforhold til det meget store antal ankesager,  

 der for tiden indgives til Patientskadeankenævnet.
På baggrund af udviklingen  

 i de sidste par år må det endvidere forventes, at antallet af sager i  

 fremtiden vil stige.
 De vigtigste nydannelser i lovforslaget er udvidelsen af formandskabet med  

 en eller flere næstformænd samt forøgelsen af det samlede antal  

 nævnsmedlemmer, således at nævnet kan virke i flere sideordnede afdelinger.
På nuværende tidspunkt må det anses for tilstrækkeligt at udpege en  

 næstformand, således at nævnet kommer til at bestå af to ligestillede  

 afdelinger, der ledes af henholdsvis formanden og næstformanden.
Alt andet  

 lige betyder dette, at nævnets produktion, dvs. antal afgjorte sager, kan  

 fordobles, uden at arbejdsbyrden for den enkelte formand/næstformand forøges  

 i forhold til i dag.
Hvis der senere bliver behov for flere afdelinger, kan  

 sundhedsministeren udpege nye medlemmer.
Ordningen kan således rent  

 administrativt tilpasses udviklingen i antallet af ankesager.
En tilsvarende  

 ordning kendes også på andre områder, hvor der ved lov er nedsat et ankenævn,  

 f.eks.
Patientklagenævnet, Forbrugerklagenævnet og Erhvervsankenævnet.
Sammensætningen af hver nævnsafdeling vil med en ændring ske på grundlag  

 af indstillinger fra de samme myndigheder og organisationer, der hidtil har  

 udpeget medlemmer til ankenævnet.
Det er fundet naturligt at medtage  

 Forbrugerrådet, sådan som det er sket for det tilsvarende  

 lægemiddelskadeankenævn, jf. lov nr. 1120 af 20. december 1995 om erstatning  

 for lægemiddelskader.
Med henblik på at opretholde et ulige antal medlemmer i  

 ankenævnet nedsættes antallet af medlemmer udpeget af Amtsrådsforeningen og  

 Hovedstadens Sygehusfællesskab fra 3 til 2 medlemmer.
 Hver nævnsafdeling kommer således efter forslaget til at bestå af 9  

 medlemmer, der udpeges på følgende måde:
1) En af sundhedsministeren udnævnt formand/næstformand, som skal være  

 dommer, 2) 1 medlem udpeget af sundhedsministeren, 3) 2 sagkyndige medlemmer inden for lægevidenskab udpeget af  

 Sundhedsstyrelsen 4) 2 medlemmer udpeget i fællesskab af Amtsrådsforeningen og Hovedstadens  

 Sygehusfællesskab, 5) 2 medlemmer udpeget af De Samvirkende Invalideorganisationer og 6) 1 medlem udpeget af Forbrugerrådet.
 Det påhviler formandsskabet (formanden og næstformanden) at sikre en  

 ensartet praksis i hver nævnsafdeling.
En vis del af de sager, der indbringes for Patientskadeankenævnet, kan  

 karakteriseres som såkaldte »lette« sager, hvor der ikke er tvivl  

 om resultatet.
Der er ofte tale om sager, hvor klagen indgives uden nogen  

 egentlig begrundelse fra patientens side.
Det samme er tilfældet ved visse  

 sager af rent erstatningsteknisk karakter, hvor der alene skal foretages en  

 beregning af erstatningsbeløbet.
Eftersom det har meget begrænset formål at undergive disse sager en  

 egentlig nævnsbehandling, foreslås det at fastsætte hjemmel til, at sådanne  

 lettere sager kan overlades til formanden/næstformanden.
Den nærmere  

 bemyndigelse fastsættes af sundhedsministeren.
Afgørelser truffet efter denne  

 ordning vil i lighed med afgørelser truffet af nævnet kunne indbringes for  

 domstolene.
Ved oprettelsen af patientforsikringsordningen blev det besluttet, at der  

 efter en 5-årsperiode, dvs. i 1997, skulle foretages en samlet vurdering af  

 ordningens tilrettelæggelse.
Med henblik på denne generelle revision af lov  

 om patientforsikring har Sundhedsministeriet i august 1996 nedsat et bredt  

 sammensat udvalg, der skal vurdere, om der er behov for ændringer i den  

 nuværende ordning.
Udvalget skal ifølge kommissoriet færdiggøre sit arbejde  

 senest den 1. maj 1997, således at et eventuelt forslag til lov om  

 patientforsikring kan fremsættes i folketingssamlingen 1997/98.
 Imidlertid bør problemet med de lange sagsbehandlingstider i  

 Patientskadeankenævnet efter Sundhedsministeriets opfattelse løses så hurtigt  

 som muligt, og derfor bør nærværende lovforslag ikke inddrages i det nævnte  

 udvalgsarbejde.
 5. Hørte myndigheder, organisationer m.fl.
 Forslaget har været til udtalelse hos Finansministeriet,  

 Justitsministeriet, Sundhedsstyrelsen, Amtsrådsforeningen, Kommunernes  

 Landsforening, Hovedstadens Sygehusfællesskab, Københavns Kommune,  

 Frederiksberg Kommune, Den Almindelige Danske Lægeforening, De Samvirkende  

 Invalideorganisationer, Forbrugerrådet, Assurandør-Societetet,  

 Patientforsikringsforeningen og Patientskadeankenævnet.
 6. Lovforslagets økonomiske og administrative konsekvenser m.v.
Med etablering af en ny særskilt afdeling sigtes der mod afholdelse af to  

 månedlige nævnsmøder, hvor der på hvert møde afgøres ca. 20 sager.
På  

 årsbasis kan der således afgøres ca. 480 sager, hvilket er en fordobling i  

 forhold til i dag.
Samtidig med indførelsen af formandsafgørelser vil dette  

 indebære en væsentlig nedsættelse af sagsbehandlingstiden for den enkelte  

 sag.
Lovforslaget indebærer dels ansættelse af en dommer til hvervet som  

 næstformand, dels beskikkelse af nævnsmedlemmer til en ny afdeling.
Den nye  

 struktur med to afdelinger i stedet for en vil forøge arbejdsopgaverne i  

 sekretariat betydeligt.
Det skønnes, at der bliver behov for at styrke  

 nævnets sekretariat med en AC-medarbejder, 1-2 HK-assistenter, 1-2  

 speciallægekonsulenter samt en studentermedhjælper.
 De økonomiske konsekvenser heraf består i honorarudgifter til  

 næstformanden og de nye nævnsmedlemmer samt øgede løn- og  

 administrationsudgifter til nævnets sekretariat.
Honorarudgifterne til næstformanden og de 8 nye nævnsmedlemmer må påregnes  

 at udgøre ca. 700.000 - 750.000 kr. pr. år, mens lønudgifterne til nye  

 medarbejdere i sekretariatet vil udgør ca. 700.000 kr. pr. år.
Hertil kommer  

 administrationsudgifter på ca. 40.000 kr. pr. år.
 De samlede merudgifter ved lovforslaget kan på denne baggrund skønsmæssigt  

 opgøres til ca. 1,5 mio. kr. årligt.
 Det fremgår af patientforsikringslovens § 14, stk. 5, der som følge af  

 lovforslaget bliver stk. 8, at udgifter til drift af Patientskadeankenævnet  

 afholdes af de forsikringsselskaber og selvforsikrende myndigheder, der er  

 omfattet af patientforsikringsordningen.
 De direkte merudgifter ved lovforslaget vil således ikke umiddelbart blive  

 pålagt staten, men derimod de driftsansvarlige for sygehuse og andre  

 institutioner, der er omfattet af patientforsikringsordningen, enten som  

 selvforsikrende eller gennem betaling af forsikringspræmie.
 Omkostningerne i forbindelse med lovforslaget vil imidlertid blive  

 kompenseret sygehuskommunerne over de generelle tilskud til amter og kommuner  

 gennem den almindelige efterregulering vedrørende  

 patientforsikringsordningen, der ifølge en afviklingsaftale indgået mellem  

 Sundhedsministeriet og de kommunale parter skal finde sted i 1997.
 Lovforslaget har ingen erhvervsøkonomiske eller miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Bestemmelsen i § 14, stk. 1 , fastslår, at Patientskadeankenævnet  

 består af en formand, en eller flere næstformænd, samt et antal beskikkede  

 medlemmer.
Ankenævnets medlemmer beskikkes af sundhedsministeren på grundlag  

 af udpegninger foretaget af de myndigheder og organisationer, der er nævnt i  

 lovforslagets § 14, stk. 2.
Herved lovfæstes næstformandsfunktionen samtidig med, at der gives  

 mulighed for, at Patientskadeankenævnet kan arbejde i flere sideordnede  

 afdelinger, hver under ledelse af formanden eller en næstformand.
Antallet af  

 afdelinger fastsættes af sundhedsministeren ud fra en konkret  

 behovsvurdering.
I § 14, stk. 2, 1. pkt., er det fastsat, at Patientskadeankenævnets  

 formand og næstformænd skal være dommere.
Herved forstås, at vedkommende skal  

 være beskikket som fast dommer ved rigets almindelige domstole, jf.  

 retsplejelovens § 42, stk. 1.
For så vidt angår formandshvervet er dette en videreførelse af den  

 hidtidige ordning.
I forbindelse med etableringen af en sideordnet afdeling  

 under ledelse af en næstformand er det nødvendigt, at også næstformanden er  

 dommer.
Hvervene som formand og næstformand forudsættes varetaget på deltid  

 og honoreret på grundlag af en dommeraftale mellem Justitsministeriet og Den  

 Danske Dommerforening.
 Bestemmelsens 2. pkt. fastslår, at Patientskadeankenævnets øvrige  

 medlemmer udpeges af følgende myndigheder og organisationer:  

 Sundhedsministeren, Sundhedsstyrelsen, Amtsrådsforeningen, Hovedstadens  

 Sygehusfællesskab, De Samvirkende Invalideorganisationer og Forbrugerrådet.  

 Forbrugerrådet har ikke tidligere været repræsenteret i  

 Patientskadeankenævnet, jf. de almindelige bemærkninger pkt. 4.
Under hensyn til, at Amtsrådsforeningen og Hovedstadens Sygehusfællesskab  

 er tildelt plads i Patientskadeankenævnet i kraft af driftsansvaret for  

 sygehusvæsenet, forudsættes det, at de udpeger medlemmer med administrativ  

 baggrund.
Det forudsættes ligeledes, at medlemmer udpeget af  

 sundhedsministeren har en administrativ baggrund.
De Samvirkende  

 Invalideorganisationer og Forbrugerrådet er med som repræsentanter for  

 »brugerne«, men disse organisationer står frit i valget af  

 repræsentanter.
 I § 14, stk. 3 , er det fastsat, at nævnet ved afgørelsen af de  

 enkelte ankesager skal består af 9 medlemmer: Formanden eller næstformanden,  

 1 medlem udpeget af sundhedsministeren, 2 lægesagkyndige medlemmer udpeget af  

 Sundhedsstyrelsen, 2 medlemmer udpeget i fællesskab af Amtsrådsforeningen og  

 Hovedstadens Sygehusfællesskab, 2 medlemmer udpeget af De Samvirkende  

 Invalideorganisationer samt 1 medlem udpeget af Forbrugerrådet.
Hver afdeling af ankenævnet kommer således til at bestå af 9 medlemmer,  

 hvilket er det samme antal som i dag.
Den foreslåede sammensætning af  

 ankenævnets medlemmer svarer i det væsentlige til den nuværende  

 sammensætning.
Medtagelsen af Forbrugerrådet har dog betydet, at  

 Amtsrådsforeningen og Hovedstadens Sygehusfællesskab har måttet afgive den  

 ene af deres 3 pladser i nævnet.
Ved § 14, stk. 4 , bemyndiges sundhedsministeren til at fastsætte  

 regler om, at sager, der ikke skønnes at frembyde tvivl, kan henlægges til  

 formandens eller næstformandens afgørelse.
Det forudsættes, at der medtages  

 en bestemmelse i nævnets forretningsorden om, at nævnets medlemmer orienteres  

 om de afgørelser, der træffes af formanden og næstformanden.
Der henvises i  

 øvrigt til de almindelige bemærkninger pkt. 4.
Til nr. 2 Ændringen af § 20, 2. pkt., om strafansvar for aktieselskaber m.v.  

 (juridiske personer) er en følge af lov nr. 474 af 12. juni 1996 om ændring  

 af straffeloven, hvorved der med ikrafttræden den 1. juli 1996 blev fastsat  

 nye regler om strafansvar for juridiske personer.
Til § 2 Af hensyn til hurtigst muligt at få nedbragt de lange sagsbehandlingstider  

 i Patientskadeankenævnet, foreslås det, at loven træder i kraft den 1. januar  

 1997. Loven finder anvendelse for alle sager, som Patientskadeankenævnet har  

 under behandling ved lovens ikrafttræden eller modtager herefter.
Til § 3 Bestemmelsen fastslår, at loven ikke gælder for Færøerne og Grønland.  

 Dette er en konsekvens af, at patientforsikringsordningen ikke er sat i kraft  

 i disse to landsdele.
Skriftlig fremsættelse (30. oktober 1996) Sundhedsministeren (Yvonne Herløv Andersen):
 Hermed tillader jeg mig for Folketinget at fremsætte:
 Forslag til lov om ændring af lov om patientforsikring. (Revision af  

 Patientskadeankenævnets virksomhed).
(Lovforslag nr.
L 36).
Formålet med lovforslaget er at nedbringe de alt for lange  

 sagsbehandlingstider i Patientskadeankenævnet, der er ankeinstans for  

 Patientforsikringens afgørelser i sager om erstatning inden for  

 sygehusvæsenet.
For tiden tager det i gennemsnit ca. 12 måneder at få en sag  

 afgjort i Patientskadeankenævnet, hvilket er urimelig lang tid for  

 patienterne at vente på en afgørelse.
Ved lovforslaget udvides antallet af medlemmer i Patientskadeankenævnet,  

 således at nævnet kan arbejde i flere sideordnede afdelinger.
Den nye  

 struktur betyder, at der kan afholdes flere nævnsmøder og dermed afgøres  

 flere sager end under den nuværende ordning.
Hver afdeling kommer efter forslaget til at bestå af 9 medlemmer, der  

 udpeges af de samme myndigheder og organisationer som hidtil.
Dog er  

 Forbrugerrådet som noget nyt tildelt en plads i nævnet.
 Med henblik på yderligere at effektivisere ankenævnet foreslås det, at der  

 gives mulighed for formandsafgørelser i sager, der ikke frembyder tvivl.
 Det foreslås, at loven træder i kraft den 1. januar 1997, således at  

 sagspuklen hurtigst muligt kan nedbringes.
 Idet jeg i øvrigt henviser til lovforslaget og dets bemærkninger, tillader  

 jeg mig hermed at anbefale lovforslaget til Folketingets velvillige  

 behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om patientforsikring, jf. lovbekendtgørelse nr. 849 af 14. oktober  

 1992, som ændret ved § 5 i lov nr. 1133 af 21. december 1994 og lov nr. 217  

 af 29. marts 1995, foretages følgende ændringer:
 1. § 14, stk. 1, ophæves, og i stedet indsættes:
 »Sundhedsministeren nedsætter et patientskadeankenævn, der består af  

 en formand og et af sundhedsministeren fastsat antal næstformænd og  

 beskikkede medlemmer.
Stk. 2. Formanden og næstformændene, der udnævnes af  

 sundhedsministeren, skal være dommere.
Nævnets øvrige medlemmer udpeges af  

 sundhedsministeren, Sundhedsstyrelsen, Amtsrådsforeningen, Hovedstadens  

 Sygehusfællesskab, De Samvirkende Invalideorganisationer og Forbrugerrådet.
Stk. 3. Ved afgørelsen af den enkelte sag skal nævnet sammensættes  

 af 1) formanden eller en næstformand, 2) 1 medlem udpeget af sundhedsministeren, 3) 2 sagkyndige medlemmer inden for lægevidenskab udpeget af  

 Sundhedsstyrelsen, 4) 2 medlemmer udpeget i fællesskab af Amtsrådsforeningen og Hovedstadens  

 Sygehusfællesskab, 5) 2 medlemmer udpeget af De Samvirkende Invalideorganisationer og 6) 1 medlem udpeget af Forbrugerrådet.
Stk. 4. Sundhedsministeren kan bemyndige nævnets formand eller en  

 næstformand til at træffe afgørelse i sager, der ikke skønnes at frembyde  

 tvivl.« Stk. 2 - 5 bliver herefter stk. 5 - 8.
 § 14. Sundhedsministeren nedsætter et patientskadeankenævn, der  

 består af:
1) En af sundhedsministeren udnævnet formand, som skal være dommer, 2) 1 medlem udpeget af sundhedsministeren, 3) 2 sagkyndige medlemmer inden for lægevidenskab udpeget af  

 Sundhedsstyrelsen, 4) 3 medlemmer udpeget i fællesskab af Amtsrådsforeningen i Danmark og  

 Hovedstadens Sygehusfællesskab, 5) 2 medlemmer udpeget af De Samvirkende Invalideorganisationer.
 2. § 20, 2. pkt., affattes således:
»Der kan pålægges selskaber m.v. (juridiske personer) strafansvar  

 efter reglerne i straffelovens 5. kapitel.« § 20. - - - For overtrædelse, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant  

 bødeansvar.
