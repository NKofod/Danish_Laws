Lov om ændring af lov om markedsføring (Forældelsesfrist for vildledende markedsføring af fast ejendom, kreditaftaler til finansiering af eller med sikkerhed i fast ejendom og løbende kontraktforhold med angivelse af varig pris) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 426 af 3. maj 2017 om markedsføring, som ændret ved § 20 i lov nr. 309 af 25. april 2018, lov nr. 1309 af 6. december 2019 og § 2 i lov nr. 801 af 9. juni 2020, foretages følgende ændring:
 1. Efter kapitel 10 indsættes:
»Kapitel 10 a Forældelsesfrist § 39 a.
Forældelsesfristen er 5 år for overtrædelse af bestemmelserne i § 5, stk. 1, og § 6, stk. 1, i forbindelse med vildledende markedsføring af fast ejendom eller kreditaftaler til finansiering af eller med sikkerhed i fast ejendom og vildledende markedsføring af løbende kontraktforhold med angivelse af en varig pris.« § 2 Loven træder i kraft den 1. juli 2020.
Givet på Marselisborg Slot, den 30. juni 2020 Under Vor Kongelige Hånd og Segl MARGRETHE R.
