 I bekendtgørelse nr. 303 af 17. maj 1989 om brevstemmeafgivning i  

 vælgerens hjem foretages følgende ændringer:
§ 1 1. § 4, stk. 2, affattes således:
»Stk. 2.  Ansøgningen, der skal være dateret og  

 egenhændigt underskrevet af vælgeren, jf. dog stk. 4, skal indeholde  

 oplysning om vælgerens fulde navn, fødselsdato, faste bopæl og adresse på  

 opholdsstedet i de sidste 3 uger før valgdagen samt en erklæring om, at  

 vælgeren på grund af sygdom eller manglende førlighed ikke vil kunne møde  

 frem på afstemningsstedet på valgdagen.
Hvis vælgeren lider af en alvorligere  

 smitsom sygdom, skal ansøgningen tillige indeholde en erklæring om, at  

 vælgeren ikke mener, at det er en sygdom, der smitter ved almindelig social  

 omgang.« 2. § 4, stk. 3, ophæves.
 Stk. 4-5 bliver herefter stk. 3-4.
 3. § 4, stk. 5, der bliver stk. 4, affattes således:
»Stk. 4.  Hvis vælgeren ikke er i stand til at  

 underskrive ansøgningsskemaet egenhændigt, kan en anden person underskrive  

 med eget navn i vælgerens sted (underskrift efterfulgt af ordet  

 »for« og vælgerens navn).' 4. § 5, stk. 2, affattes således:
»Stk. 2.  Hvis ansøgningen ikke er underskrevet af  

 eller for vælgeren eller i øvrigt er behæftet med mangler af en sådan  

 karakter, at de ikke umiddelbart eller eventuelt efter telefonisk henvendelse  

 til vælgeren kan rettes af folkeregistret, skal vælgeren skriftligt  

 underrettes herom samtidig med, at ansøgningen tilbagesendes.
Vælgeren skal  

 tillige oplyses om, at manglen kan rettes og ansøgningen indesendes på ny  

 inden udløbet af en af folkeregistret fastsat frist.« 5. Bilaget (ansøgningsskemaet) til bekendtgørelsen træder  

 i stedet for bilaget (ansøgningsskemaet) til bekendtgørelse nr. 303 af 17.  

 maj 1989.
§ 2 Bekendtgørelsen træder i kraft den 6. september 1994.
