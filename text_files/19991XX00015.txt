Skriftlig fremsættelse (6. oktober 1999) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om ændring af lov om offentlige  

 indsamlinger (Forbud mod pyramidespil).
(Lovforslag nr.
L 16).
Ved en dom afsagt af Østre Landsret i marts 1999  

 blev de tiltalte i en sag om pyramidespil frifundet for overtrædelse af  

 indsamlingsloven.
Efter Østre Landsrets afgørelse mangler der  

 en klar hjemmel til at straffe udbydelsen af pyramidespil.
Hensigten med  

 dette lovforslag er at tilvejebringe denne hjemmel.
Forbudet mod pyramidespil er rettet mod arrangementer,  

 hvor det centrale er, at der løbende indtræder nye medlemmer, og  

 hvor det, man reelt opnår ved indbetaling af sit indskud, er retten til  

 at hverve nye medlemmer.
Udenfor det område, som tilsigtes reguleret af  

 lovforslaget, falder pyramidisk opbyggede salgsorganisationer.
Sådanne  

 systemer er karakteriseret ved et pyramidisk opbygget forhandlernet, hvor de  

 enkelte forhandlere - udover eventuelt direkte salg - opnår provision  

 af de nedre forhandlerleds omsætning.
 Den strafbare handling består i at udbrede  

 pyramidespil Den blotte indbetaling af indskud til initiativtagerne eller  

 tidligere led i pyramiden er således ikke selvstændigt  

 kriminaliseret.
Det foreslås, at udbud af pyramidespil straffes med  

 bøde, hæfte eller under skærpende omstændigheder med  

 fængsel indtil 2 år.
Strafferammen indebærer, at der  

 åbnes mulighed for i videre omfang at kunne anvende retsplejelovens  

 bestemmelser om straffeprocesuelle indgreb.
 Strafansvaret foreslås udstrakt til at gælde i  

 tilfælde, hvor udbud af pyramidespil finder sted i udlandet, hvis  

 udbyderen er bosat i Danmark, og de personer, spillet udbydes til, omfatter  

 personer, der er bosat i Danmark.
 Idet jeg henviser til lovforslaget og de ledsagende  

 bemærkninger, skal jeg herved anbefale forslaget til det høje  

 Tings velvillige behandling.
