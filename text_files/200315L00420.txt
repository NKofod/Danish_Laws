Tilføjelse til tillægsbetænkning afgivet af Skatteudvalget  

 den 17. december 2003 Tilføjelse til tillægsbetænkning over Forslag til lov om  

 ændring af selskabsskatteloven, fusionsskatteloven og ligningsloven (Indgangsværdier for afskrivningsberettigede aktiver samt  

 kreditlempelse ved sambeskatning) [af skatteministeren (Svend Erik Hovmand)] 1. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 11. november 2003. Lovforslaget blev efter 1. behandling  

 henvist  

 til behandling i Skatteudvalget.
Udvalget afgav betænkning den 5. december  

 2003. Lovforslaget var til 2. behandling den 9. december 2003, hvorefter det  

 blev henvist til fornyet behandling i Skatteudvalget.
Udvalget afgav  

 tillægsbetænkning den 11. december 2003. Lovforslaget var til 3. behandling  

 den  

 16. december 2003, som blev afbrudt, hvorefter lovforslaget blev henvist til  

 fornyet udvalgsbehandling.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget 2 skriftlige henvendelser fra Foreningen af Statsautoriserede  

 Revisorer.
 Skatteministeren har over for udvalget kommenteret de skriftlige  

 henvendelser.
Samråd Udvalget har under den fornyede behandling af lovforslaget  

 stillet 1 spørgsmål til skatteministeren til mundtlig besvarelse.
Ministeren  

 har besvaret spørgsmålet i et samråd med udvalget den 17. december 2003.  

 Ministeren har efterfølgende sendt udvalget det talepapir, der lå til grund  

 for  

 ministerens besvarelse af spørgsmålet.
Spørgsmål Udvalget har under den fornyede udvalgsbehandling af  

 lovforslaget stillet 2 spørgsmål til ministeren til skriftlig besvarelse,  

 hvoraf ministeren har besvaret spørgsmål nr. 64. Spørgsmål nr. 63 forventes  

 besvaret af ministeren inden genoptagelse af 3. behandling af lovforslaget.
Optryk af bilag De to henvendelser fra Foreningen af Statsautoriserede  

 Revisorer, ministerens kommentarer hertil samt ministerens talepapir fra  

 samrådet er optrykt som bilag 2 og 3 til tilføjelsen til tillægsbetænkning.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 i den  

 affattelse, hvori det foreligger efter afstemningen om ændringsforslagene ved  

 3. behandling.
 Enhedslistens medlem af udvalget bemærker følgende:
I over 2 år har regeringen haft dette forslag liggende i  

 skuffen, mens pengene er fosset ud af statskassen.
Sagsforløbet vil nu blive  

 undersøgt af en undersøgelseskommission, men for Enhedslisten er der ingen  

 tvivl  

 om, at ministeren og regeringen helt bevidst har ladet denne ladeport for  

 skattetænkning  

 stå åben.
Prisen er blevet betalt af de mennesker, som er blevet ramt af  

 regeringens nedskæringspolitik.
At ministeren er helt uvant med at lukke skattehuller, understreges  

 af, at han efter andenbehandlingen har måttet erkende, at et af hans egne  

 ændringsforslag havde skabt et nyt hul.
Derfor må vi også ved  

 tredjebehandlingen behandle et ændringsforslag fra skatteministeren,  

    

  

 ligesom en henvendelse fra Foreningen af  

 Statsautoriserede Revisorer har peget på en ny uafklaret sag, som ministeren  

 ikke kunne redegøre for.
Hele forløbet har ikke øget vores tiltro til skatteministerens  

 og regeringens evne og vilje til at sikre, at alle kommer til at bidrage til  

 fælleskabet efter evne.
Det har heller ikke overbevist os om, at  

 statsministeren mener noget som helst alvorligt med den megen snak om  

 konsekvens, i hvert fald ikke, når konsekvensen kunne risikere at ramme en af  

 vennerne i erhvervslivet.
 Tjóðveldisflokkurin, Inuit Ataqatigiit og Siumut var på  

 tidspunktet for afgivelse af tilføjelsen til tillægsbetænkning ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i tilføjelsen til  

 tillægsbetænkning.
 En oversigt over Folketingets sammensætning er optrykt i  

 tilføjelsen til tillægsbetænkning.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Gitte Seeberg (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Sophie Hæstorp Andersen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 27 omdelt efter  

 afgivelse af tillægsbetænkning 79 Tillægsbetænkning afgivet den 11. december 2003 80 Kopi UFO: Spm. 1 om oversendelse af justitsministerens  

 talepapir fra samrådet den 10. december 2003 om kommissoriet for en undersøg-  

 elseskommission i skattefradragssagen, til justitsministeren Kopi UFO: Spm. 2 om bestemmelsen i § 31, stk. 1, i lov om  

 undersøgelseskommissioner, til justitsministeren 81 Ændringsforslag til 3. behandling, fra skatteministeren 82 Ændringsforslag til 3. behandling stillet uden for  

 tillægsbetænkningen, fra skatteministeren 83 Henvendelse af 15/12-03 fra Foreningen af  

 Statsautoriserede Revisorer 84 Spm. 63, om de danske skattemyndigheder orienterede de  

 amerikanske om TDCs skattearrangement, til skatteministeren 85 1. udkast til tilføjelse til tillægsbetænkning 86 Kommentar fra skatteministeren til henvendelse af  

 15/12-03 fra Foreningen af Statsautoriserede Revisorer 87 Samrådsspm.
A om at redegøre for de problemstillinger,  

 der fremgår af Foreningen af Statsautoriserede Revisorers henvendelse af  

 15/12-03 m.v., til skatteministeren 88 Henvendelse af 17/12-03 fra Foreningen af  

 Statsautoriserede Revisorer 89 Kommentar fra skatteministeren til henvendelse af  

 17/12-03 fra Foreningen af Statsautoriserede Revisorer 90 Spm. 64 om oversendelse af talepapir fra samrådet den  

 17/12-03 om samrådsspørgsmål A, til skatteministeren 91 Svar på spm. 64 om oversendelse af talepapir fra samrådet  

 den 17/12-03 om samrådsspørgsmål A, fra skatteministeren Bilag 2 Henvendelser fra Foreningen af Statsautoriserede  

 Revisorer  

  

 og ministerens kommentarer hertil Henvendelserne og kommentarerne er optrykt efter ønske fra V,  

 S, SF og RV.
Foreningen af  

 Statsautoriserede Revisorer Folketingets Skatteudvalg 15. december 2003 Vedr.: L27 - Supplerende bemærkninger Skatteministeriet har ved bilag 58 kommenteret FSRs henvendelse  

 af 28. november 2003 (bilag 29). Kommentaren giver anledning til følgende  

 yderligere spørgsmål og bemærkninger:
 1.  

 	  

    

 FSR har med  

 tilfredshed noteret, at regler om udskudt beskatning svarende til de norske  

 ikke er omfattet af lovforslaget, uanset dets formuleringer herom.
Dette begrundes i  

 Skatteministeriets kommentar med, at »beskatningen er en automatisk følge af  

 overdragelsen«.
Det anføres herefter, at »det, der tænkes på med, at den  

 udenlandske beskatning er blevet udskudt, er, at beskatningen er udskudt,  

 indtil der sker en ny begivenhed, f.eks. videreoverdragelse af det pågældende  

 aktiv«.
Vi skal i den  

 anledning forespørge, om det er tilsigtet, at lovforslaget skal omfatte  

 situationer, hvor beskatningen i udlandet er udskudt som følge af en såkaldt  

 »roll-over-bestemmelse«.
Sådanne bestemmelser er i mange lande sædvanlige for  

 behandlingen af fortjeneste ved salg af anlægsaktiver.
Fortjenesten kommer  

 ikke  

 umiddelbart til beskatning, men modregnes i anskaffelsessummen for et andet  

 aktiv og kommer derved til beskatning ved, at afskrivningsgrundlaget og/eller  

 anskaffelsessummen for dette aktiv reduceres med fortjenesten.
 Vi henviser til  

 ejendomsavancebeskatningslovens § 6 A, der indeholder en sådan bestemmelse,  

 og  

 til afskrivningslovens regler om driftsmidler.
 Spørgsmålet er  

 således, om udenlandske »roll-over-bestemmelser« vil medføre, at de  

 foreslåede  

 regler i L 27 finder anvendelse.
Hensigten med L 27 er  

 at ramme situationer, hvor der ikke sker beskatning af overdrageren.
Efter  

 FSRs  

 opfattelse sker der på et eller andet tidspunkt beskatning af overdrageren,  

 når  

 der anvendes en roll-over-bestemmelse, jf. de anførte eksempler herpå fra  

 dansk  

 skattelovgivning.
Det er imidlertid efter FSRs mening ikke muligt at afgøre,  

 om  

 det af ministeriet opstillede kriterium, nemlig »at beskatningen er udskudt,  

 indtil der sker en ny begivenhed«, fører til, at roll-over-bestemmelser ikke  

 kan  

 accepteres.
Spørgsmålet har stor  

 praktisk betydning.
Det er ganske sædvanligt, at anlægsaktiver sælges  

 koncerninternt over landegrænser.
 2.  

 	  

    

 FSR har påpeget, at  

 det ikke er i overensstemmelse med hensigten bag L 27, når den tvungne  

 succession skal ske i de nedskrevne værdier opgjort efter danske regler.
 Et eksempel kan  

 illustrere dette:
Et udenlandsk selskab  

 sælger et aktiv til et dansk koncernforbundet selskab for 100. Aktivet er  

 nedskrevet til 80 i udlandet.
Beskatningen i udlandet af fortjenesten på 20  

 er  

 udskudt, således at L 27's regler finder anvendelse.
 Aktivet kunne efter  

 danske regler have været nedskrevet til 50. Afskrivningsgrundlaget for det  

 danske  

 selskab bliver derfor 50 efter det foreliggende lovforslag.
 Koncernen mister  

 således permanent et afskrivningsgrundlag på 80 - 50 = 30.
Dette resultat kan  

 efter FSRs opfattelse ikke begrundes i de hensyn, der ligger bag L 27. Det  

 fremgår af bemærkningerne til lovforslaget, at dette har til formål at  

 imødegå,  

 at en koncern får en gratis forøgelse (step up) af anskaffelsessummen.
I det  

 nævnte eksempel fører forslaget til, at koncernen som følge af værnsreglen  

 permanent mister en del åf afskrivningsgrundlaget, altså et »step down«.
FSR skal på denne  

 baggrund foreslå, at den tvungne succession sker i udenlandske nedskrevne  

 værdier.
Dette vil være i overensstemmelse med lovforslagets hensigt.
Det kan  

 kombineres med, at maksimum for fastsættelse af afskrivningsgrundlaget er  

 handelsværdien.
Dette svarer i øvrigt til princippet i den gældende regel i  

 selskabsskattelovens  

 § 31, stk. 6, sidste punktum.
 Såfremt der er spørgsmål eller kommentarer til ovennævnte, står  

 vi gerne til rådighed med yderligere oplysninger.
Med venlig hilsen John Bygholm  

 	  

    

 Steen  

 Askholt Formand for FSRs Skatteudvalg  

 	  

    

 Konsulent, cand.jur.
 Ministerens kommentar af 16. december 2003:
 Foreningen af  

 Statsautoriserede Revisorer (FSR):
1. FSR forespørger, om det er tilsigtet, at lovforslaget skal  

 omfatte situationer, hvor beskatningen i udlandet er udskudt som følge af en  

 såkaldt »roll-over-bestemmelse«.
Sådanne bestemmelser er i mange lande  

 sædvanlige for behandlingen af fortjeneste ved salg af anlægsaktiver.  

 Fortjenesten kommer ikke umiddelbart til beskatning, men modregnes i  

 anskaffelsessummen for et andet aktiv og kommer derved til beskatning ved, at  

 afskrivningsgrundlaget og/eller anskaffelsessummen for dette aktiv reduceres  

 med fortjenesten.
2. FSR påpeger, at det ikke er i overensstemmelse med hensigten  

 bag L 27, når den tvungne succession skal ske i de nedskrevne værdier opgjort  

 efter danske regler.
FSR foreslår, at den tvungne succession i stedet sker i  

 de  

 udenlandske nedskrevne værdier, evt. kombineret med et maksimum svarende til  

 handelsværdien.
 Kommentar:
 Ad 1:  

  

 Udgangspunktet  

 vil være, at en nedsættelse af afskrivningsgrundlaget for et andet af  

 overdragerens  

 aktiver svarer til en beskatning.
En »roll-over-bestemmelse«, hvor fortjenesten nedsætter  

 overdragerens afskrivningsgrundlag vedrørende andre aktiver, må derfor anses  

 for at være tilstrækkelig til, at selskabsskattelovens § 8 B og § 31, stk. 6,  

 ikke finder anvendelse.
En sådan »roll-over-bestemmelse« svarer i princippet  

 til den danske beskatning ved overdragelse af afskrivningsberettigede  

 aktiver,  

 hvor beskatningen sker ved, at overdragerens afskrivningssaldo reduceres med  

 salgssummen.
 I situationer, hvor »roll-over-bestemmelser« ikke medfører, at  

 overdragerens afskrivningsgrundlag vedrørende andre aktiver nedsættes, vil  

 bestemmelserne i selskabsskattelovens § 8 B og § 31, stk. 6, derimod finder  

 anvendelse.
 En bedømmelse af karakteren af udenlandske  

 »roll-over-bestemmelser« vil være en konkret ligningsmæssig afgørelse.
Ad 2.  

  

 FSR stillede  

 samme forslag i deres første henvendelse.
Jeg kan henhold mig til min  

 kommentar  

 til den første henvendelse.
 Lovforslaget fastholder og sikrer de allerede gældende  

 principper i selskabsskattelovens § 4 A, stk. 2, og § 31, stk. 6.
De koncerninterne overdragelser vil typisk vedrøre situationer,  

 hvor aktivet købes af et udenlandsk datterselskab i dansk sambeskatning eller  

 købes af et dansk selskabs faste driftssted  

    

  

 i udlandet.
I sådanne tilfælde mister koncernen ikke noget  

 afskrivningsgrundlag, eftersom der fortsat vil kunne afskrives ved den  

 udenlandske indkomstopgørelse.
 Endvidere bør der ikke via danske afskrivninger gives noget  

 skatteincitament i forhold til investeringer, der allerede  

  

 er  

  

 foretaget  

 i udlandet.
 Det ses i øvrigt heller ikke ud fra et kontrolmæssigt og  

 administrativt hensyn at være hensigtsmæssigt, hvis udenlandske  

 afskrivningsregler skal indarbejdes i de danske sambeskatningsregler.
Foreningen Statsautoriserede  

 Revisorer Folketingets Skatteudvalg 17. december 2003 Vedr.: L27 - Supplerende bemærkninger Skatteministeriet har ved bilag 86 kommenteret FSRs seneste  

 henvendelse af 15. december 2003 (bilag 83).
FSR har noteret sig, at det i kommentaren tilkendegives, at  

 tilfælde, hvor beskatningen i udlandet er udskudt som følge af en  

 »roll-over-bestemmelse«, der nedsætter overdragerens afskrivningsgrundlag  

 vedrørende andre aktiver, ikke vil medføre, at de foreslåede regler i L 27  

 finder  

 anvendelse.
FSR går ud fra, at dette også gælder ved nedsættelse af  

 overdragerens anskaffelsessum, som det eksempelvis er tilfældet i  

 ejendomsavancebeskatningslovens § 6A.
 I henvendelsen af 15. december 2003 påpegede FSR desuden, at  

 således som lovforslaget er udformet, vil det kunne føre til, at en  

 koncernintern overdragelse medfører definitivt tab af dansk  

 afskrivningsgrundlag  

 i tilfælde, hvor der efter danske regler kunne have været afskrevet mere end  

 efter udenlandske regler, og den udenlandske avancebeskatning er udskudt, jf.  

 de af FSR opstillede eksempler.
 Ministeriet anfører hertil, at der ved koncernoverdragelser  

 typisk vil være tale om, at erhververen er et udenlandsk datterselskab (under  

 dansk sambeskatning) eller fast driftssted, hvorfor der fortsat vil kunne  

 afskrives efter den udenlandske indkomstopgørelse.
FSRs Skatteudvalg skal hertil for det første bemærke, at en for  

 vidtgående værnsregel ikke kan retfærdiggøres med, at den i nogle tilfælde  

 ikke  

 vil have skadevirkning.
Det hjælper ikke dem, der - i strid med bestemmelsens  

 sigte - bliver ramt.
 For det andet ses det ikke at kunne råde bod på en dansk  

 overbeskatning - som følge af manglende afskrivning af en faktisk afholdt  

 udgift - at der kan foretages sædvanlig afskrivning ved den udenlandske  

 indkomstopgørelse.
 Det anføres desuden i kommentaren, at de danske  

 afskrivningsregler ikke bør udformes, så de giver et skatteincitament i  

 forhold  

 til investeringer, der allerede  

  

 er  

  

 foretaget i udlandet.
 Hertil bemærkes, at dette ikke med rette kan fremføres som  

 begrundelse for at indføre regler, der vil virke som hæmsko i forhold til  

 investeringer foretaget i udlandet.
 Endelig skal FSR til det i kommentaren anførte om kontrolmæssige  

 og administrative ulemper ved at indarbejde udenlandske afskrivningsregler i  

 danske beskatningsregler bemærke, at der jo allerede i dansk skattelovgivning  

 -  

 og tillige i nærværende lovforslag - er sket en ret vidtgående sammenkobling  

 med udenlandske skatteregler.
FSR må derfor fastholde henstillingen om, at lovforslaget udformes  

 således, at den tvungne succession sker i udenlandske nedskrevne værdier.
Det  

 er efter FSRs opfattelse tilstrækkeligt til at modvirke misbrug, at en sådan  

 bestemmelse kombineres med, at maksimum for fastsættelse af  

 afskrivningsgrundlaget  

 er handelsværdien.
 Såfremt der er spørgsmål eller kommentarer til ovennævnte, står  

 vi gerne til rådighed med yderligere oplysninger.
Med venlig hilsen John Bygholm  

 	  

    

 Steen  

 Askholt Formand for FSRs Skatteudvalg  

 	  

    

 Konsulent, cand.jur.
 Ministerens kommentar af 17. december 2003:
 Foreningen af  

 Statsautoriserede Revisorer (FSR):
 I FSR´s kommentar af 17. december 2003 vedr. min kommentar til  

 FSR´s henvendelse af 15. december fremgår, at FSR ikke mener, at den  

 foreslåede  

 værnsregel  

    

  

 kan retfærdiggøres med, at  

 den i nogen situationer ikke har skadevirkning.
 For det andet mener FSR ikke, at det kan råde bod på en dansk  

 overbeskatning  som følge af manglende afskrivning af en faktisk  

 afholdt  

 udgift  at der kan foretages afskrivninger ved den udenlandske  

 indkomstopgørelse.
 Med hensyn til ministeriets kommentar om, at der ikke bør gives  

 incitament i forhold til investeringer, der allerede er foretaget i udlandet  

 bemærker FSR, at det ikke med rette kan anføres som begrundelse for at  

 indføre  

 regler, der kan virke som hæmsko i forhold til investeringer foretaget i  

 udlandet.
 Endelig bemærker FSR, at det af ministeriet anførte om  

 administrative og kontrolmæssige aspekter af anvendelse af udenlandsk  

 skattelovgivning jo allerede er sket en ret vidtgående sammenkobling med  

 udenlandske skatteregler.
 Kommentar:
Jeg må fastholde, at det vil være en praktisk undtagelse, at der  

 efter en koncernintern overdragelse uden udenlandsk skat eller med udskudt  

 skat, sker et reelt tab af afskrivningsret.
Dette kan kun blive aktuelt ved  

 overdragelse af enkeltaktiver, der flyttes fra et land til et andet.  

 Typetilfældet er derimod inddragelse af udenlandske datterselskaber under  

 dansk  

 sambeskatning.
Jeg kan heller ikke tilslutte mig synspunktet om, at der  

 foretages en dansk »overbeskatning«.
P.t. er Danmark et af de eneste lande i  

 verden, der tillader grænseoverskridende sambeskatning med den virkning, at  

 udenlandske underskud efter koncernens eget valg kan fratrækkes i dansk  

 indkomst.
For at begrænse import af underskud ved afskrivning på udenlandske  

 aktiver  

 er de gældende regler fastsat således, at afskrivningsgrundlaget ikke bliver  

 større end hvis selskabet hele tiden havde været undergivet dansk beskatning.  

 Hvad skulle Danmark få ud af at give afskrivningsadgang på anskaffelser  

 foretaget i udlandet flere år inden, at det pågældende selskab inddrages  

 under  

 dansk beskatning - andet end et provenutab? Der er jo tale om »historiske«  

 investeringer foretaget i udlandet.
De unikke danske sambeskatningsregler er  

 på  

 ingen måde »en hæmsko for investeringer i udlandet«, dette synspunkt er kort  

 og  

 godt at vende tingene på hovedet.
FSR ønsker så vidt ses at ændre de generelle regler for  

 indgangsværdier for udenlandske aktiver der hen, at man i stedet for at bruge  

 danske tvangsnedskrevne værdier anvender de faktiske udenlandske  

 skattemæssige  

 værdier, dog højst handelsværdien.
Dette er en fundamental ændring af de  

 gældende regler, der kan medføre en forøget »import« af afskrivningsgrundlag  

 fra udenlandske sambeskattede selskaber.
Dette vil være tilfældet, hvis der  

 ikke har været adgang til at afskrive i udlandet eller den udenlandske  

 afskrivningsafgang er mere restriktiv end den danske.
De fradrag, udlandet  

 ikke  

 giver, eller som selskabet ikke har udnyttet i udlandet, kan man så i stedet  

 tage i Danmark.
Hvis f.eks. et  

    

  

 udenlandsk  

 selskab, der for 7 år siden har erhvervet en immateriel rettighed for 700  

 mio.  

 kroner; inddrages under dansk sambeskatning, kan der ikke afskrives efter de  

 gældende  

 regler.
Efter FSR´s forslag vil der  hvis handelsværdien af aktivet er  

 uændret  

  kunne afskrives på 700 mio. kroner, hvis der enten er tale om et  

 selskab, der  

 ikke beskattes efter udenlandske regler, eller hvor der ikke er foretaget  

 afskrivninger  

 efter udenlandske regler.
Det er måske muligt at konstruere et system, der som FSR anfører  

 bygger på de udenlandske regler.
Men dette vil være tungt at administrere og  

 vanskeligt at kontrollere, hvis man skal være sikker på at anvendelse af  

 udenlandske regler ikke kan anvendes til at opskrive det danske  

 afskrivningsgrundlag.
Med hensyn til FSRs bemærkning om, at der ikke er problemer med  

 at anvende udenlandske regler kan jeg ikke dy mig for at henvise til FSR´s  

 høringssvar på den såkaldte EU-pakke, hvor der i høringsudkastet var indføjet  

 en bestemmelse, om, at der ikke kunne opnås fradrag for koncerninterne  

 renter,  

 hvis det modtagende koncernselskab ikke blev beskattet efter udenlandske  

 regler.
FSR mente i sit høringssvar ikke, at man kunne finde ud af, hvorvidt  

 udlandet rent faktisk beskattede renteindkomsten, og det har jeg lyttet til.  

 Men det undrer mig nu, at man nok kan finde ud af udenlandske  

 afskrivningsregler, når man ønsker at forøge afskrivningsmulighederne ved  

 inddragelse af udenlandske selskaber under dansk sambeskatning.
 Jeg har derfor valgt at bibeholde de gældende principper for  

 fastsættelse af indgangsværdier, og kan ikke tilslutte mig FSR`s forslag.
Bilag 3 Et af udvalgets spørgsmål til skatteministeren og  

 dennes svar herpå Spørgsmålet og skatteministerens svar herpå er optrykt efter  

 ønske fra V, S, SF og RV.
 Spørgsmål 64:
Ministeren  

 bedes oversende sit talepapir fra samrådet den 17. december 2003 om  

 samrådsspørgsmål A, jf.
L 27  bilag 87.
 Svar:
 Talepapir til brug for skatteministeren i Samråd i  

 Skatteudvalget den 17. december 2003 kl. 16.30.
 Formålet med L 27 er  som bekendt  at forhindre danske  

 koncerner i at få en »skattefri« opskrivning af værdien af  

 afskrivningsberettigede aktiver ved hjælp af koncerninterne overdragelser.
 Det er derfor afgørende for bestemmelsernes anvendelse, om  

 overdragelserne i udlandet har udløst beskatning.
Med skattefrihed  som altså betyder, at bestemmelserne skal  

 bringes i anvendelse  ligestilles udskudt beskatning.
Udskudt  

 beskatning  

 foreligger, når den udenlandske beskatning først indtræder, når der sker en  

 ny  

 begivenhed.
Det kan f.eks. være en videreoverdragelse af det pågældende  

 aktiv.
FSRs første spørgsmål drejer sig om en fortolkningen af, om der  

 er sket beskatning i udlandet  herunder udskudt beskatning.
Det vil som  

 hovedregel være uproblematisk at konstatere, at der er sket beskatning   

 FSR  

 har dog i løbet af lovforslagets behandling rejst en række spørgsmål om  

 fortolkningen  

 af bestemmelsen.
 Jeg har tidligere i bilag 58 svaret FSR, at de foreslåede  

 bestemmelser  

  

 ikke  

  

 finder anvendelse, hvor den udenlandske koncerninterne  

 overdragelse i sig selv udløser beskatning.
 Videre oplyste jeg, at bestemmelsen heller ikke finder  

 anvendelse, selvom beskatningen sker over en årrække -  

  

 blot  

  beskatningen  er  en  


  

 automatisk følge  

 af overdragelsen.
Endelig oplyste jeg i dette svar til FSR, at  

 det forhold, at beskatningen finder sted over en årrække, således ikke er at  

 anse for en udskudt beskatning.
Udskudt beskatning foreligger alene i den  

 situation, hvor beskatningen først udløses af en ny begivenhed.
 FSR spørger så igen om skatteudskydelse i udlandet efter en  

 såkaldt »roll-over« bestemmelse også er omfattet af lovforslaget.
En »roll-over« bestemmelse er en bestemmelse, hvorefter skatten  

 under visse betingelser kan udskydes til et senere tidspunkt.
Et eksempel på  

 en  

 »roll-over« bestemmelse er ejendomsavancebeskatningslovens § 6 A, hvorefter  

 beskatningen udskydes ved, at anskaffelsessummen for en nyerhvervet ejendom  

 nedsættes tilsvarende, dvs. skatten udløses først ved salg af den anden  

 ejendom.
Svaret på FSRs nye henvendelse afhænger af, om afståelsen kan  

 siges at udløse en beskatning.
Såfremt afståelsen af et aktiv udløser en  

 reduktion af et i øvrigt fremførselsberettiget underskud er der sket  

 beskatning, selv om overdragelsen ikke udløser en egentlig skattebetaling i  

 kroner og ører.
Dette redegjorde jeg for i kommentaren på høringssvaret fra  

 FSR, jf. bilag 2. På samme måde er det min opfattelse, at der også sker  

 beskatning, hvis afståelsen medfører, at f.eks. en afskrivningsberettiget  

 saldo  

 nedsættes med salgssummen af et solgt aktiv.
Beskatningen sker ved, at  

 afskrivningsgrundlaget reduceres, hvilket i realiteten er princippet i de  

 danske afskrivningsregler for almindelige driftsmidler.
Tilsvarende er det  

 min  

 opfattelse, at »roll-over« efter udenlandske regler kan anses for beskatning,  

 hvis resultatet af overdragelsen er, at afskrivningsgrundlaget efter  

 udenlandske regler på et andet aktiv reduceres.
 I ingen af disse tilfælde foreligger der altså skattefrihed  og  

 L 27 vil derfor ingen ændring indebære i den skattemæssige behandling af  

 disse  

 situationer.
Hvis der derimod efter udenlandske regler sker en udskydelse af  

 beskatningen uden reduktion af afskrivningsgrundlaget, således at den  

 udskudte  

 skat alene udløses f.eks. ved salg, vil der være tale om en »udskudt  

 beskatning« i lovforslagets forstand.
I så fald finder bestemmelserne i L 27  

 anvendelse, således at den danske koncern forhindres i at få en »skattefri«  

 opskrivning af værdien af de afskrivningsberettigede aktiver.
Spørgsmål 2. Fastsættelsen af indgangsværdier.
Danske  

 tvangsnedskrevne værdier eller udenlandske skattemæssige værdier? Udgangspunktet for værdiansættelsen af aktiver, der inddrages  

 under dansk beskatning  herunder ved inddragelse af udenlandske  

 sambeskattede  

 selskaber  er handelsværdien på det tidspunkt, aktivet tages ind i  

 dansk  

 beskatning (indgangsværdien).
For afskrivningsberettigede aktiver gælder dog allerede i dag  

 nogle særlige regler.
Her gælder ikke handelsværdien.
Afskrivningsgrundlaget  

 fastsættes derimod ud fra den faktiske anskaffelsessum tvangsnedskrevet efter  

 danske regler indtil det tidspunkt, hvor aktivet inddrages under dansk  

 beskatning.  

 Dette kan medføre, at der enten ikke eller kun i begrænset omfang kan  

 afskrives  

 på aktivet efter danske regler, alt efter dels ejerperiodens længde inden  

 aktivet inddrages under dansk beskatning, dels indholdet af de danske  

 afskrivningsregler.
Kunne aktivet straks-afskrives efter danske regler, vil  

 der  

 ikke være nogen afskrivningsmulighed på tidspunktet for inddragelse under  

 dansk  

 beskatning.
Formålet hermed er dobbelt: Dels skal der ikke kunne opnås  

 fradrag  

 i Danmark for afskrivninger, der allerede er taget i udlandet.
Dels skal der  

 ikke via danske afskrivningsregler gives et skatteincitament i forhold til  

    

  

 investeringer, der allerede  

  

 er  

  

 foretaget i udlandet.
L 27 sikrer  

  

 , at disse regler ikke omgås ved, at en  

 koncern skaffer sig nye anskaffelsessummer og nye anskaffelsestidspunkter ved  

 at lave en skattefri omstrukturering inden aktiverne inddrages under dansk  

 beskatning.
L 27 fastslår nemlig, at det er koncernens oprindelige   

 historiske  

  anskaffelsessum, der skal anvendes  uanset hvilken værdi  

 aktiverne måtte  

 have på tidspunktet for den koncerninterne overdragelse.
FSR  

  

 ønsker så vidt ses at ændre de generelle regler for  

 indgangsværdier for udenlandske aktiver der hen, at man i stedet for at bruge  

 danske tvangsnedskrevne værdier anvender de faktiske udenlandske  

 skattemæssige  

 værdier, dog højst handelsværdien.
Dette er en fundamental ændring af de  

 gældende regler, der kan medføre en forøget »import« af afskrivningsgrundlag  

 fra  

 udenlandske sambeskattede selskaber.
Dette vil være tilfældet, hvis der ikke  

 har været adgang til at afskrive i udlandet eller den udenlandske  

 afskrivningsadgang er mere restriktiv end den danske.
De fradrag, udlandet  

 ikke  

 giver, eller som selskabet ikke har udnyttet i udlandet, kan man så i stedet  

 tage i Danmark.
Hvis f.eks. et udenlandsk selskab, der for 7 år siden har  

 erhvervet en immateriel rettighed for 700 mio. kroner; inddrages under dansk  

 sambeskatning, kan der ikke afskrives efter de gældende regler.
Efter  

 FSRs  

 forslag vil der  hvis handelsværdien af aktivet er uændret  kunne  

 afskrives  

 på 700 mio. kroner, hvis der enten er tale om et selskab, der ikke beskattes  

 efter udenlandske regler, eller hvor der ikke er foretaget afskrivninger  

 efter  

 udenlandske regler.
Det er måske muligt at konstruere et system, der som FSR anfører  

 bygger på de udenlandske regler.
Men dette vil være tungt at administrere, og  

 hvad der er endnu vigtigere vanskeligt at kontrollere, hvis man skal være  

 sikker på at anvendelse af udenlandske regler ikke kan anvendes til at  

 opskrive  

 det danske afskrivningsgrundlag.
Det afgørende er, at der ikke sker en import  

 af afskrivningsgrundlag fra udenlandske selskaber.
