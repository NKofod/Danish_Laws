Afgørelsen drejer sig om, hvorvidt skattesystemerne i Tjekkoslovakiet,  

 Bulgarien og Rumænien kan godkendes efter kildeskattelovens § 1, stk. 1, nr.  

 2. Ved afgørelsen godkendes Tjekkoslovakiets skattesystem.
Bulgariens og  

 Rumæniens skattesystemer godkendes alene for så vidt angår bulgarske,  

 henholdsvis rumænske statsborgere.
 Skatteministeriet blev spurgt, om skattesystemerne i Tjekkoslovakiet,  

 Bulgarien og Rumænien kan godkendes i relation til kildeskattelovens § 1,  

 stk. 1, nr. 2.
Efter denne bestemmelse kan en persons fulde danske skattepligt ophøre ved  

 fraflytning til udlandet, såfremt personen dokumenterer at være undergivet  

 indkomstbeskatning til en fremmed stat.
Det er dog en betingelse, at  

 beskatningen ikke sker efter regler, der er åbenbart lempeligere end reglerne  

 i Danmark.
 Skatteministeriet svarede, at indkomstbeskatning til Tjekkoslovakiet  

 opfylder betingelserne i kildeskattelovens § 1, stk. 1, nr. 2, således at  

 beskatning efter skattesystemet i Tjekkoslovakiet kan medføre ophør af fuld  

 dansk skattepligt.
Skatteministeriet svarede endvidere, at indkomstbeskatning til Bulgarien  

 eller Rumænien opfylder betingelserne i kildeskattelovens § 1, stk. 1, nr. 2,  

 for så vidt angår bulgarske, henholdsvis rumænske statsborgere.
For personer,  

 som ikke er bulgarske eller rumænske statsborgere, kan bulgarsk, henholdvis  

 rumænsk indkomstbeskatning derimod ikke danne grundlag for ophør af fuld  

 dansk skattepligt.
 (* 1) Offentliggjort i SKAT 1990, nr. 2, s. 142.
