§ 1 I Direktoratet for Arbejdsløshedsforsikringens bekendtgørelse nr. 822 af  

 12. oktober 1993 om udøvelse af selvstændig virksomhed som bibeskæftigelse  

 foretages efter forhandling med Landsarbejdsrådet følgende ændringer:
 1. I § 2, stk. 1, 1. pkt., og § 2, stk. 3, udgår  

 »,jf. dog § 7«.
 2. I § 3, stk. 1, ændres »jf. dog §§ 4, 5 og  

 7« til: »jf. dog §§ 4 og 5«.
 3. § 7 affattes således:
 » § 7.  Et medlem, der udøver selvstændig  

 virksomhed som bibeskæftigelse i en periode, hvor pågældende modtager ydelse  

 efter lovens § 55, stk. 3 og 6, er omfattet af reglerne i direktoratets  

 bekendtgørelse om dagpengeperioder med fradragsfri arbejdsindtægter.
Stk. 2.  Timer med udøvelse af selvstændig virksomhed  

 som bibeskæftigelse medfører fradrag i det i lovens § 55, stk. 3 og 6, nævnte  

 fradragsfrie beløb og fradrag i dagpengene, hvis det fradragsfrie beløb er  

 fuldt udnyttet.
Fradraget svarer til de på virksomheden anvendte timer ganget  

 med den til enhver tid gældende omregningssats, jf. bekendtgørelse om  

 fastsættelse af omregningssats.
Stk. 3.  Ved opgørelse af timer med udøvelse af  

 selvstændig virksomhed som bibeskæftigelse finder § 6 anvendelse.« 4. § 10, stk. 1, affattes således:
» § 10.  Bekendtgørelsen træder i kraft den 1.  

 januar 1994.« 5. § 11 affattes således:
» § 11.  For et medlem, der medregnes ledighed forud for bekendtgørelsens ikrafttræden ved opgørelsen  

 af dagpengeret efter § 3, stk. 1, såfremt der under ledigheden er udøvet  

 selvstændig virksomhed som bibeskæftigelse.
Ledighed forud for  

 bekendtgørelsens ikrafttræden kan dog højst medregnes med 35 uger, så længe  

 medlemmet er omfattet af dagpengebegrænsningen.
 Stk. 2.  Ved opgørelsen af ledighed forud for  

 bekendtgørelsens ikrafttræden finder §§ 3-5 i Arbejdsministeriets  

 bekendtgørelse om overgangsordninger for medlemmer af anerkendte  

 arbejdsløshedskasser ved ikrafttræden af lov om en aktiv  

 arbejdsmarkedspolitik og lov om arbejdsløshedsforsikring m.v. tilsvarende  

 anvendelse.
Stk. 3.  For et medlem, hvis dagpengeret inden denne  

 bekendtgørelses ikrafttræden er ophørt i medfør af § 3 i bekendtgørelse nr.  

 260 af 28. april 1988 om retten til arbejdsløshedsdagpenge for medlemmer, som  

 under ledighed har bibeskæftigelse ved selvstændig virksomhed, som ændret ved  

 bekendtgørelse nr. 462 af 15. juni 1992, er retten til dagpenge efter denne  

 bekendtgørelse betinget af, at medlemmet opfylder arbejdskravet i lovens §  

 53, stk. 5, jf. direktoratets bekendtgørelse om beskæftigelseskravet og  

 delperioderne.« § 2 Bekendtgørelsen træder i kraft den 1. januar 1994.
