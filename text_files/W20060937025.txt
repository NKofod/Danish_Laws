Det følger af medieansvarslovens § 36, at  

 anmodning om genmæle i massemedierne over for oplysninger af faktisk  

 karakter,  

 som er egnet til at påføre nogen økonomisk eller anden skade af betydning, og  

 som er blevet bragt i et massemedie, skal tages til følge, medmindre  

 oplysningernes  

 rigtighed er utvivlsom.
Pressenævnet fandt, at udsagnet investeringerne  

 er  

 baseret på urealistiske renter fremstod som Penge og Privatøkonomis  

 vurdering,  

 hvorfor der ikke var tale om en oplysning af faktisk karakter, der kunne  

 begrunde et genmæle.
Kendelse  

 fra Pressenævnet i sag 2006-6-303 [K] har ved advokat Michael  

 Wallin klaget til Pressenævnet over artikler i Penge og Privatøkonomi nr. 1,  

 januar 2006, idet selskabet mener, at god presseskik er tilsidesat.[K] har  

 endvidere klaget over, at Penge og Privatøkonomi har afvist at bringe et  

 genmæle.
 Advokat Michael Wallin har  

 ved brev af 20. marts 2006 til Nævnet tilkendegivet, at klagen nu alene  

 vedrører spørgsmålet om, hvorvidt klager er berettiget til at få bragt et  

 genmæle, idet den øvrige del af klagen frafaldes.
1. Sagsfremstilling Penge og Privatøkonomi bragte  

 i nr. 1, januar 2006, forsiden  

  

 En  

 elendig investering.
Urealistiske løfter lokker forældre til boligkøb.  

  

 Penge  

 og Privatøkonomi bragte i samme nummer klummen under overskriften  

  

 Godt nytår ønskes.  

  

 Af klummen fremgår  

 blandt andet følgende:
 PS: Måske undrer du dig over,  

 at vi i dette blad skriver kritisk om annoncøren[K].
Men flere læsere har  

 opfordret os til at kigge nærmere på selskabet og at annoncere giver ikke  

 automatisk beskyttelse mod at blive kigget efter i sømmene.
Læs selv artiklen  

 på side 26-  

 29. Samme dag bragte Penge og  

 Privatøkonomi under overskriften  

  

 Prototypen  

 på en dårlig investering  

  

 og underoverskriften  

  

 [K] lover mindst 200.000 kroner i gevinst uden at tage en krone op af  

 lommen, men investeringerne er baseret på ulovlige huslejer og urealistiske  

 renter.  

 Det indrømmer selskabets direktør.  

  

 følgende artikel:
 Uden at tage en krone op af  

 lommen kan investorerne i [K] både sikre deres børn en studielejlighed i  

 København og samtidig tjene solide penge på boligprisernes himmelflugt.
Sådan lyder i korthed  

 konceptet bag det nystartede ejendomsselskab [K].
Ifølge den lokale tingbog  

 har  

 selskabet indkøbt ca. 30 toværelses københavnerlejligheder i år og lagt dem  

 ned  

 i 13 anpartsselskaber.
Eksperten advarer Statsautoriseret revisor  

 Henrik Reedtz fra revisionsfirmaet Ernst & Young er dog ikke begejstret  

 for  

 boligkonceptet, som han har vurderet på baggrund af et prospekt fra [K].
Som professionel rådgiver  

 kan man ikke bruge prospektet til noget som helst.
De faste omkostninger til  

 drift af lejlighederne virker lavt sat, og der opereres med en rente på kun  

 3,5  

 %, mens der er rimeligt at antage 5 % som en gennemsnitsrente.
Overordnet er  

 økonomien i projektet svær at gennemskue, hvorfor vi ikke vil anbefale en  

 investering, lyder det fra Henrik Reedtz.
Heftigt belånt Ifølge prospektet ser  

 økonomien dog fin ud.
Allerede det første år har udlejningsvirksomheden et  

 likviditetsmæssigt overskud, men bag tallene gemmer sig flere ubehagelige  

 overraskelser fra de private investorer.
 Lejlighederne er nemlig  

 belånt til langt op over skorstenen med dyre pantebreve, hvilket presser  

 finansieringsrenten langt op over den traditionelle realkreditrente på 3,25 %  

 for et variabelt forrentet lån.
 Da[K] skal have hentet sit  

 honorar på 60.000 kroner pr. lejlighed hjem, og der samtidig skal være penge  

 til både en likvid reserve og købsomkostninger, løber belåningsgrader typisk  

 op  

 på mellem 115 % og 120 %. Efter samtaler med et finansieringsfirma står det  

 derfor klart, at den gennemsnitlige lånerente snarere ligger på 5-6 % end på  

 3,5 %.
 [K]s direktør [A], bekræfter  

 vurderingen af en aktuel finansieringsrente på ca. 5 %, men han regner med,  

 at  

 renten bliver lavere efter en refinansiering.
 Intet tyder dog på, at  

 finansieringsrenten falder markant, da[K] i bedste fald kun kan finansiere de  

 første 60 % af købsprisen gennem et realkreditlån, mens de resterende 55 %  

 fortsat skal finansieres gennem pantebreve med en rente på op til 10 %.
Overskud bliver til underskud Heller ikke den budgetterede  

 husleje på 7.000 kroner pr. lejlighed inkl. forbrugsafgifter holder vand, da  

 huslejen er alt for højt sat i forhold til de gældende huslejeregler, hvilket  

[A]  

 da også erkender.
 Hvis lejeren går til  

 huslejenævnet, så bliver lejen sat ned, og så hænger budgettet ikke sammen.  

 Huslejenævnet har jo den opfattelse, at lejligheder i den prisklasse ikke må  

 koste mere end 3.500 kroner om måneden, fastslår han.
 Alene de to faktorer  

 forvandler et årligt likviditetsmæssigt overskud på 13.000 kroner til et  

 underskud  

 på 43.000 kroner for en toværelses lejlighed til en pris på 1,225 mio.  

 kroner.
 Altså absolut ikke nogen  

 gylden forretning for de private investorer, der i givet fald må til lommerne  

 for at dække det årlige underskud på driften.
[A] argumenterer med, at  

 risikoen for, at lejerne klager over huslejen er forholdsvis ringe.
Op mod  

 halvdelen af lejerne er nemlig børn af forældre, der har købt en andel i  

 lejlighederne gennem[K].
Tjener på lavere husleje For den enkelte  

 investorfamilie er regnestykket dog simpelt.
Investors barn betaler en  

 ulovlig  

 ekstraleje på ca. 3.000 kroner månedligt, mens investor med en ejerandel på  

 25  

 % kun mister en fjerdedel af den tabte huslejeindtægt, hvis lejen sættes ned.
 Investor og hans barn få  

 samlet set en gevinst hver måned på ca. 2.100 kroner ved at få huslejen  

 nedsat.  

 Derfor har investorerne logisk set ingen garanti for, at en lejer ikke vil gå  

 til huslejenævnet få sekunder efter kontraktens underskrift.
Eksempler fra de Københavnske  

 Huslejenævn bekræfter da også, at lejere i ovenstående situation vil få deres  

 husleje nedsat af nævnet.
En af dem, der har fingeren på pulsen i  

 huslejesager,  

 er sekretariatschef i Lejernes LO i Hovedstaden (LLO) Claus Højte:
 Vi har mange afgørelser,  

 hvor lejeren går fra en husleje på 7.000 kroner månedligt til under det  

 halve,  

 forklarer han.
 Claus Højte er derfor ikke i  

 tvivl om, at hvis [K] baserer sine budgetter på en husleje på 7.000 kroner  

 månedligt for en almindelig toværelses lejlighed så risikerer  

 investorerne at  

 brænde fingrene økonomisk.
 Fra direktør [A] lyder  

 nogenlunde samme melding, om end med et andet ordvalg.
Jo  det er helt klart en  

 risiko.
Vi kan blive nødt til at bede investorerne om flere penge, hvis  

 huslejen  

 bliver nedsat, siger [A].
Satser på stigende boligpriser Da driften af de enkelte  

 ejerlejligheder med stor sandsynlighed giver underskud, hviler hele det  

 økonomiske fundament for [K] på fortsatte stigninger i boligpriserne.
 Og [A] vurderer, at  

 underskuddet i mere end rigelig grad kan hentes hjem i kraft af stigende  

 salgspriser på boligerne.
På en direkte forespørgsel  

 oplyser [A], at boligpriserne kun skal stige 5 % årligt, før regnestykket går  

 op.
Stiger boligpriserne med mere end 5 % årligt, er der overskud til  

 investorerne, oplyser direktøren.
 Der er dog grund til at se  

 med en vis skepsis på den vurdering, da høje handels- og  

 finansieringsomkostninger  

 i virkelighedens verden tærer kraftigt på overskuddet.
 Vi har gennemregnet et  

 eksempel med et køb og et salg 12 måneder senere ([K] beslutter ved udgangen  

 af  

 hvert år, ud fra udviklingen i budgettet, om den enkelte lejlighed skal  

 sælges).  

 Og resultatet er ikke opmuntrende.
Under forudsætning af en  

 lovlig husleje på 3.000 kroner månedligt og et nøjsomt ejendomsmæglersalær på  

 32.000 kroner ved salget skal prisen på en ejerlejlighed indkøbt til 1,4 mio.  

 kroner stige med hele 13,5 %, før regnestykket lige går op.
Først ved en  

 endnu  

 højere prisstigning er der overskud til ejerne.
 [A] har ikke ønsket at  

 kommentere regnestykket direkte, men henviser i en e-mail til to lejligheder,  

 der er blevet solgt i år.
 I begge tilfælde har en  

 prisstigning på 11-12 % været nødvendig, før omkostningerne var høvlet af, og  

 der kunne blive plads til overskud.
En sikker vinder Som konceptet i [K] hidtil  

 har været skruet sammen, er størsteparten af risikoen overladt til de private  

 investorer, mens[K] på forhånd har sikret sig en indtjening gennem blandt  

 andet  

 et formidlingshonorar på 60.000 kroner pr. lejlighed.
 Som garanti for projektets  

 lødighed oplyser [K], at firmaet selv deltager med en andel på 25 % i alle de  

 indkøbte lejligheder.
 Firmaet glemmer dog at fortælle,  

 at andelen ikke omfatter en kautionserklæring på 400.000 kroner, som hver af  

 de  

 tre private investorer må etablere for at være med i projektet.
 Med andre ord har[K] hidtil  

 deltaget med en gratis lodseddel i boligprisernes stigning, mens de private  

 investorer har betalt med en kautionserklæring på 400.000 kroner. [A]  

 forsvarer  

 arrangementet med, at[K] betaler med sit arbejde.
 Han oplyser dog samtidig, at  

 efter en kommende reorganisering af virksomheden vil den tre mand store  

 direktion hæfte fuldt og ubegrænset over for panthaverne i  

 selskabets  

 ejendomme.
Har flere indtægtskilder Ud over formidlingshonoraret  

 har [A] en række andre potentielle indtægtskilder i det sindrige spind af  

 selskaber, som han kontrollerer omkring [K]:
 ·  

  

 	  

 Dansk Lejebolig står for administration og  

 udlejning af ejerlejligheder, hvilket indbringer 1200 kroner årligt i gebyr  

 pr.  

 lejlighed.
 ·  

  

 	  

 Dansk Total Entreprise henter et ukendt  

 beløb hjem for istandsættelse og modernisering af lejlighederne.
 ·  

  

 	  

 Network Finans tjener sine penge på  

 formidling af lån.
·  

  

 	  

 Ejendomsfonden Danmark tjener sine penge på  

 køb og salg af pantebreve. Penge og Privatøkonomi har  

 til teksten indsat fotografier af de tre personer bag [K].
Under overskriften  

   

  

 Flere forliste selskaber  

  

  fremgår  

 følgende billedtekst:
Både personerne og  

 selskaberne omkring [K] har en lidt uheldig trackrecord.
Det fremgår af vores  

 søgning i Erhvervs- og Selskabsstyrelsens register.
 Som kronen på værket er [K]s  

 revisionsselskab, Anpartsselskabet af 13. marts, aktuelt under  

 konkursbehandling,  

 men [A] forsikrer dog, at [K] er i færd med at hyre en ny revisor.
Som en sidebemærkning kan  

 nævnes, at kun direktør [B] har bopæl i Danmark.
Hans to direktørkolleger  

 i[K],  

[A] og [C], er registreret som bosiddende i Fuengiro i Sydspanien.
 [A]  

  

 , direktør i [K], er hovedpersonen i tre tvangsopløste  

 selskaber, nemlig IT Colors Holding, Göddert Holding og Cosmo Music.  

 Tvangsopløsning finder typisk sted ved manglende indsendelse af regnskaber  

 eller tab af selskabskapitalen.
 Meddirektøren i [K],  

  

[C]  

  

 , har været direktør i det  

 konkursramte selskab Next Level.
Også den tredje direktør i [K],  

  

[B]  

  

 , har et tvangsopløst selskab bag  

 sig, nemlig Harluf System Service. Penge og Privatøkonomi har  

 oplyst, at magasinet har skrevet artiklen på baggrund af en samtale med  

 direktør [A] den 14. november 2005. Af samtalen fremgår blandt andet  

 følgende:
   

  

[A]:  

  

 Ja, ja  hvor nogle renter i 3,5 % og andre ligger i 6, og så  

 gennemsnitsrenter ligger på omkring 5 %.
 Journalist:  

  

 Og der har du ligesom sagt, lagt op i prospektet til,  

 at det bliver 3,5 %.
[A]:  

  

 Jo Journalist:  

  

 Så man kan sige  synes du selv, at du giver kunderne et  

 retvisende billede af situationen i de enkelte selskaber med den her husleje,  

 der er sat for højt og en rente, der er sat for lavt.
[A]:  

  

 Jeg vil sige, at et budget er et budget, og det kan jo  altså  

 hvis vi har lavet det 2004 december måned, så har Danske Banks, Nordea og  

 alle  

 de andres budgetter, de har heller ikke holdt.
Og det er sgu svært med det  

 marked, vi har at gøre med enkeltstående lejligheder, og sætte det hele  men  

 regnskabsmæssigt, da er det en kæmpegevinst... Det kan altså ikke være helt  

 skidt  uanset om et budget lagt op til plus-minus et par tusinde her og der.
[A]:  

  

   men likviditetsmæssigt har det da været en  

 underskudsforretning.
Det giver jeg dig ret i, og det har jeg ikke gjort  

 opmærksom på i mit, hvad hedder det nu, informationsmateriale. Af[K] informationsmaterialet  

 fremgår blandt andet følgende:
Ovenstående budgeteksempel  

 kan variere fra lejlighed til lejlighed, grundet forskellige faktorer; såsom  

 lån, renteudvikling, afregningskurser, stigende indkøbspriser og/eller  

 omkostninger til fællesudgifter i de respektive ejerforeninger. [K] har ved brev af 19.  

 januar 2006 henvendt sig til Penge og Privatøkonomi for at få bragt følgende  

 genmæle:
 Det er en skidt  

 investering og investeringerne er baseret på urealistiske  

 renter.
 Om Investeringsselskabernes  

 direktion bliver det oplyst, at direktøren har et tvangsopløst selskab  

 (Harluf  

 System Service) bag sig.
 Over for disse oplysninger  

 meddeles det, at [K]s direktion  


  

 ikke
  

 har indrømmet, at det er en skidt investering og at renterne er  

 urealistiske.
Endvidere meddeles, at det  

 omtalte tvangsopløste selskab: Harluf System Service og dets tidligere  

 direktion ikke er én og samme person som [B] i [K].
Der er tale om 2  

 forskellige  

 personer  blot med samme navn.
Direktør [A],[K]. Penge og Privatøkonomi  

 afviste ved brev af 23. januar 2006 at bringe et genmæle.
 Klager fastholdt i telefax af  

 1. februar 2006 kravet om genmæle.
 Efter yderligere korrespondance  

 bragte Penge og Privatøkonomi  

 i nr. 3,  

 der udkom 23. februar 2006, følgende:
RETTELSE I Penge og  

 Privatøkonomi nr. 1 bragte vi en artikel om [K].
Her skrev vi fejlagtigt, at  

 direktør [B] har været involveret i tvangsopløste Herluf System Service.  

 Desuden kunne man få det indtryk, at[K] kalder deres egne produkter en skidt  

 investering.
Det er ikke tilfældet, men er udelukkende vores vurdering.
Vi  

 beklager fejlene. 2. Parternes synspunkter 2.1. [K] [K] har indledningsvis  

 anført, at indklagede allerede har imødegået klagers indsigelser omkring  

 fejlagtig henvisning til [B]s deltagelse i Harluf System Service, ligesom  

 indklagede tillige har imødekommet klagers indsigelser omkring den af  

 indklagede uhensigtsmæssige stramning af artiklen.
 [K] har vedrørende  

 genmælekravet anført, at Penge og Privatøkonomi uberettiget har afvist at  

 bringe det ønskede genmæle og i stedet egenhændigt har formuleret en  

 rettelsestekst, som er uforståelig for læseren.[K] har endvidere anført, at  

 rettelsen ikke tilbageviser udsagnet investeringerne er baseret på  

 urealistiske renter og indeholder kommentarer.
2.2. Penge og Privatøkonomi Penge og Privatøkonomi har  

 anført, at oplysningerne i artiklen ikke går ud over, hvad en journalist frit  

 kan komme med af meningstilkendegivelser, vurderinger og konklusioner.  

 Ligesom  

 oplysninger fra [K]s budgetter, samtaler med [A], statsautoriseret revisor  

 Henrik Reedtz og sekretariatschef Claus Højte i Lejernes LO er med til at  

 belyse magasinets beskrivelser og vurderinger.
Penge og Privatøkonomi har  

 videre anført, at forenklingen af andres oplysninger er almindeligt  

 forekommende  

 af hensyn til budskabet i en artikel.
Penge og Privatøkonomi har  

 anført, at direktør [A] i samtalen har erkendt; at [K] ikke har opnået de  

 rentesatser, der opereres med i budgetterne, at der er tale om en  

 underskudforretning,  

 og at vitale oplysninger ikke fremgår af informationsmaterialet.
På denne  

 baggrund har Penge og Privatøkonomi afvist at bringe [K] genmæle.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
Det følger af  

 medieansvarslovens § 36, at anmodning om genmæle i massemedierne over for  

 oplysninger  

 af faktisk karakter, som er egnet til at påføre nogen økonomisk eller anden  

 skade af betydning, og som er blevet bragt i et massemedie, skal tages til  

 følge, medmindre oplysningernes rigtighed er utvivlsom.
Pressenævnet finder,  

 at  

 udsagnet investeringerne er baseret på urealistiske renter  

 fremstår som Penge  

 og Privatøkonomis vurdering, hvorfor der ikke er tale om en oplysning af  

 faktisk karakter, der kan begrunde et genmæle.
