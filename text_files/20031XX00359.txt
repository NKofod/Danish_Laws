Skriftlig fremsættelse (31. marts 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  

 ændring af  


  

 lov om kuldioxidafgift af visse energiprodukter,  

 lov om afgift af naturgas og bygas, lov om afgift af elektricitet, lov om  

 energiafgift af visse mineralolieprodukter m.v., lov om afgift af stenkul,  

 brunkul og koks m.v.  


  

 og lov om statstilskud til dækning af  

 udgifter til kuldioxidafgift i visse virksomheder med et stort energiforbrug.  

 (Gennemførelse af Rådets direktiv 2003/96/EF af 27. oktober 2003 og  

 forskellige  

 forenklinger af energiafgifterne m.v.) (Lovforslag nr.
L 210).
 Det foreslås, at Rådets direktiv 2003/96/EF af 27.okt. 2003  

 om omstrukturering af EF-bestemmelserne for beskatning af energiprodukter og  

 elektricitet gennemføres i dansk lovgivning ved følgende ændringer i  

 energiafgiftslovene:
Præcisering af  

 udfyldningsbestemmelsen i mineralolieafgiftslovens § 1, stk. 3 Forhøjelser af  

 minimumssatserne til tungproces uden aftale for gas- og dieselolie med 0,7  

 øre  

 pr. liter og fuelolie med 0,175 øre pr. kg.
 El produktion  

 fritages for den sidste øre pr. kWh (eldistributionsbidraget) af den del af  

 virksomhedens elektricitetsforbrug, der anvendes til produktion af  

 elektricitet.
 Brændsler, der  

 anvendes til produktion af tilsvarende brændsler, fritages for afgift.
 Naturgas og kul til  

 brug om bord på skibe, bortset fra lystfartøjer, fritages for afgift.
 Grænsen på 200 liter  

 for afgiftsfri indførsel af brændstof i motorkøretøjers tanke ophæves og  

 energibeskatningsdirektivets definition af standardtanke indføres.
Samtidig foreslås en række ændringer, som er affødt af  

 forenklingsbestræbelserne inden for Skatteministeriets  

 område.
 Det foreslås at  

 ophæve reglerne om tilbagebetaling af 10 pct. af  

    

  

 kuldioxidafgiften til let proces,  

    

  

 at nedsætte kuldioxidafgiften med 10 pct og  

 samtidig  

    

  

 opjustere energiafgiftssatserne  

 tilsvarende.
 Det foreslås, at der  

 indføres mulighed for, at virksomhederne under visse betingelser kan  

 registreres for el-,  

    

  

 gas- og varmeafgift  

 og dermed nettoafregne disse afgifter.
 Registreringsbestemmelser  

 vedr. el og gas bringes i  

    

  

 overensstemmelse med den praksis, der har udviklet sig for  

 bevillingsudstedelse efter elforsyningsloven og naturgasforsyningsloven.
 Det foreslås, at  

 opvarmning af konstruktion af bygninger anses for procesenergi.
 Desuden foreslås  

 visse præciseringer i angivelsen af den række tekniske installationer, der  

 ikke  

 giver anledning til godtgørelse af elafgiften.
 Der foreslås visse  

 ændringer af reglerne for måling og anvendelse af måleresultater.
 Det foreslås at  

 samle energiforbrug til produktion af katalysatorer i ét punkt på  

 proceslisten  

 i stedet for 6 punkter.
 Det foreslås at for  

 virksomheder med et lavt energiforbrug kan tilbagebetaling af energi- og  

 kuldioxidafgift ske på baggrund af a conto fakturaer, før energileverancen  

 fysisk er modtaget i virksomheden.
 Det foreslås at  

 indskrive nugældende praksis for afgiftsgodtgørelse for svovlfattig diesel og  

 gas til rutekørsel i lovteksten.
 Det foreslås at  

 fjerne tilskudsordningen vedr. dampretur, som aldrig er sat i kraft.
 Det foreslås, at der  

 gives adgang til, at LPG, der anvendes til fremstilling af elektricitet  

 fritages for afgift ligesom andre brændsler til elfremstilling.
 Det forslås, at el  

 til varmefremstilling i varmeværker med mindst 100 slutbrugere omfattes af  

 den  

 lave elafgiftssats.
Det samlede proventab forbundet med lovforslaget forventes  

 at blive på ca. 1,9 mio. kr.
Heraf er provenutabet forbundet med de  

 nødvendige  

 tilpasninger til EUs energibeskatningsdirektiv i alt på ca. 1 mio. kr.
 Idet jeg i øvrigt henviser til bemærkningerne i  

 lovforslaget, skal jeg anbefale det til Folketingets velvillige behandling.
