 I medfør af § 2, stk. 5, § 4, § 11, stk. 2, § 12, stk. 2, og § 28 i lov om  

 skibes sikkerhed m.v., jf. lovbekendtgørelse nr. 584 af 29. september 1988,  

 og efter bemyndigelse i bekendtgørelse nr. 570 af 26. september 1988  

 fastsættes:
Anvendelsesområde § 1.  Forskriften gælder for last- og fiskeskibe  

 uanset størrelse, der medtager maksimalt 12 passagerer.
 § 2.  Fartøjer, der ikke ved heldæk er beskyttet mod  

 søens indtrængen og fartøjer med en bruttoregistertonnage under 5 tons må kun  

 anvendes i nationale indre farvande, såsom på søer, havne, fjorde, kanaler  

 eller områder, der ikke trafikeres af den større skibsfart, skal opfylde  

 kravene bortset fra §§ 10-13.
 § 3.  Forskriften finder ikke anvendelse på  

 fritidsfartøjer med en bruttotonnage under 20, der udlejes uden fører og  

 besætning.
 § 4.  Forskriften finder ikke anvendelse på enkelte,  

 lejlighedsvise sejladser af kortere varighed, hvor en eller flere personer  

 medtages tilfældigt og uden forudgående aftale, annoncering, opslag, brug af  

 mellemmand (kontaktperson) eller lignende.
 Stk. 2.  Der skal dog altid forefindes redningsmidler om  

 bord som fastsat i §§ 16-18.
Definitioner § 5.  I denne forskrift forstås ved:
Ækvivalens § 6.  Dersom denne forskrift kræver, at et bestemt  

 tilbehør, materiale, anordning eller apparat, eller type heraf, skal  

 anbringes eller forefindes i et skib, eller at der skal træffes en bestemt  

 foranstaltning, eller der stilles bestemte krav til bygning og konstruktion  

 kan Søfartsstyrelsen tillade, at der anbringes eller forefindes et andet  

 tilbehør, materiale, anordning eller apparat, eller type heraf, eller at der  

 træffes en anden foranstaltning i skibet, eller skibet er bygget eller  

 konstrueret på anden måde, hvis den ved afprøvning heraf eller på anden måde  

 finder det godtgjort, at et sådant tilbehør, materiale, anordning eller  

 apparat, eller type heraf, eller foranstaltning, eller bygning og  

 konstruktion, er mindst lige så effektiv som det, der kræves efter  

 forskriften.
 Stk. 2.  Søfartsstyrelsen accepterer afprøvninger, der  

 udføres af anerkendte prøveinstitutter, herunder af prøveinstitutter i andre  

 EF-medlemsstater, og som giver passende og tilfredsstillende garantier af en  

 teknisk, fagmæssig og uafhængig art.
Syn § 7.  For skibe, der regelmæssigt medtager passagerer,  

 kan Søfartsstyrelsen fastsætte, at skibet skal gennemgå hovedsyn med mindst  

 27 og højst 33 måneders mellemrum.
 Konstruktion, fribord og stabilitet m.v.
 § 8.  For skibe, hvor der ikke er krav til godkendte  

 stabilitetsoplysninger, må skibets krængning ikke være større end 10 grader,  

 når en vægt, der modsvarer det største antal personer, som skibet skal sejle  

 med, er placeret så langt ud mod skibssiden som muligt.
 Stk. 2.  Vægten svarende til een person fastsættes til  

 75 kg.
 § 9.  Skibe, der er indrettet for »stor  

 sejlføring«, skal gøres til genstand for en særlig vurdering af  

 Søfartsstyrelsen.
 § 10.  Heldækkede fartøjer skal være forsynet med et  

 fribord, der som min. skal være 5% af skibets bredde, dog aldrig mindre end  

 0,20 meter, eller det minimumsfribord som er bestemt af  

 stabilitetsoplysningerne.
 Stk. 2.  For fartøjer med fartsområde ved Færøerne og  

 Grønland skal fribordet som min. være 0,30 meter.
 § 11.  Der skal forefindes skanseklædning eller  

 rækværk i en højde af mindst 1 meter over dækket.
§ 12.  Gelænder kan oprigges i stedet for eller som  

 supplement til skanseklædning eller rækværk.
Afstanden mellem støtterne, der  

 skal være af forsvarlig konstruktion, må ikke overstige 1,5 meter, og de skal  

 være forbundet enten med et stærkt beskyttelsesnet eller ved stænger eller  

 stræktove med en indbyrdes afstand af ikke over 380 mm, idet dog åbningen  

 under den nederste stang eller tov ikke må være mere end 230 mm.
 § 13.  Fremdrivningsmotorer, der anvender  

 brændselsolier med et flammepunkt på under 60 grader C, må ikke anvendes, dog  

 kan Søfartsstyrelsen i særlige tilfælde tillade anvendelse af brændstofolier  

 med et flammepunkt på mindst 43 grader C.
Opholdsrum for passagerer § 14.  For skibe med en bruttoregistertonnage på 20  

 tons eller derover gælder, at passagerernes opholdsrum skal opfylde  

 bestemmelserne i afsnit III i bekendtgærelse nr. 67 af 28. februar 1977 om  

 opholdsrum m.v. i skibe.
 § 15.  For skibe med en bruttoregistertonnage under 20  

 tons gælder følgende, idet det forudsættes, at opholdsrummene er egnet til  

 formålet:
Udrustning § 16.  Skibet skal være forsynet med redningsbåde og  

 -flåder i henhold til bestemmelserne i Meddelelser B, C, E eller F, afhængig  

 af skibstype, størrelse og anvendelse.
 Stk. 2.  I skibe hvor der ikke er krav om udrustning med  

 redningsbåde eller -flåder, skal skibet, udrustes med godkendte  

 redningsflåder med en kapacitet til at optage samtlige ombordværende, når der  

 medføres passagerer.
 § 17.  Der skal være redningsveste af godkendt type  

 til samtlige ombordværende.
Stk. 2.  Såfremt der blandt passagererne er børn, skal  

 der medføres børneveste til disse.
Børneveste skal opbevares adskilt fra  

 voksenveste.
 Stk. 3  I skibe i fart i Grønlandske farvande skal der  

 for hver person om bord medføres en godkendt redningsdragt.
 § 18.  Der skal om bord være mindst 6 godkendte  

 faldskærmssignaler og 6 godkendte håndblus.
Brandsikring § 19.  Maskinrummet skal være forsynet med et fast  

 anbragt brandslukningsanlæg- og brandmeldeanlæg af godkendt type og  

 installeret i henhold til bestemmelserne herom.
 § 20.  Der skal forefindes en fast installeret  

 maskindreven brand- og lænsepumpe med en kapacitet på minimum 15 m3/h.
 Stk. 2  For skibe over 20 tons, der har fartsområde ved  

 Færøerne og Grønland, skal der tillige forefindes en transportabel brand- og  

 lænsepumpe.
 § 21.  Der skal i passagernes opholdsrum forefindes en  

 godkendt håndildslukker på minimum 6 kg.
 § 22.  I apteringen i skibe med en  

 bruttoregistertonnage under 150 tons, der i natsejlads regelmæssigt medtager  

 overnattende passagerer, skal der installeres et godkendt røgmeldeanlæg samt  

 et manuelt betjent åbent sprinkleranlæg.
 Stk. 2.  Røgmeldere og sprinklere skal være arrangeret i  

 passende grupper under hensyntagen til skibets indretning og konstruktive  

 brandsikring.
Radio § 23.  Skibet skal være udrustet med radioanlæg i  

 henhold til bestemmelserne i Meddelelser B, C, E eller F, dog som minimum et  

 godkendt VHF anlæg.
 Stk. 2.  Skibe der har fartsområde ved Grønland skal  

 være udrustet med 1 MF-telefonianlæg, 1 VHF-anlæg samt 2182 kHz vagtmodtager.
Dispensation § 24.  Søfartsstyrelsen kan fravige bestemmelser i  

 denne forskrift, såfremt sikkerheden ikke derved forringes.
 Stk. 2.  Søfartsstyrelsen kan endvidere fravige  

 bestemmelser i denne forskrift i særlige tilfælde, hvor der deltager et stort  

 antal skibe i et større fællesarrangement.
Straf § 25.  Med bøde eller hæfte straffes den, der  

 overtræder § 8, stk. 1, §§ 10-13, § 15, § 16, stk. 2, §§ 17-22 eller § 23,  

 stk. 1.
 Ikrafttræden mv.
 § 26.  Forskriften træder i kraft 1. april 1992.
 Stk. 2.  Teknisk forskrift nr. 3 af 2. maj 1986 om last-  

 og fiskeskibes sejlads med passagerer ophæves.
