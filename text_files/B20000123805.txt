Bekendtgørelse om automatik- og  

 procesuddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Automatikfagtekniker.
 2)	Elektrofagtekniker.
Uddannelsens mål § 2. Den uddannede skal kunne udføre alle  

 arbejdsprocesser, der forekommer inden for det område, som det valgte  

 speciale retter sig imod, under iagttagelse af gældende miljø-  

 og sikkerhedsbestemmelser.
Den uddannede skal endvidere kunne  

 udvise:
1)	kendskab til samarbejds- og kommunikationsteknikker og kunne  

 indgå i arbejdsprocesser, 2)	kendskab til projektorganisation og kunne indgå i  

 projektgrupper, 3)	forståelse for intern og ekstern kundebetjening, herunder  

 etablering og opretholdelse af faglig kommunikation på alle niveauer i  

 virksomheden, 4)	kendskab til instruktions- og præsentationsteknik, 5)	fagligt overblik, initiativ og kendskab til videnssøgning og  

 kunne anvende informationsteknologi til fremskaffelse af manualer og anden  

 teknisk information, 6)	kvalitetsbevidsthed samt kendskab til opbygning og vedligeholdelse  

 af kvalitetsstyringssystemer, 7)	kendskab til etablering og drift af egen virksomhed, 8)	kendskab til produktionsstyring og evner til at strukturere,  

 planlægge og vurdere løsningsmuligheder for egne arbejdsopgaver  

 og 9)	miljøbevidsthed.
 Stk. 2. Den uddannede med specialet automatikfagtekniker skal  

 i overensstemmelse med forskrifter og gældende sikkerhedsbestemmelser  

 kunne:
1)	fejlsøge, fejlrette, justere og foretage forbyggende  

 vedligeholdelse til komponentniveau (visse systemer til modulniveau) på  

 relevant styrings- og reguleringsudstyr inden for maskin- og  

 procesanlæg, 2)	ved hjælp af given dokumentation på dansk eller  

 fremmedsprog kunne foretage installation og indkøring af  

 ovennævnte udstyr, 3)	ud fra brugerønsker kunne foretage mindre ændringer og  

 konstruktioner samt udarbejde den tilhørende dokumentation og 4)	kunne yde brugerservice, herunder instruktion i anvendelse af  

 nævnte udstyr.
Stk. 3. Den uddannede med specialet elektrofagtekniker
skal i overensstemmmelse med forskrifter og gældende  

 sikkerhedsbestemmelser kunne 1)	udføre vikling efter diagram, 2)	montere, fejlsøge, fejlrette, justere og foretage  

 forebyggende vedligeholdelse på elektromotorer, generatorer,  

 transformatorer og andet elektromekanisk udstyr, 3)	foretage komponent- og ledningsmontage i styreenheder, 4)	deltage i fejlsøgning, fejlretning og justering af styringer  

 og reguleringer for elektromekaniske anlæg, 5)	anvende dokumentationsmaterialer på dansk eller fremmedsprog  

 på ovennævnte komponenter og udstyr og 6)	efter tegning og ved hjælp af relevante værktøjer  

 og maskiner kunne fremstille mindre mekaniske komponenter.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Strøm, Styring og Proces.
 § 4. Uddannelsen varer 4 år.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og obligatorisk skoleundervisning.
Skoleundervisningen varer for specialet  

 automatikfagtekniker 40 uger, jf. dog stk. 3, og for specialet  

 elektrofagtekniker 30 uger.
Eleven kan indlede uddannelsen på skole med  

 et grundforløb eller i en praktikvirksomhed.
 Stk. 3. For elever med speciale inden for  

 automatikfagtekniker, der har praktikaftale i elevatorbranchen, varer den  

 obligatoriske skoleundervisning i hovedforløbet 45 uger.
 Stk. 4. Den obligatoriske skoleundervisning i  

 hovedforløbet er opbygget af skoleperioder af 10 ugers varighed, der  

 omfatter grundfag, områdefag, bundne specialefag og valgfag samt  

 valgfri specialefag, jf. § 15, der eventuelt kan etableres som  

 særlige skoleperioder.
 Stk. 5. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 6. Varigheden og strukturen efter stk. 1-4 fraviges  

 ved voksenuddannelsesforløb, jf. §§ 7 og 8, og ved forløb  

 efter § 9.
 § 5. Speciale vælges ved indgåelse af  

 uddannelsesaftale.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
 Stk. 2. Det er endvidere en betingelse, at eleven har  

 opnået mindst karakteren 6 i grundfaget matematik og det  

 særlige områdefag automatik og styring, jf. § 10,  

 stk. 1.
Voksenuddannelsesforløb § 7. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 8, må ikke overstige 60 uger for  

 specialet automatikfagtekniker og 50 uger for specialet  

 elektrofagtekniker.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte  

 forløb kan begynde med et suppleringskursus, jf.  

 erhvervsuddannelseslovens § 16, på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan under kurset foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2. Det  

 supplerende kursus kan gennemføres uden uddannelsesaftale.
Fritagelse for dele af uddannelsen § 9. Eleven kan fritages for dele af  

 undervisningen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen) samt på  

 baggrund af relevant uddannelse eller beskæftigelse, jf. anvisningerne  

 i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Automatik og styring

Niveau: Begynder a)	Automatiske styringsprocesser  

 Eleven har grundlæggende kendskab til automatiske styringsprocesser i  

 industriel produktion.
Eleven kan udføre enkle arbejdsopgaver inden  

 for betjening og overvågning af maskiner og anlæg samt medvirke  

 ved lokalisering af enkle fejl på pneumatiske og elektriske  

 styringssystemer.
 b)	Montageteknik  

 Eleven kan fremstille, montere og demontere, kontrollere, fejlfinde,  

 fejlrette og justere på elektriske og mekaniske systemer og  

 produkter.
 c)	IT-værktøjer, automatik  

 Eleven kan på brugerniveau anvende informationsteknologiske  

 værktøjer til løsning af projektrelaterede eller  

 informationsteknologiske problemstillinger.
 Stk. 2. Det områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F.
 2)	Fremmedsprog, engelsk, niveau E.
 3)	Fysik, niveau F (kun for specialet automatikfagtekniker).
 4)	Miljø.
 5)	Produktudvikling, produktion og service, 2 uger.
 6)	Samfundsfag, niveau F.
 § 12. Undervisningen i hovedforløbet  

 omfatter følgende områdefag:
1)	Styringsteknik

Niveau: Rutine
  

 Eleven kan opbygge, idriftsætte, vedligeholde, fejlsøge og  

 fejlrette elektriske relæstyringer for styresystemer og  

 tavleanlæg.
Eleven har kendskab til komponenternes indbyrdes  

 sammenhænge og kan foretage enkle beregninger på AC og DC.
Eleven  

 kan foretage opbygning og forbindelse af AC- og DC-motorer med  

 tilhørende styringer.
 2)	Motorer

Niveau: Rutine
  

 Eleven kan idriftsætte, vedligeholde, fejlsøge, beregne og  

 udføre montage af AC- og DC-motorer.
 3)	PLC

Niveau: Rutine
  

 Eleven kan opbygge, idriftsætte, vedligeholde, fejlsøge og  

 fejlrette automatiske maskiner og anlæg med PLC-styringer.
 4)	Hydraulik og pneumatik (gælder kun for specialet  

 automatikfagtekniker).
Niveau: Rutine
  

 Eleven kan opbygge, idriftsætte, vedligeholde, fejlsøge og  

 fejlrette automatiske maskiner og anlæg, der indeholder hydrauliske og  

 pneumatiske kredsløb.
 5)	Fejlfinding (gælder kun for specialet  

 automatikfagtekniker).
Niveau: Rutine
  

 Eleven kan idriftsætte, fejlsøge og fejlrette automatiske  

 maskiner og anlæg med programmerbare styringer og har opnået  

 kendskab til CNC-styringer.
 6)	Procesregulering (gælder kun for specialet  

 automatikfagtekniker).
Niveau: Begynder
  

 Eleven kan opbygge, idriftsætte og optimere reguleringssløjfer  

 på procesanlæg.
Stk. 2. Undervisningen i områdefag i  

 hovedforløbet varer i alt 9,5 uger for specialet automatikfagtekniker  

 og 4,5 uger for specialet elektrofagtekniker.
Hvert fag varer mindst 1 uge,  

 med mindre andet er særligt angivet.
 § 13. Til specialet automatikfagtekniker er  

 knyttet følgende bundne specialefag:
1)	Procesregulering, videregående

Niveau: Rutine
  

 Eleven kan opbygge, idriftsætte og optimere reguleringssløjfer  

 på komplekse procesanlæg.
Eleven kan udføre  

 fejlsøgning og fejlfinding samt vedligeholdelse.
Eleven kan desuden  

 udføre og vurdere miljømålinger under hensyn til  

 gældende lovgivning.
 2)	PLC, videregående 

Niveau: Avanceret
  

 Eleven kan opbygge, idriftsætte, fejlsøge og fejlrette PLC er  

 med analoge ind- og udgange og forprogrammerede reguleringssløjfer,  

 herunder PLC-styringer i netværk/bussystemer.
 3)	Hydraulik, videregående

Niveau: Rutine
  

 Eleven kan opbygge, idriftsætte, vedligeholde, fejlsøge og  

 fejlrette automatiske maskiner og anlæg, der indeholder hydrauliske  

 kredsløb, herunder proportional- og patronkomponenter.
 4)	Elektronik

Niveau: Rutine
  

 Eleven kan opbygge, idriftsætte, fejlsøge og fejlrette  

 automatiske maskiner og anlæg, der indeholder logiske og elektroniske  

 kredsløb.
 5)	Maskin- og procesanlæg

Niveau: Rutine
  

 Eleven kan opbygge, idriftssætte, vedligeholde, fejlsøge og  

 fejlrette automatiske maskiner og procesanlæg.
 6)	Fejlfinding, videregående

Niveau: Avanceret
  

 Eleven kan idriftsætte, fejlsøge og fejlrette komplekse  

 automatiske maskiner og procesanlæg.
 Stk. 2. For elever med uddannelsesaftale inden for  

 elevatorbranchen omfatter undervisningen endvidere følgende  

 specialefag:
1)	Elevator

Niveau: Rutine
  

 Eleven har grundlæggende kendskab til elevatorteknik.
Eleven kan  

 medvirke ved udskiftning, justering og fejlretning på komponenter, der  

 indgår i bestående anlæg.
Arbejdet udføres  

 sikkerhedsmæssigt korrekt i henhold til gældende lovgivning.
2)	Elevator 2

Niveau: Avanceret
  

 Eleven har et sådant kendskab til elevatorteknik, at vedkommende kan  

 medvirke ved eftersyn og vedligeholdelse af elevatorer.
Eleven kan foretage  

 moderniseringer og ombygninger af bestående anlæg.
Eleven har  

 kendskab til kvalitetsbevidsthed og til de særlige krav, der stilles  

 til sikkerhed og miljø ved udførelsen af arbejdet på  

 elevatorer.
Arbejdet udføres sikkerhedsmæssigt korrekt i henhold  

 til gældende lovgivning.
Stk. 3. Undervisningen i de i stk. 1 nævnte  

 specialefag varer i alt 11 uger og undervisningen i de i stk. 2  

 nævnte specialefag varer i alt 5 uger.
Hvert fag varer mindst 1 uge,  

 med mindre andet er særligt angivet.
 § 14. Til specialet elektrofagtekniker er knyttet  

 følgende bundne specialefag:
 1)	Spåntagende bearbejdning

Niveau: Rutine
  

 Eleven kan fremstille og tilpasse emner ved spåntagende bearbejdning  

 med relevant håndværktøj og maskiner.
 2)	Digitalteknik

Niveau: Rutine
  

 Eleven kan anvende logiske kredse, flip-flops, relevante multivibratorer og  

 oscillatorer.
 3)	Reguleringsteknik

Niveau: Rutine
  

 Eleven kan opbygge, idriftsætte, vedligeholde, fejlsøge og  

 fejlrette automatiske maskiner, anlæg og motorreguleringer.
 4)	Motorer/generatorer/transformatorer

Niveau: Rutine
  

 Eleven kan opbygge, idriftsætte, vedligeholde, fejlsøge,  

 fejlrette, montere, demontere og udføre viklinger på AC- og  

 DC-motorer, generatorer og transformatorer.
 5)	Styringsteknik/PLC

Niveau: Rutine
  

 Eleven kan opbygge, montere, demontere, idriftsætte, vedligeholde,  

 fejlsøge og fejlrette pneumatiske, hydrauliske, automatiske,  

 elektroniske og programmerbare styringer og følere.
Stk. 2. Undervisningen i de i stk. 1 nævnte  

 specialefag varer i alt 9,5 uger.
Hvert fag varer mindst 1 uge, med mindre  

 andet er særligt angivet.
 § 15. Undervisningen i hovedforløbet  

 omfatter desuden valgfri specialefag, der giver mulighed for at vælge  

 en faglig specialisering af elevens kvalifikationsprofil, som er tilpasset  

 kvalifikationsbehov og beskæftigelsesmuligheder samt  

 understøtter en væsentlig del af praktikuddannelsen.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
 Stk. 4. De valgfri specialefag varer 2 uger.
§ 16. Undervisningen i hovedforløbet  

 omfatter endvidere valgfag.
Undervisningen i valgfag, herunder  

 bedømmelse, følger reglerne for valgfag, jf.  

 hovedbekendtgørelsen.
 Stk. 2. Valgfag varer i alt 7 uger for specialet  

 automatikfagtekniker og 5 uger for specialet elektrofagtekniker.
Praktikuddannelsen § 17. Praktikvirksomheden skal gennemføre  

 praktikuddannelsen sådan, at eleven opnår rutine og  

 videreudvikler sine færdigheder inden for de almene, personlige og de  

 fagligt erhvervsrettede kompetenceområder.
Praktikuddannelsen omfatter  

 følgende arbejdsområder:
 1)	Opbygning (konstruktion), installering, vedligeholdelse, kontrol,  

 fejlfinding og fejlretning på branchens systemer, maskiner og  

 produkter.
 2)	Udarbejdelse af teknisk dokumentation og brugerdokumentation samt  

 instruktion af brugere i anvendelse af branchens systemer, maskiner og  

 produkter.
 3)	Anvendelse af branchens tilhørende dokumentation på  

 dansk og fremmedsprog.
 § 18. Målene med praktikuddannelsen  

 er:
1)	Eleven skal på avanceret niveau kunne opbygge (konstruere),  

 installere, vedligeholde, kontrollere, fejlfinde og fejlrette på  

 branchens systemer, maskiner og produkter, herunder kunne anvende branchens  

 værktøj samt test- og måleudstyr.
Eleven skal udvise  

 korrekt miljø- og sikkerhedsmæssig adfærd ved brug af  

 branchens værktøj, materialer og øvrige udstyr.
 2)	Eleven skal på rutineniveau kunne planlægge eget  

 arbejdsforløb, overføre teori til praksis samt opsøge,  

 læse og forstå fagligt relevant dokumentation.
 3)	Eleven skal desuden i det daglige arbejde demonstrere  

 selvstændighed og ansvarlighed i opgaveløsningen.
 Stk. 2. Praktikuddannelsen er knyttet til de enkelte  

 område- og specialefag.
 Uddannelsesbog m.v.
§ 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 20. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver (eksamen) m.v.
§ 22. Den afsluttende eksamen, der samtidig  

 udgør en svendeprøve, finder sted i sidste skoleperiode som en  

 del af undervisningen.
Bekendtgørelse om eksamensordning ved  

 erhvervsskolerne m.v. finder anvendelse.
Eksamen består af en skriftlig  

 prøve og en praktisk prøve, jf. § 23, samt af  

 særskilte prøver inden for hvert speciale, jf. §§ 24 og  

 25.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 23. Den skriftlige prøve består  

 af opgaver inden for grundfag, områdefag og specialefag.
De  

 hjælpemidler, som er anvendt i undervisningen, må benyttes.  

 Opgaverne skal løses inden for 2 klokketimer.
Stk. 2. Den praktiske prøve omfatter systematisk  

 fejlfinding på branchetypisk udstyr med hovedvægten lagt på  

 systemforståelse og systematik i fejlsøgningsproceduren.
De  

 hjælpemidler, som er anvendt i undervisningen, må benyttes.  

 Opgaven tildeles ved lodtrækning.
Skuemestrene (censorerne) er til  

 stede under prøven.
Eleven udfører opgaven inden for 20  

 minutter.
§ 24. Eksamen inden for specialet  

 automatikfagtekniker består udover de i § 23 nævnte  

 prøver af en mundtlig prøve af 20 minutters varighed, som tager  

 udgangspunkt i en opgave (praktisk arbejde), der omfatter opbygning,  

 idriftsættelse og projektdokumentation af et maskinanlæg.  

 Arbejdet udføres i et samarbejde mellem højst 4 elever.
Opgaven  

 tildeles ved lodtrækning.
Opgavens varighed er normalt 10  

 undervisningsdage.
Den mundtlige prøve, der tager udgangspunkt i  

 projektdokumentationen over den praktiske opgave, foretages som  

 overhøring af den enkelte elev.
Eleven har 20 minutters  

 forberedelsestid.
 § 25. Eksamen inden for specialet  

 elektrofagtekniker består udover de i § 23 nævnte  

 prøver af en mundtlig prøve og yderligere en praktisk  

 prøve.
Stk. 2. Den mundtlige prøve, der varer 20 minutter,  

 omfatter diagramanalyse og systemforståelse.
Eleven udtrækker et  

 kredsløbsemne, og censorerne vælger det diagram, som  

 ønskes analyseret.
Eleven har 20 minutters forberedelsestid.
Den  

 mundtlige prøve kan efter aftale mellem skolen og det faglige udvalg  

 afholdes over et emne, der er gennemarbejdet som projektorienteret  

 undervisning i sidste skoleperiode.
Skolen skal orientere censorerne inden  

 eksamen (svendeprøven), hvis prøven afholdes over et emne.
Stk. 3. Den praktiske prøve består af en  

 vikleopgave, der normalt varer 12 klokketimer, og en automatikopgave, der  

 normalt varer 6 klokketimer.
Vikle- og automatikopgaven, der vælges ved  

 lodtrækning, gennemføres på skolen som en del af  

 undervisningen umiddelbart før afholdelsen af den skriftlige og  

 praktiske fejlfindingsopgave efter § 23.
 Stk. 4. De hjælpemidler, som er anvendt i  

 undervisningen, må benyttes ved de i stk. 1-3 nævnte  

 prøver.
§ 26. Ved bedømmelsen af  

 prøverne efter § 23, stk. 2 og §§ 24 og 25, giver  

 læreren (eksaminator) og de to skuemestre (censorer) samlet en karakter  

 for hver enkelt prøve på grundlag af en votering.
Den skriftlige  

 prøve, jf. § 23, stk. 1, bedømmes kun af  

 læreren.
I den praktiske prøve, jf. § 25, stk. 3,  

 gives der en karakter for både vikleopgaven og automatikopgaven.
 Stk.2. Ved bedømmelsen af prøverne i § 23,  

 stk. 2 og §§ 24 og 25, lægges vægt på  

 følgende:
 1)	Teknisk faglige kompetencer inden for de områder, der er  

 omfattet af uddannelsens mål.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
 Stk. 3. Eleven har bestået, når delkarakteren for  

 hver af de prøver, der indgår i eksamen, er 6 eller derover.
Stk. 4. Den endelige karakter fremkommer som et gennemsnit af  

 det enkelte speciales delkarakterer.
Inden fastsættelse af den endelige  

 karakter foretages afrunding af resultatet til et helt tal efter almindelige  

 regneregler, idet karaktererne 6 og 13 dog ikke kan fremkomme ved  

 forhøjelse og 00 ikke ved nedrunding.
Stk. 5. De beregninger, der er nævnt i stk. 4,  

 foretages af læreren og de to skuemestre (censorer). Skolen indsender  

 oplysning om de enkelte karakterer til det faglige udvalg senest 1 uge efter  

 prøvernes aflæggelse.
Det faglige udvalg kan udarbejde et skema  

 til dette formål.
Sygeeksamen og ny eksamen (eller prøve) § 27. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 28. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og når følgende  

 betingelser er opfyldt:
 1)	Eleven har opnået en gennemsnitskarakter på mindst 6 i  

 alle afsluttende prøvekarakterer eller standpunktskarakterer i  

 grundfag i hovedforløbet.
 2)	Eleven har opnået en karakter på mindst 6 i hvert enkelt  

 områdefag og specialefag i hovedforløbet.
 3)	Eksamen (svendeprøven) efter §§ 22-25 er  

 bestået.
 Stk. 2. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 29. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 30. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 484  

 af 15. juni 1995 om automatik- og procesuddannelsen.
 Stk. 3. Den i stk. 2 nævnte bekendtgørelse  

 finder dog anvendelse for elever, der har gennemført 3. skoleperiode  

 på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
