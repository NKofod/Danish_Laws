 I henhold til § 2, stk. 3 og 4, jf. § 35 a, i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
Uddannelsernes formål og struktur § 1.  Formålet med de naturvidenskabelige uddannelser  

 er at kvalificere de studerende til at varetage erhvervsfunktioner med  

 baggrund i naturvidenskabelige kundskaber og indsigt i naturvidenskabelige  

 metoder.
 § 2.  De naturvidenskabelige uddannelser består af  

 grunduddannelser (bacheloruddannelser) på 3 år og overbygningsuddannelser på  

 2 år, som tilsammen danner kandidatuddannelser på 5 år.
 Stk. 2.  En gennemført grunduddannelse skal give  

 grundlag for at udøve erhvervsfunktioner og skal samtidig være forudsætning  

 for en overbygningsuddannelse.
 § 3.  Uddannelserne kan tilrettelægges i samarbejde  

 med andre faglige hovedområder og andre videregående  

 uddannelsesinstitutioner.
 Stk. 2.  En kandidatuddannelse kan forlænges med 1/2 år,  

 hvis den indeholder fag uden for det naturvidenskabelige område, der udgør en  

 afrundet uddannelsesdel og er tilrettelagt med henblik på en bestemt  

 erhvervskompetence.
 Stk. 3.  En studietidsforlængelse efter stk. 2 skal  

 godkendes af Undervisnings- og Forskningsministeriet.
 § 4.  En naturvidenskabelig grunduddannelse giver ret  

 til betegnelsen B.S.
 Stk. 2.  En naturvidenskabelig kandidatuddannelse giver  

 ret til betegnelsen cand.scient. (candidatus/candidata scientiarum).
 Stk. 3.  Kandidatuddannelsen i forsikringsvidenskab  

 giver ret til betegnelsen cand.act. (candidatus/candidata actuariae).
 Stk. 4.  En kandidatuddannelse efter § 3, stk. 1, kan  

 give ret til at supplere cand. scient.-titlen med en betegnelse for det andet  

 hovedområde, der indgår i pågældende uddannelse.
 Stk. 5.  En kandidattitel efter stk. 4 skal godkendes af  

 Undervisnings- og Forskningsministeriet.
§ 5.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
 § 6.  I forbindelse med de naturvidenskabelige  

 uddannelser kan en institution tilbyde afrundede uddannelsesdele af indtil 2  

 års varighed, der kan indgå i eller supplere andre uddannelser ved de  

 videregående uddannelsesinstitutioner.
 § 7.  Ministeriet godkender, efter indstilling eller  

 indhentet udtalelse fra institutionen, inden for hvilke fag, der kan tilbydes  

 naturvidenskabelige uddannelser efter denne bekendtgørelse.
Uddannelsernes indhold § 8.  De naturvidenskabelige uddannelser er opbygget  

 af et antal studieenheder.
Ved en studieenhed forstås en studiemæssig enhed,  

 der har som mål at give de studerende en helhed af faglige kvalifikationer  

 inden for en nærmere fastsat tidsramme.
 § 9.  Undervisningen gennemføres ved anvendelse af  

 klasseundervisning, forelæsninger, kurser, øvelser, seminarer, projektarbejde  

 m.v.
Grunduddannelser § 10.  En grunduddannelse skal § 11.  En grunduddannelse skal være en afrundet  

 uddannelse.
Den kan indeholde elementer af fag uden for det  

 naturvidenskabelige område.
 § 12.  En institution kan beslutte, at en  

 grunduddannelse inden for nærmere angivne fag skal indeholde erhvervsrettede  

 elementer af valgfri karakter i et omfang, svarende til højst 2/6 årsværk.
 Stk. 2.  I studieordningen, jf. § 28, skal angives, om  

 og i givet fald hvilke yderligere forudsætninger den studerende, der har  

 gennemført en grunduddannelse i henhold til stk. 1, skal opfylde som  

 forudsætning for en overbygningsuddannelse.
§ 13.  En grunduddannelse skal indeholde et projekt af  

 en varighed på mindst 1/6 årsværk.
Projektet skal behandle problemstillinger  

 inden for uddannelsens centrale fag.
Kandidatuddannelser § 14.  En kandidatuddannelse skal § 15.  En kandidatuddannelse er en afrundet uddannelse  

 i et eller to fag, hvoraf et fag eller elementer af fag kan være uden for det  

 naturvidenskabelige område.
 § 16.  En kandidatuddannelse kan tilrettelægges  

 således, at den studerende kan vælge studieaktiviteter uden for  

 kandidatuddannelsens fag i et omfang, der svarer til højst 1 årsværk.
 § 17.  En kandidatuddannelse skal afsluttes med et  

 speciale, som er et selvstændigt eksperimentelt eller teoretisk studium af en  

 eller flere problemstillinger i tilknytning til uddannelsens centrale fag.
 Stk. 2.  Specialet kan være enten en skriftlig  

 besvarelse af en stillet opgave eller en rapport over udført teoretisk eller  

 eksperimentelt arbejde.
 Stk. 3.  Specialeemnet skal afgrænses således, at det  

 samlede specialearbejde kan gennemføres inden for en tidsramme fra 1/2 til  

 højst 1 årsværk, afhængigt af om og i givet fald i hvilket omfang, der indgår  

 eksperimentelt arbejde i specialet.
Stk. 4.  Specialeemnet skal godkendes af institutionen.  

 Institutionen fastsætter samtidig med godkendelsen en afleveringsfrist for  

 specialet.
Institutionen skal påse, at afleveringsfristen overholdes.
Bedømmelse § 18.  De studerendes kvalifikationer dokumenteres ved  

 prøver, herunder bedømmelse af projekt og speciale.
 Stk. 2.  Studieenheder, hvis indhold og arbejdsformer  

 begrunder det, kan helt eller delvis dokumenteres ved deltagelse i  

 undervisningen.
 § 19.  Prøverne er enten interne eller eksterne.
 § 20.  Bedømmelsen af studerendes  

 undervisningsdeltagelse efter § 18, stk. 2, foretages af læreren (lærerne)  

 ved den pågældende undervisning.
§ 21.  Mindst 1/3 af henholdsvis grund- og  

 overbygningsuddannelserne skal dokumenteres ved eksterne prøver.
Disse skal  

 dække uddannelsernes væsentlige områder, herunder projekt og speciale, som  

 nævnt i § 13 og § 17.
 § 22.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.  

 Bedømmelsen Bestået/Ikke bestået kan højst anvendes ved prøver, der dækker  

 1/3 af uddannelsen.
§ 23.  Prøveformerne skal tilgodese uddannelsernes  

 formål og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver.
Det  

 fastsættes ved studieordning, hvor mange studerende der kan deltage i en  

 gruppeprøve.
Stk. 2.  Projektet i grunduddannelsen og specialet i  

 overbygningsuddannelsen kan udarbejdes af flere studerende i fællesskab.
Det  

 fastsættes ved studieordning, hvor mange studerende der kan deltage i en  

 fælles udarbejdelse af projekt og speciale.
Den enkelte deltagers bidrag skal  

 bedømmes for sig.
Stk. 3.  Bedømmelsen sker på grundlag af § 24.  Hver studieenhed bestås for sig.
 Stk. 2.  Det kan bestemmes i studieordningen, at  

 kombinationer af studieenheder bestås samlet.
§ 25.  En studerende kan højst 3 gange indstille sig  

 til en prøve.
Institutionen kan tillade indstilling en fjerde gang, hvis det  

 findes begrundet i usædvanlige forhold.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  En studerende, der anden gang skal have sin  

 undervisningsdeltagelse bedømt, jf. § 18, stk. 2, kan forlange at aflægge en  

 prøve i stedet.
Tredje og fjerde gang kan den studerende forlange, at der  

 medvirker en ministerielt beskikket censor.
 § 26.  En grunduddannelse skal være bestået, inden den  

 studerende kan indstille sig til prøver på overbygningsuddannelsen.  

 Institutionen kan dispensere fra denne regel, hvis den studerende kun mangler  

 dokumentation for en lille del af grunduddannelsen og ellers ville blive  

 sinket uforholdsmæssigt i sin uddannelse.
 § 27.  Institutionen udsteder bevis for gennemført  

 uddannelse med angivelse af den betegnelse, uddannelsen giver ret til.  

 Beviset skal indeholde en beskrivelse af den konkrete uddannelse, med  

 redegørelse for dens faglige sammensætning, herunder speciel  

 erhvervskompetence.
 Stk. 2.  Studerende, der forlader en uddannelse uden at  

 have bestået den tilhørende eksamen, har ret til at få attestation for  

 beståede prøver.
 Stk. 3.  Samlet bevis for en naturvidenskabelig  

 kandidatuddannelse, der er gennemført ved flere institutioner, udstedes af  

 den institution, hvor den sidste del af uddannelsen afsluttes.
Andre bestemmelser § 28.  Institutionen fastsætter inden for  

 bekendtgørelsens rammer nærmere regler om uddannelserne i studieordninger,  

 jf. styrelseslovens § 14.
 Stk. 2.  En studieordning skal indeholde:
 Stk. 3.  En studieordning kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning fastsættes, tager  

 institutionen kontakt til aftagerrepræsentanter.
De øvrige institutioner  

 orienteres med henblik på koordinering af uddannelser i samme fag.
 Stk. 5.  Studieordninger og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til de andre institutioner, censorerne og ministeriet, til  

 orientering.
§ 29.  Institutionen udgiver og vedligeholder en  

 studievejledning om de enkelte naturvidenskabelige uddannelser.
En  

 studievejledning skal indeholde en bredere redegørelse for uddannelserne  

 m.v., en praktisk vejledning for de studerende, oplysning om andre forhold af  

 betydning for de studerendes planlægning af deres studium samt oplysninger om  

 fagkombinationer, der giver undervisningskompetence i gymnasieskolerne og HF.
 § 30.  Institutionen kan i hvert enkelt tilfælde eller  

 ved almindelige bestemmelser godkende, at gennemførte studieenheder eller  

 dele heraf fra en dansk eller udenlandsk videregående uddannelsesinstitution  

 træder i stedet for studieenheder eller dele heraf, der er omfattet af denne  

 bekendtgørelse.
 Stk. 2.  Bedømmelser overføres som Bestået eller som  

 karakterer efter 13-skalaen, jf. § 22. Forudsætningen for overførsel med  

 karakter efter 13-skalaen er, at den pågældende studieenhed bedømmes efter  

 denne skala ved begge uddannelsesinstitutioner, ellers anvendes Bestået.
§ 31.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 Stk. 3.  Ministeriet kan tillade institutionen at  

 fravige bekendtgørelsen inden for nærmere angivne rammer.
§ 32.  Klager over institutionens afgørelser i henhold  

 til denne bekendtgørelse indgives til institutionen.
Hvis en klage ikke tages  

 til følge, og klageren fastholder klagen, videresender institutionen klagen -  

 vedlagt en udtalelse - til ministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Ikrafttræden m.v.
 § 33.  Bekendtgørelsen træder i kraft den 1. september  

 1989.
 Stk. 2.  Følgende bestemmelser ophæves:
 Stk. 3.  Institutionen fastsætter nærmere bestemmelser  

 for studerende, der er begyndt på uddannelserne efter de hidtidige  

 bestemmelser og afgør, hvornår der sidste gang afholdes prøver efter de  

 hidtidige bestemmelser.
