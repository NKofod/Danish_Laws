Indledning Lov nr. 410 af 13. juni 1990 om støtte til folkeoplysning sikrer offentlig  

 støtte til den frie folkeoplysende virksomhed, således at den enkelte kommune  

 får ansvaret for at fastsætte det samlede økonomiske niveau for området,  

 hvorefter området i vidt omfang får ansvaret for at forvalte den offentlige  

 støtte bedst muligt.
 En af de væsentligste intentioner med loven er at søge brugerne inddraget  

 mest muligt i planlægning, udformning og tilrettelæggelse - og dermed også i  

 beslutningerne om de bestemmelser, som på lokalt plan skal danne ramme om den  

 folkeoplysende virksomhed.
 Reglerne om administration af den frie folkeoplysende virksomhed indgår nu  

 i loven om støtte til folkeoplysning og findes således ikke længere i  

 skolestyrelsesloven, jf. nu lovbekendtgørelse nr. 479 af 22. juni 1990.
Reglerne i skolestyrelsesloven om fritidsnævn og voksenundervisningsnævn  

 er ved lov om støtte til folkeoplysning ophævet.
I stedet for de nævnte  

 organer oprettes i hver kommune et folkeoplysningsudvalg.
Efter reglerne i  

 bekendtgørelse af 27. september 1990 om folkeoplysningsudvalg fastsættes de  

 nærmere bestemmelser om folkeoplysningsudvalgets sammensætning og om valg af  

 udvalgets medlemmer i en vedtægt for kommunens folkeoplysningsudvalg, der  

 vedtages af kommunalbestyrelsen.
Nedenstående er et vejledende forslag til en sådan vedtægt for kommunens  

 folkeoplysningsudvalg.
I henhold til § 32, stk. 1, i lov nr. 410 af 13. juni  

 1990 om støtte til folkeoplysning nedsætter X kommunalbestyrelse et  

 folkeoplysningsudvalg.
 § 1.  Folkeoplysningsudvalget har til opgave at udføre  

 de opgaver, der er tillagt udvalget i henhold til lov om støtte til  

 folkeoplysning, inden for de økonomiske rammer og de retningslinier, som  

 fastsættes af kommunalbestyrelsen.
 § 2.  Folkeoplysningsudvalget består af x medlemmer.
 Stk. 2.  x medlemmer vælges af kommunalbestyrelsen  

 blandt dens medlemmer.
 Stk. 3.  x medlemmer udpeges af kommunalbestyrelsen  

 efter indstilling fra oplysningsforbund og andre kredse, hvis virksomhed  

 hovedsagelig omfatter undervisning, studiekredse og foredragsvirksomhed for  

 voksne.
 Stk. 4.  x medlemmer udpeges af kommunalbestyrelsen  

 efter indstilling fra foreninger, fritids- og ungdomsklubber m.v.
Stk. 5.  x medlem udpeges af kommunalbestyrelsen efter  

 indstilling fra de lokale handicaporganisationer.
Hvis der ingen  

 organisationer er, eller de ikke ønsker sig repræsenteret . . .
 Stk. 6.  For hvert medlem af folkeoplysningsudvalget  

 udpeges en eller i prioriteret rækkefølge flere stedfortrædere.
 § 3.  2 repræsentanter for ledere, lærere og  

 medarbejdere ved virksomhed inden for de i § 2, stk. 3 og 4, nævnte områder  

 deltager i folkeoplysningsudvalgets møder, således at de to områder er  

 repræsenteret med hver sin repræsentant.
 Stk. 2.  En repræsentant for ungdomsskolebestyrelserne  

 deltager i folkeoplysningsudvalgets møder.
 Stk. 3.  En repræsentant for den kommunale forvaltning  

 deltager i folkeoplysningsudvalgets møder.
 Stk. 4.  Folkeoplysningsudvalget kan tilkalde andre  

 kommunale medarbejdere til drøftelse af særlige spørgsmål.
 Stk. 5.  Valg af de i stk. 1 nævnte repræsentanter,  

 herunder valg af stedfortrædere, finder sted ved skoleårets start.
§ 4.  Medlemmerne af folkeoplysningsudvalget udpeges  

 for en 4-årig periode, svarende til den kommunale valgperiode.
Medlemmerne  

 fortsætter, indtil nyvalg har fundet sted.
 § 5.  Hvis et medlem af folkeoplysningsudvalget  

 udtræder i løbet af valgperioden eller er inhabil i forhold til en bestemt  

 sag, indtræder stedfortræderen.
Stk. 2.  Når et medlem har forfald, kan formanden  

 indkalde stedfortræderen til midlertidigt at tage sæde i udvalget.
Har et  

 medlem forfald i mindst 1 måned, skal stedfortræderen indkaldes.
 Stk. 3.  Er der ved et medlems udtræden af  

 folkeoplysningsudvalget ingen stedfortræder, foretages suppleringsvalg for  

 resten af valgperioden.
 § 6.  Der nedsættes underudvalg . . .
§ 7.  De i § 3, stk. 1-3, nævnte repræsentanter skal  

 have tilsendt indkaldelse og dagsorden til møderne i folkeoplysningsudvalget.  

 De kan fremsætte forslag og deltager i øvrigt i udvalgets forhandlinger  

 indtil sagens afgørelse.
De har ingen stemmeret, men er berettiget til kort  

 at få deres meninger indført i beslutningsprotokollen og medtaget ved  

 beslutningens meddelelse til andre myndigheder.
Ved hvert mødes slutning  

 underskrives protokollen af mødets deltagere.
 § 8.  Folkeoplysningsudvalget vælger selv sin formand  

 og fastsætter selv sin forretningsorden.
 § 9.  Folkeoplysningsudvalgets møder afholdes for  

 lukkede døre.
Stk. 2.  Folkeoplysningsudvalget afholder møde så ofte  

 formanden eller 3 af medlemmerne finder det fornødent.
Der afholdes dog møde  

 mindst x gang(e) hvert kvartal.
 Stk. 3.  Formanden bestemmer tid og sted for møderne og  

 indkalder med mindst 14 dages varsel medlemmerne samt de i § 3, stk. 1-3,  

 nævnte repræsentanter.
Stk. 4.  Formanden fastsætter dagsorden for møderne og  

 sender senest x hverdage inden mødet til medlemmerne en dagsorden med  

 eventuelle bilag.
Såfremt et medlem ønsker et punkt optaget på dagsordenen,  

 skal det meddeles formanden senest x dage før mødet afholdes.
Stk. 5.  I særlige tilfælde kan formanden indkalde til  

 møde med kortere varsel.
Når mødet indkaldes, skal formanden så vidt muligt  

 underrette medlemmerne om de sager, der skal behandles på mødet.
 Stk. 6.  Formanden leder forhandlingerne og afstemninger  

 og drager omsorg for, at beslutningerne indføres i en beslutningsprotokol.
 Stk. 7.  Formanden drager omsorg for udførelsen af  

 beslutningerne.
 § 10.  Folkeoplysningsudvalget er beslutningsdygtigt,  

 når mindst halvdelen af medlemmerne er til stede.
Stk. 2.  Beslutninger træffes ved stemmeflertal.
Ved  

 stemmelighed er formandens stemme udslagsgivende.
 § 11.  Udgifterne ved folkeoplysningsudvalgets og dets  

 underudvalgs virksomhed afholdes af kommunen, der stiller sekretariatsbistand  

 til rådighed.
 § 12.  Folkeoplysningsudvalget aflægger hvert år  

 beretning for udvalgets virksomhed overfor kommunalbestyrelsen.
§ 13.  Vedtægterne træder i kraft den x. oktober 1990.  

 Folkeoplysningsudvalget består normalt af mellem 9 og 15 medlemmer.  

 Medlemstallet skal være ulige.
Da folkeoplysningsudvalgets størrelse må kunne  

 variere efter ønske i den enkelte kommune, overlades det til  

 kommunalbestyrelsen at træffe beslutning om, hvor mange medlemmer kommunens  

 folkeoplysningsudvalg skal bestå af, herunder om det skal have flere end 15  

 medlemmer.
 Kommunalbestyrelsen træffer beslutning om antallet af  

 kommunalbestyrelsesmedlemmer, der skal sidde i folkeoplysningsudvalget.  

 Antallet skal være mindre end halvdelen af udvalgsmedlemstallet.
Kommunalbestyrelsen afgør ud fra de lokale forhold, hvorledes vægtningen  

 skal være områderne imellem.
I øvrigt forudsættes, at områderne selv står for  

 udpegningen af deres repræsentanter i folkeoplysningsudvalget, jf. § 3, stk.  

 2, i bekendtgørelsen om folkeoplysningsudvalg, hvoraf det fremgår, at opnås  

 der på mødet enighed om valg af medlemmer og stedfortrædere, anses de  

 pågældende for valgt.
Opnås der ikke enighed, vælger kommunalbestyrelsen medlemmerne på grundlag  

 af de på mødet eller senest 7 dage efter dette fremkomne indstillinger fra de  

 pågældende organisationer m.v.
Kommunalbestyrelsen skal i den forbindelse  

 sørge for en så bredt sammensat repræsentation for områderne som muligt, samt  

 at klubberne i de kommuner, hvor de findes, sikres en rimelig repræsentation  

 i udvalget.
 Findes der ingen lokale handicaporganisationer, eller ønsker disse sig  

 ikke repræsenteret, bør det af vedtægten fremgå, om pladsen/erne skal falde  

 bort, eller om de(n) skal tildeles hovedområderne.
 Det anbefales, at der vælges flere stedfortrædere i prioriteret  

 rækkefølge, således et suppleringsvalg i løbet af valgperioden i videst  

 muligt omfang undgås.
Opmærksomheden henledes på, at det eneste krav, der stilles, er, at de  

 pågældende repræsentanter udøver egentlig leder- eller  

 lærer/medarbejdervirksomhed inden for området.
Derudover er det forudsat, at  

 hovedområderne vælger hver sin repræsentant.
 Kommunalbestyrelsen afgør, hvilken kommunal repræsentant, der skal deltage  

 i folkeoplysningsudvalgets møder.
Der tænkes specielt på repræsentanter fra folkebibliotekerne og den  

 sociale forvaltning.
Deltagelse kan kun ske efter anmodning fra  

 folkeoplysningsudvalget.
Kredsen af mødedeltagere kan i øvrigt ikke udvides.
 Kommunalbestyrelsen træffer beslutning om valgtidspunktet og er således  

 ikke forpligtet til at vælge skoleårets start.
Opmærksomheden henledes på, at det er kommunalbestyrelsen, der på baggrund  

 af en indstilling fra folkeoplysningsudvalget, træffer beslutning om  

 nedsættelse af underudvalg.
Det forudsættes, at folkeoplysningsudvalget i  

 forbindelse med sin indstilling beskriver og begrunder ønsket om nedsættelse  

 af underudvalg.
Udpegning af medlemmer af underudvalg foretages i øvrigt af  

 folkeoplysningsudvalget.
 Folkeoplysningsudvalgets forretningsorden må ikke overskride de rammer,  

 der følger af loven og de beslutninger, som kommunalbestyrelsen har truffet.  

 Forretningsordenen kan f.eks. indeholde bestemmelser om valg af næstformand.
 Det anbefales, at der aftales en møderække.
 Omfattende bilagsmateriale kan dog fremlægges til gennemsyn på rådhuset  

 eller på et af folkeoplysningsudvalget nærmere fastsat sted.
 Bestemmelsen omfatter kun medlemmer og ikke tilforordnede.
