 Ifølge aftale indgået den 21. september 1993 i Lusaka mellem Danmark og  

 Zambia yder den danske regering et beløb på 75,2 millioner kroner i støtte  

 til første fase (1993-1994) af et sundhedssektorstøtteprogram i Zambia.
Bevillingen er et tilskud til den zambiske regerings sundhedsreform.  

 Formålet med den danske støtte er at forberede en decentralisering til  

 distrikterne i 1995 samt hindre, at der i tiden indtil da sker en yderligere  

 forringelse af sundhedssystemet.
Den danske indsats vil bestå i driftsstøtte  

 til landets distrikter samt levering af medicin til bydistrikterne.
Endvidere  

 skal der udvikles et kvalitetssikringssystem med henblik på at øge kvaliteten  

 af ydelserne inden for den primære sundhedstjeneste.
 Overenskomsten trådte i kraft den 21. september 1993 og vil have en  

 varighed af ca. 15 måneder.
