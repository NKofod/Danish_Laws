Fusion af udenlandske selskaber LR af 9. marts 1999, 99/98-4314-0262 Reference FUL § 15, stk. 6 LV 1998 S.D.1.12.6 En aktionær, A, havde i 1996 erhvervet 11.444 stk.  

 aktier i Grand Metropolitan, som er hjemmehørende i Storbritannien.  

 Aktionæren er i forbindelse med en fusion mellem Grand Metropolitan og  

 Guiness vederlagt med aktier i det fortsættende selskab Guiness i  

 forholdet 1:1. Guiness ændrer i forbindelse med fusionen navn til Diago  

 PLC.
 Aktionæren ansøgte Ligningsrådet om  

 tilladelse til at anvende fusionsskattelovens regler om succession på  

 aktionærsiden i forbindelse med ovennævnte fusion, jf. lovens §  

 15, stk. 6.
 Udover en bankudskrift vedrørende foretagne  

 ændringer i aktionærens depot, er der til brug for  

 sagsbehandlingen alene modtaget uddrag af et dokument, som skulle  

 vedrøre den aktuelle fusion.
 Ligningsrådet imødekom ikke  

 ansøgningen, idet det fremsendte materiale ikke var  

 tilstrækkeligt til at danne grundlag for en vurdering af, om fusionen  

 opfylder betingelserne for at være en skattefri fusion efter  

 fusionsskattelovens regler.
 Afgørelsen er bindende for alle danske  

 aktionærer i ovennævnte selskaber.
