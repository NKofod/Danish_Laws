Uddannelse som Heil-praktiker i Tyskland ikke godkendt som  

 uddannelsesstøtteberettigende Undervisnings- og Forskningsministeriets skrivelse af 22. maj 1990  

 (afkortet):
 Ved brev af 25. november 1989 har De klaget over Styrelsen for Statens  

 Uddannelsesstøttes afgørelse om uddannelsesstøtte til Deres uddannelse i  

 Tyskland.
Undervisningsministeriet har i anledning af Deres klage indhentet den i  

 kopi vedlagte udtalelse af 7. maj 1990 fra styrelsen.
Udtalelsen var vedlagt  

 kopi af styrelsens akter i sagen.
 Det fremgår af sagen, at det drejer sig om en 20-måneders uddannelse som  

 Heil-praktiker ved D... Schulen f FCr Naturheilverfahren i Vesttyskland.
Ved skrivelse af 20. november 1989 afslog styrelsen at godkende Deres  

 uddannelse som støtteberettigende.
Afslaget begrundedes med, at uddannelsen  

 ikke i sig selv giver en erhvervskompetence, der kan finde almindelig  

 anvendelse i Danmark, og at en tilsvarende uddannelse i Danmark ikke ville  

 give adgang til uddannelsesstøtte.
Styrelsen henviste til § 3, stk. 4, i  

 bekendtgørelse nr. 178 af 20. marts 1989 om uddannelsesstøtte, som ændret ved  

 bekendtgørelse nr. 406 af 8. juni 1989.
 I sin udtalelse fastholder styrelsen sin tidligere afgørelse.
I denne anledning skal man meddele, at Undervisningsministeriet er enigt i  

 den af Styrelsen for Statens Uddannelsesstøtte trufne afgørelse.
Det er bl.a.  

 en betingelse for godkendelse af en uddannelse i udlandet som  

 støtteberettigende, at den opfylder de samme betingelser, som gælder for  

 godkendelse af en uddannelse i Danmark.
En uddannelse i Danmark som  

 Heil-praktiker ville ikke kunne godkendes som støtteberettigende i Danmark.  

 Den kan derfor heller ikke godkendes som støtteberettigende i udlandet.
Der  

 henvises til bekendtgørelsens § 3, stk. 4, jfr. stk. 1.
