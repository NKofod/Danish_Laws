En klager K's mor M kautionerede sammen med to andre kautionister for  

 K' søsters S og dennes ægtefælles engagement med et pengeinstitut P.
Det var  

 i kautionserklæringen anført, at såvel debitors som en kautionists arvinger  

 hæftede i gældsvedgåelsesboet solidarisk for afdødes forpligtelser.
Efter at  

 M var afgået ved døden, blev M's bo overtaget til privat skifte af K og S.  

 Der blev ikke udstedt proklama, og kautionen blev ikke anmeldt.
Efter  

 misligholdelse af det kautionssikrede engagement indbetalte den ene af de to  

 øvrige kautionister halvdelen af kautionsforpligtelsen til P.
P rettede  

 herefter hanvendelse til K om betaling af den øvrige halvdel af  

 kautionsforpligelsen, som K herefter indbetalte under protest.
K indbragte  

 sagen for Ankenævnet med påstand om, at P tilpligtedes at anerkende, at  

 kautionsforpligtelsen var uforbindende, subsidiært at K alene hæftede for den  

 resterende kautionsforpligtelse i forhold til sin arveandel.
K fik ikke  

 medhold.
 Kendelse af 3. april 1992 i-sag nr. 605/1991 (Kaution, skiftelovens §  

 53).
Klageren K's mor M kautionerede i 1986 sammen med 2 andre kautionister for  

 enhver forpligtelse, som K's søster S og dennes ægtefælle havde eller måtte  

 få overfor pengeinstituttet P, dog til sammen for et beløb på indtil 75.000  

 kr.
Kautionserklæringens bagside indeholdt forinden underskrift bl.a.  

 følgende bestemmelse:
 »Såvel debitors som en kautionists arvinger hæfter i  

 gældsvedgåelsesboer solidarisk for afdødes forpligtelser«.
I 1987 døde M, hvis bo blev overtaget til privat skifte af K og S.  

 Proklama blev ikke udstedt, og kautionen blev ikke anmeldt.
K og S arvede  

 hver 110.637 kr.
Efter misligholdelse af det kautionssikrede engagement i 1990 indbetalte  

 den ene af de to øvrige kautionister 37.500 kr. til P.
P rettede derpå  

 henvendelse til K om betaling af 37.500 kr., som K herefter under protest  

 indbetalte.
K indbragte sagen for Ankenævnet med påstand om, at P  

 tilpligtedes at anerkende, at kautionsforpligtelsen var uforbindende  

 subsidiært, at K alene hæftede for den resterende kautionsforpligtelse i  

 forhold til sin arveandel.
 P nedlagde påstand om frifindelse.
 Ankenævnet tog P's påstand til følge med følgende bemærkninger:
»Ankenævnet finder (...) ikke grundlag for at fastslå, at den i  

 kautionsdokumentet indeholdte bestemmelse om, at en kautionists arvinger i  

 gældsvedgåelsesboer hæfter solidarisk for afdødes forpligtelser, ikke kan  

 anses for tiltrådt af M.
I medfør af skiftelovens § 81, jfr. § 53, påhviler  

 der herefter K en solidarisk hæftelse for afdødes kautionsforpligtelse over  

 for P.« (* 1) Offentliggjort i Fagskrift for Finansvæsen og Ankenævnets  

 årsberetning for 1992.
