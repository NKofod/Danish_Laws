Konkrete afgørelser vedr. § 1, stk. 1 fra ÅB 2006 IV (N.j.nr. 06-520-01997) En pædagog i ansøgers skolefritidsordning anmeldte til politiet, at ansøger havde fortalt, at skadevolder havde forsøgt at få sin tissemand op i hendes tissekone.
Ansøger var på gerningstidspunktet 9 år gammel.
Politiet efterforskede herefter sagen og foretog bl.a. afhøring af ansøger, dennes moder og den udpegede skadevolder.
Skadevolder erkendte over for politiet at have rørt ansøger i skridtet.
Politiet henlagde sagen, da skadevolderen ikke var fyldt 15 år på gerningstidspunktet.
 Nævnet fandt på grundlag af afhøringsrapporterne samt de lægelige oplysninger i sagen, at det måtte anses for tilstrækkeligt sandsynliggjort, at ansøger var blevet krænket af skadevolder, og nævnet tilkendte derfor ansøger en godtgørelse for tort på 20.000 kr.
