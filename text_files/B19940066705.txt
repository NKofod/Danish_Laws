 I henhold til § 4, stk. 6, § 7, stk. 3, og § 9, stk. 3, i lov om  

 beskatning af fortjeneste ved afståelse af fast ejendom, jf.  

 lovbekendtgørelse nr. 538 af 20. juni 1994, bestemmes følgende:
Kontantværdiansættelse af anskaffelses- og  

 afståelsessummer § 1.  Anskaffelses- og afståelsessummer for fast  

 ejendom omregnes efter ejendomsavancebeskatningslovens § 4 til kontantværdi.
 Stk. 2.  Omregningen efter stk. 1 sker efter kursen på  

 anskaffelsestidspunktet eller på gældsstiftelsestidspunktet, hvis gælden er  

 stiftet efter anskaffelsestidspunktet, jf. § 2, stk. 2.
 § 2.  Ved overdragelsestidspunktet (anskaffelses- og  

 afståelsestidspunktet) forstås tidspunktet for slutsedlens underskrift i  

 forbindelse med sælgerens anskaffelse henholdsvis afståelse af ejendommen.  

 Hvis der ikke foreligger slutseddel, er overdragelsestidspunktet det  

 tidspunkt, hvor der er indgået bindende aftale om overdragelse af ejendommen.
 Stk. 2.  Ved omregning af gæld, der er stiftet efter  

 anskaffelsestidspunktet, ansættes værdien efter kursen på følgende  

 tidspunkter:
 Stk. 3.  Når en gældspost, der er medregnet ved  

 beregningen af anskaffelsessummens kontantværdi, indfries helt eller delvis i  

 ejerperioden ved ekstraordinære afdrag, ansættes værdien af den indfriede  

 gæld efter kursen på det tidspunkt, hvor sælger er endeligt frigjort for hele  

 gælden eller for den del af gælden, der forholdsmæssigt svarer til de  

 ekstraordinære afdrag.
 § 3.  Den ikke kontante del af anskaffelses- og  

 afståelsessummer omregnes til kursværdi efter følgende regler:
Stk. 2.  Den børskurs, der skal anvendes efter stk. 1,  

 er alle handler-kursen.
Alle handler-kursen beregnes af Københavns Fondsbørs  

 som et vejet gennemsnit af alle de handler, der indgår i  

 alle-handleromsætningen, på det i § 1, stk. 2 nævnte tidspunkt, jf. dog stk.  

 1, nr. 3. For så vidt angår obligationer, der er optaget til offentlig  

 notering på en udenlandsk fondsbørs eller som handles på et andet udenlandsk  

 marked, der er offentligt anerkendt, regelmæssigt arbejdende og åbent for  

 offentligheden, anvendes den kurs, hvortil obligationen er noteret.
Såfremt  

 fondsbørsen eller markedet befinder sig i en stat, der ikke er medlem af Den  

 Europæiske Union, skal fondsbørsen eller markedet være godkendt af  

 Finanstilsynet.
 Stk. 3.  Realkreditlån, der ikke omfattes af stk. 1,  

 skal kontantomregnes til den kurs, hvortil lånet på det aktuelle tidspunkt  

 kan indfries i henhold til de indfrielsesvilkår, som gælder for det  

 pågældende lån.
§ 4.  Fordringer og gæld, der ikke omfattes af § 3,  

 skal kursansættes til handelsværdien.
Som vejledning kan anvendes et af Told-  

 og Skattestyrelsen offentliggjort tabelmateriale, idet der dog skal tages  

 hensyn til eventuelle særlige forhold.
Tabelmaterialet udarbejdes kvartalsvis  

 af Told- og Skattestyrelsen på grundlag af kursforholdene ved udgangen af det  

 forudgående kvartal og kan rekvireres hos den kommunale skattemyndighed.
Stk. 2.  Udlandslån med statslig kurssikring (K-lån) med  

 en fastsat lav rente i en periode, hvorefter restgælden refinansieres ved  

 optagelse af et obligationslån, kursansættes i den første periode efter det i  

 stk. 1 nævnte tabelmateriale.
Ved afståelse af ejendommen efter den fastsatte  

 periode anvendes reglerne i § 3.
 § 5.  For gæld, der kan indfries til pari, kan der  

 ikke anvendes en kurs over 100.
 § 6.  Brugs-, rente- og indtægtsnydelser medtages til  

 den kapitaliserede værdi, jf. bekendtgørelse nr. 699 af 16. oktober 1991 om  

 arve- og gaveafgift.
 Stk. 2.  Ved overdragelse af en ejendom, hvorpå der  

 hviler en forpligtelse som nævnt i stk. 1, opgøres kapitalværdien efter  

 ydelsens årlige værdi og kapitaliseringsfaktorerne på  

 overdragelsestidspunktet.
 § 7.  Den i ejendomsavancebeskatningsloven omtalte  

 fordeling af ejendomsværdien på ejerboligen (stuehuset) og på den øvrige  

 ejendom foretages af vurderingsrådet i de tilfælde, hvor fordelingen ikke er  

 foretaget i forbindelse med den seneste vurdering forud for afståelsen.
Stk. 2.  Som beregningsgrundlag anvendes den seneste  

 forud for afståelsen ansatte kontantejendomsværdi.
Fordelingen foretages i  

 øvrigt efter samme retningslinier som fordelinger, der foretages i  

 forbindelse med vurderingen i henhold til vurderingslovens § 33, stk. 4 og 5,  

 samt stk. 7, 1. pkt.
Stk. 3.  Den skattepligtige kan anmode om fordeling, når  

 der er indgået en bindende aftale om ejendommens overdragelse.
Fordelingen  

 kan endvidere begæres af skattemyndighederne i forbindelse med  

 skatteansættelsen.
Stk. 4.  Vurderingsrådets fordeling kan påklages til  

 skyldrådet.
Klagefristen er 4 uger fra den dag, afgørelsen er meddelt den  

 pågældende.
Skyldrådets afgørelse kan indbringes for Landsskatteretten efter  

 reglerne i skattestyrelsesloven.
Særlige bestemmelser for ejendomme, der har  

 fået afløst § 8.  Hvis afløsningssummen efter § 21, stk. 1, eller  

 § 22, stk. 1, i Landbrugsministeriets bekendtgørelse nr. 471 af 22. juni 1990  

 om statshusmandsbrug m.m., og jordrente er fastsat til kontantgrundværdien  

 efter fradrag for forbedringer ved den på tidspunktet for  

 afløsningsbegæringens indgivelse sidst udsendte offentlige ejendomsvurdering,  

 er bygningsværdien den kontante forskelsværdi ved denne vurdering.
 § 9.  Hvis afløsningssummen efter § 21, stk. 2, i den  

 ovenfor i § 8 nævnte bekendtgørelse er fastsat til et mindstebeløb med tillæg  

 af 25 pct., eller hvis Hypotekbanken efter § 22, stk. 2, har forlangt  

 afløsningssummen fastsat til grundværdien under hensyntagen til muligheden  

 for en økonomisk bedre anvendelse af jorden end landbrug, gartneri eller  

 lignende, ansætter den kommunale skattemyndighed bygningsværdien.
Stk. 2.  Bygningsværdien ansættes efter de kontante  

 prisforhold pr. 1. januar i det kalenderår, hvor afløsningsbegæringen er  

 indgivet og efter bygningernes tilstand på tidspunktet for den seneste  

 vurdering.
Ved ansættelsen af bygningsværdien tages hensyn til størrelsen af  

 det værditab, der skønnes at ville indtræde i tilfælde af ejendommens  

 overgang til anden anvendelse end anvendelsen forud for afløsningsbegæringens  

 indgivelse.
 § 10.  Såfremt ejeren efter § 23, stk. 1, i den  

 ovenfor i § 8 nævnte bekendtgørelse har anmodet vurderingsmyndighederne om at  

 foretage en vurdering til brug ved afløsningssummens fastsættelse, ansætter  

 den kommunale skattemyndighed bygningsværdien efter bestemmelsen i § 9, stk.  

 2.
 § 11.  Når bygningsværdien er ansat af den kommunale  

 skattemyndighed, kan den påklages i forbindelse med klage over ansættelsen af  

 indkomst og formue efter de herom i skattestyrelsesloven gældende  

 bestemmelser.
 Ikrafttrædelsesbestemmelser m.v.
 § 12.  Bekendtgørelsen træder i kraft den 23. juli  

 1994.
 Stk. 2.  Samtidig ophæves:
