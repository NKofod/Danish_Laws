I medfør af § 60, stk. 1, og § 61, stk. 2, i lov om erhvervsdrivende fonde, jf. lovbekendtgørelse nr. 756 af 18. november 1991, fastsættes:
Anmeldelser § 1.  Alle anmeldelser til Erhvervs- og  

 Selskabsstyrelsen skal ske ved benyttelse af de dertil af styrelsen  

 foreskrevne blanketter.
 § 2.  Anmeldelse om stiftelse af en fond eller  

 omdannelse af en fond efter lov om erhvervsdrivende fonde § 51 skal i det  

 mindste angive:
 Stk. 2.  Med anmeldelsen skal følge i original eller af  

 bestyrelsen bekræftet kopi:
 Stk. 3.  Samtidig med anmeldelsen betales den herfor  

 fastsatte afgift.
 § 3.  Ændres en fonds vedtægt eller ændres forhold,  

 hvorom anmeldelse er sket, skal anmeldelse herom indsendes inden en måned til  

 Erhvervs- og Selskabsstyrelsen.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal der indsendes dateret  

 vedtægt med den fuldstændige ordlyd i den nye affattelse.
 § 4.  Anmeldelsen, der skal være underskrevet af alle  

 bestyrelsesmedlemmer, hvis underskrifter skal bekræftes af en notar, en  

 advokat eller 2 vitterlighedsvidner, indleveres med bilag samt 2 bekræftede  

 kopier af disse til Erhvervs- og Selskabsstyrelsen.
 Stk. 2.  Dokumenterne skal være affattet på dansk.
 Indsendelse af årsregnskaber m.v.
§ 5.  Godkendt årsregnskab, herunder eventuelt  

 koncernregnskab, årsberetning samt revisionspåtegning indsendes til Erhvervs-  

 og Selskabsstyrelsen.
Disse dele udgør en helhed og indsendes inden 6 måneder  

 efter regnskabsårets udgang.
 Stk. 2.  I fonde, der anvender årsregnskabslovens §§ 2  

 c, 25 eller 55, skal det af årsregnskabet, årsberetningen eller  

 koncernregnskabet fremgå, at bestyrelse og eventuel direktion anser  

 betingelserne for at anvende de omhandlede undtagelser for opfyldt.
 Stk. 3.  Fondsmyndigheden kan forlange indsendt en  

 særskilt fortegnelse over de legatmodtagere, der efter bestyrelsens  

 beslutning har modtaget ydelser af fondens overskud i henhold til formålet.
§ 6.  Dokumenterne indsendes i original eller i  

 bekræftet kopi eller genpart, der gengiver samtlige underskrifter og  

 ledelsesmedlemmers eventuelle påtegninger.
Indsendes et dokument i kopi eller  

 genpart, skal navn, stilling og bopæl for den person, der har bekræftet  

 kopien eller genparten, fremgå af bekræftelsen.
Er flere dokumenter i kopi  

 (genpart) sammenhæftede, skal det af bekræftelsen fremgå, hvorvidt den  

 omfatter alle de sammenhæftede kopier (genparter).
Stk. 2.  Dokumenterne skal være egnet til gengivelse ved  

 mikrofotografering.
På de enkelte sider skal der være bred margen til den  

 hæftede side.
De enkelte sider i dokumenterne må ikke være klæbet sammen, men  

 skal blot hæftes sammen, medmindre dokumentet er trykt på falsede ark.  

 Skønnes det, at et dokument ikke opfylder ovenstående krav, kan Erhvervs- og  

 Selskabsstyrelsen forlange et nyt dokument, der opfylder kravene, indsendt i  

 stedet.
Det kan forlanges, at dokumentet udfærdiges på ensfarvet hvidt papir  

 i A-4 format, trykt eller maskinskrevet med tydelig sort skrift.
 Stk. 3.  Dokumenterne skal være affattet på dansk og med  

 beløbene angivet i danske kroner.
 Stk. 4.  Fondens fulde navn og registreringsnummer samt  

 regnskabsåret, der skal være i overensstemmelse med fondens registrerede  

 vedtægter, jf. lov om erhvervsdrivende fonde § 7, stk. 1, nr. 9, skal fremgå  

 af dokumenterne.
 Registrering og offentliggørelse m.v.
 § 7.  Oplysninger om et anmeldt forhold optages i  

 registeret over erhvervsdrivende fonde (registreres), hvis det anmeldte ikke  

 er i strid med lov om erhvervsdrivende fonde, med bestemmelser fastsat i  

 medfør af denne lov med vedtægten eller med bestemmelser i eller bestemmelser  

 fastsat i medfør af andre love, hvis overholdelse Erhvervs- og  

 Selskabsstyrelsen finder nødvendig for at kunne gennemføre registrering.  

 Tilsvarende gælder meddelelser, årsregnskaber m.v., der indgives med henblik  

 på registrering eller offentliggørelse efter bestemmelser i eller  

 bestemmelser fastsat i medfør af lov.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
§ 8.  Registeret over erhvervsdrivende fonde føres  

 efter Erhvervs- og Selskabsstyrelsens bestemmelse.
Enhver fond får et  

 registreringsnummer.
Datoen for registreringen og for nye eller omdannede  

 fondes vedkommende registreringsnummer indføres i registeret.
§ 9.  Er det bekendtgjort, at et årsregnskab m.v. er  

 modtaget, kan nyt, omgjort årsregnskab m.v. ikke antages til  

 offentliggørelse, medmindre Erhvervs- og Selskabsstyrelsen skønner at  

 offentliggørelse af det nye årsregnskab m.v. er i regnskabsbrugernes  

 interesse som en nødvendig rettelse af væsentlige eller åbenbare fejl eller  

 som berigtigelse af ulovlige forhold.
Et omgjort årsregnskab m.v., der  

 modtages efter udløbet af det følgende regnskabsår, kan ikke antages til  

 offentliggørelse.
 Stk. 2.  Kan et omgjort årsregnskab m.v., ikke antages  

 til offentliggørelse, og svarer dettes balance ikke til balancen for det  

 oprindeligt offentliggjorte årsregnskab, foretages de nødvendige tilpasninger  

 i årsregnskabet for det følgende regnskabsår. Årsregnskabslovens § 26, stk.  

 2, 2. pkt., jf. lov om erhvervsdrivende fonde § 28, stk. 2 finder anvendelse.
 Stk. 3.  Kan et omgjort årsregnskab m.v. antages til  

 offentliggørelse, skal det oprindeligt offentliggjorte årsregnskab m.v. være  

 offentligt tilgængeligt tillige med det omgjorte.
 Offentlighed m.v.
§ 10.  Dokumenter i Erhvervs- og Selskabsstyrelsen er  

 offentligt tilgængelige.
Dette gælder dog ikke attester om personlige forhold  

 samt dokumenter, der indeholder oplysninger om modtagelse af midler fra  

 fonden.
 Stk. 2.  Årsregnskaber, årsberetninger eller  

 koncernregnskaber, jf. lov om erhvervsdrivende fonde § 28, stk. 1, samt  

 revisonspåtegning på disse dokumenter, er dog, uanset de deri indeholdte  

 oplysninger, offentligt tilgængelige.
 Stk. 3.  Bestemmelsen i stk. 1, 1. punktum, gælder kun i  

 det omfang Erhvervs- og Selskabsstyrelsen bestemmer det for:
 § 11.  Dokumenter, der er offentligt tilgængelige i  

 Erhvervs- og Selskabsstyrelsen, kan på forlangende gennemses i styrelsens  

 ekspedition.
 Stk. 2.  Udskrifter af styrelsens oplysninger om fonde  

 samt fotokopier eller aftryk af eventuelle mikrofilm af de dokumenter, der er  

 offentligt tilgængelige, kan fås i styrelsen.
 Stk. 3.  Erhvervs- og Selskabsstyrelsen kan bestemme, at  

 fotokopi eller aftryk af mikrofilm også kan tages ved selvbetjening af  

 kopieringsapparater opstillet i styrelsen.
 Stk. 4.  Erhvervs- og Selskabsstyrelsen kan bestemme, at  

 alle eller bestemte offentligt tilgængelige oplysninger om flere fonde kan  

 fås maskinelt efter særlig aftale eller i henhold til eventuelle af styrelsen  

 fastsatte almindelige bestemmelser.
 Stk. 5.  For de i denne bestemmelse omhandlede  

 oplysninger betales det fastsatte gebyr.
 § 12.  Erhvervs- og Selskabsstyrelsens afgørelser i  

 medfør af denne bekendtgørelse kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
Ikrafttrædelsesbestemmelser § 13.  Bekendtgørelsen træder i kraft den 1. januar  

 1992. Samtidig ophæves bekendtgørelse nr. 104 af 19. februar 1990 om  

 anmeldelser m.v. til Erhvervs- og Selskabsstyrelsens register for  

 erhvervsdrivende fonde.
§ 14.  For fonde, som er oprettet inden 1. januar 1985  

 finder § 2 tilsvarende anvendelse.
Med anmeldelsen af disse fonde indsendes  

 det seneste årsregnskab.
