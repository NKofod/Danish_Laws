 Arbejdsløshedskassen  

 henlagde den 19. december 1999 sagen fordi medlemmet ikke var fremkommet med  

 udbedte oplysninger.
Medlemmet  

 anmodede den 17. september 2001 arbejdsløshedskassen om at genoptage sagen.
I  

 forbindelse hermed oplyste medlemmet at han ikke kunne drive selvstændig  

 virksomhed  

 efter konkursen den 29. februar 1996. Han kunne ikke få momsnummer på grund  

 af  

 gæld.
Fra Øernes Ejendomskapital A/S havde medlemmet i 1996 haft en indtægt  

 på  

 kr. 47.000,-, i 1997 på kr. 107.000,-, i 1998 på kr. 134.000,- og i 1999 på  

 kr.  

 28.000,-. I hvert af årene 1997, 1998 og 1999 havde medlemmet haft en  

 arbejdsopgave der havde givet ham en indtægt på henholdsvis kr. 57.500,-, kr.  

 70.000,- og kr. 24.000,-. Vedrørende arbejdsopgaverne for Øernes  

 Ejendomskapital A/S var der ingen ansættelseskontrakt og ingen lønsedler.  

 Medlemmet oplyste at alle arbejdsopgaverne var momsfri, og der var ikke  

 betalt  

 skat af indkomsterne.
Han havde ikke indgivet selvangivelse for 1996, 1997 og  

 1998 og var blevet skønsmæssigt ansat.
Arbejdsløshedskassen  

 traf den 10. januar 2002 afgørelse om at medlemmet ikke kunne få udbetalt  

 efterløn fordi han ikke opfyldte beskæftigelseskravet.
Dette skyldtes at  

 selvstændig virksomhed kun kunne medregnes til opfyldelse af  

 beskæftigelseskravet hvis virksomhedens over-/underskud var anmeldt til  

 skattevæsenet.
 Direktoratet  

 tiltrådte den 2. maj 2002 arbejdsløshedskassens afgørelse fordi medlemmet  

 ikke  

 havde indgivet selvangivelser for 1996, 1997 og 1998. Skattemyndighederne  

 havde  

 skønsmæssigt ansat skattepligtig indkomst og formue for disse år.
 På sit  

 møde den 3. april 2003 hjemviste ankenævnet sagen til afgørelse i  

 direktoratet  

 idet nævnet finder at medlemmet opfyldte betingelsen om at have oplyst  

 skattevæsenet om overskud eller underskud fra virksomheden og om at have  

 anmeldt lovpligtige momsangivelser.
Nævnet  

 lagde vægt på at medlemmet - efterfølgende - indgav selvangivelser til  

 skattevæsenet for 1996, 1997 og 1998 om overskud af virksomheden.
Nævnet  

 lagde  

 også vægt på at medlemmet ikke var momsregistreret på grund af gæld hvorfor  

 han  

 ikke kunne anmelde momsangivelser.
 Direktoratet  

 anmodedes herefter om at tage stilling til spørgsmålet om hvorvidt  

 medlemmet  

    

 ansås for at have udøvet  

 selvstændig virksomhed i væsentligt omfang i mindst 52 uger inden for de  

 sidste  

 3 år som betingelse for dagpengeret og dermed for overgang til efterløn pr.  

 1.  

 januar 1999. Såfremt direktoratet ikke fandt at medlemmet opfyldte denne  

 betingelse, anmodedes direktoratet om at tage stilling til medlemmets krav om  

 tilbagebetaling af kontingent.
 Nævnet  

 ændrede således direktoratets afgørelse.
Selvstændig virksomhed i væsentligt omfang, 52 uger, 3 år,  

 beskæftigelseskrav, dagpengeret, efterløn Ankenævnet har behandlet  

 Deres sag på møde den 3. april 2003.
Nævnet traf følgende A F G Ø R E L S E Ankenævnet hjemviser på  

 denne baggrund sagen til afgørelse i direktoratet idet nævnet finder at De  

 opfylder betingelsen om at have oplyst skattevæsenet om overskud eller  

 underskud fra virksomheden og om at have anmeldt lovpligtige momsangivelser.
Ankenævnet lægger vægt på at  

 De - efterfølgende - indgav selvangivelser til skattevæsenet for 1996, 1997  

 og  

 1998 om overskud af virksomheden.
Nævnet lægger også vægt på at De ikke var  

 momsregistreret på grund af gæld hvorfor De ikke kunne anmelde  

 momsangivelser.
 Direktoratet anmodes  

 herefter om at tage stilling til spørgsmålet om hvorvidt De  

    

 anses for at have udøvet selvstændig virksomhed  

 i væsentligt omfang i mindst 52 uger inden for de sidste 3 år som betingelse  

 for dagpengeret og dermed for overgang til efterløn pr. 1. januar 1999.  

 Såfremt  

 direktoratet ikke finder at De opfylder denne betingelse, anmodes  

 direktoratet  

 om at tage stilling til Deres krav om tilbagebetaling af kontingent.
BEGRUNDELSE Ankenævnet lægger til grund  

 at i  

 	  

    

 Deres advokatbestalling blev deponeret  

 den 15. februar 1996, i  

 	  

    

 Deres advokatvirksomhed som De havde  

 drevet som hovedbeskæftigelse, gik konkurs den 29. februar 1996, i  

 	  

    

 De blev momsafmeldt den 29. februar 1996  

 på grund af konkursen, i  

 	  

    

 De ansøgte om efterløn fra den 1. januar  

 1999, i  

 	  

    

 De i 1996, 1997 og 1998 havde indtægter  

 fra xxx på henholdsvis kr. 47.000,-, kr. 107.000,- og kr. 134.000,-, i  

 	  

    

 De herudover i 1997 og 1998 havde haft  

 en arbejdsopgave hvert af disse år der havde givet Dem en indtægt på  

 henholdsvis kr. 57.500,- og kr. 70.000,-, i  

 	  

    

 der var ingen ansættelseskontrakt og  

 ingen lønsedler vedrørende arbejdsopgaverne for xxx, i  

 	  

    

 der var ikke betalt skat af  

 indkomsterne, i  

 	  

    

 De havde ikke indgivet selvangivelse for  

 1996, 1997 og 1998 og var blevet skønsmæssigt ansat, og at i  

 	  

    

    

 De siden har indleveret selvangivelser for  

 1996, 1997 og 1998 og oplyst de ovenfor nævnte beløb.
Det fremgår af reglerne i  

 arbejdsløshedsforsikringsloven og i bekendtgørelsen om beskæftigelseskrav,  

 dagpengeperiode og aktivperiode at det er en betingelse for overgang til  

 efterløn at medlemmet er dagpengeberettiget.
For at være dagpengeberettiget  

 skal et medlem opfylde beskæftigelseskravet.
En selvstændig erhvervsdrivende  

 skal have udøvet selvstændig virksomhed i væsentligt omfang i mindst 52 uger  

 inden for de sidste 3 år.
Ved væsentligt omgang forstås at beskæftigelsen i  

 den  

 selvstændige virksomhed har haft et omgang der kan sidestilles med lønarbejde  

 i  

 over 30 timer pr. uge.
Selvstændig virksomhed kan kun medregnes til  

 opfyldelse  

 af beskæftigelseskravet hvis over- eller underskud fra virksomheden er oplyst  

 til skattevæsenet, og hvis virksomheden har anmeldt lovpligtige  

 momsangivelser.
Ankenævnet har ved  

 afgørelsen lagt vægt på at xxx Kommune, Skatteafdelingen, den 17. januar 2003  

 har oplyst: "...Skatteafdelingen har anset xxx for at være selvstændig  

 erhvervsdrivende for alle årene...Skatteafdelingen har ikke på noget  

 tidspunkt  

 betvivlet validiteten af de oplysninger som advokat xxx, har bekræftet, men  

 har  

 udelukkende foretaget et konkret skøn over indkomsterne for hvert af årene  

 1996-1998. Oplysningerne fra advokat xxx, er indgået efter at  

 Skatteafdelingen  

 har foretaget de skønsmæssige ansættelser for indkomstårene 1996-1998, men  

 dette har ikke bevirket at der er foretaget ændringer i de tidligere skøn,  

 idet  

 honorarerne kan indeholdes i de foretagne skøn..." Ankenævnet finder på den  

 baggrund at De opfylder betingelsen om at have oplyst skattevæsenet om  

 overskud  

 eller underskud af virksomheden og om at have anmeldt lovpligtige  

 momsangivelser, som krævet i direktoratets bekendtgørelse nr. 1077 af 23.  

 december 1998 om beskæftigelseskrav, dagpengeperiode og aktivperiode § 5,  

 stk.  

 og stk. 4.
Ankenævnet henviser til Arbejdsministeriets  

 bekendtgørelse nr. 587 af 10. august 1998 af lov om arbejdsløshedsforsikring  

 m.v. - som ændret ved lov nr. 1000 af 23. december 1998 - § 53, stk. 2, litra  

 a, og § 75 b, stk. 1, nr. 3, og Direktoratet for  

 Arbejdsløshedsforsikringens bekendtgørelse nr. 1077 af 23. december 1998 om  

 beskæftigelseskrav, dagpengeperiode og aktivperiode § 5, stk. 1 og stk. 4.
 Ankenævnet ændrer således  

 direktoratets afgørelse af 2. maj 2002.
På ankenævnets vegne xxx  

  

 fuldmægtig De kan læse om afgørelsens  

 faktiske og retlige grundlag på de følgende sider.
 Kopi til:
Arbejdsløshedskassen xxx Arbejdsdirektoratet  

  

 + akter 1. Sagsforløb Direktoratet fremstiller  

 sagen på følgende måde:
 "Det fremgår af sagen,  

 at De er født den xxx, og at De har søgt om at overgå til efterløn pr. 1.  

 januar 1999.
På blanket AR256  

 underskrevet af Dem den 30. december 1998 har De blandt andet oplyst, at  

  

 virksomhedens navn er Advokatfirma xxx, at  

  

 virksomhedens branche er advokatvirksomhed, at  

  

 De ønsker at overgå til efterløn den 1. januar 1999, at  

  

 Deres ophør med drift af selvstændig virksomhed er endeligt, at  

  

 virksomheden har været drevet som enkeltmandsfirma, at  

  

 ophøret er sket ved konkurs pr. 29. februar 1996, og at  

  

 virksomheden i hele perioden har været Deres hovedbeskæftigelse.
Den 26. marts 1999 var De i  

 telefonisk kontakt med Deres a-kasse.
Det fremgår af telefonnotatet, at De  

 har  

 drøftet beregning af efterløn med a-kassen.
Det fremgår også af notatet, at  

 De  

 arbejdsmæs-sigt ikke har lavet noget i ca. to måneder efter virksomhedens  

 konkurs den 29. februar 1996. Det fremgår, at De efter de to måneder begyndte  

 at lave små opgaver som selvstændig.
De anførte, at De siden en gang i 1997  

 har  

 haft arbejde som selvstændig konsulent for xxx.
De anførte også, at De i 1998  

 har  

 haft en omsætning på ca. 150.000 kr.
Det fremgår yderligere af  

 telefonnotatet,  

 at a-kassen bad Dem indsende dokumentation for omsætningen samt en  

 beskrivelse  

 af, hvad De har haft af beskæftigelse i perioden efter februar 1996.
 A-kassen skrev til Dem ved brev  

 af 15. juni 1999. I brevet henviste a-kassen til telefonsamtale af 26. marts  

 1999 og mindede Dem om at indsende materiale til brug for  

 efterlønsansøgningen.  

 De blev også bedt om at redegøre for Deres beskæftigelsesmæssige forhold fra  

 den 29. februar 1996 til den 1. januar 1999.
A-kassen skrev til Dem ved  

 brev af 1. juli 1999. A-kassen anførte i brevet blandt andet, at såfremt De  

 ikke inden 14 dage har indsendt det af a-kassen udbedte materiale, vil Deres  

 ansøgning om efterløn blive henlagt.
Kopi af a-kassens brev af 15. juni 1999  

 til Dem var vedlagt.
A-kassen skrev til Dem igen  

 ved brev af 6. september 1999. I brevet er det blandt andet anført, at  

 såfremt  

 De ikke inden 14 dage fremsender det af a-kassen udbedte materiale, vil Deres  

 ansøgning om efterløn blive henlagt.
Kopi af a-kassens brev af 1. juli 1999  

 til  

 Dem var vedlagt.
De kontaktede Deres a-kasse  

 telefonisk den 30. september 1999. Af telefonnotatet fremgår det, at De ikke  

 ønsker sagen henlagt.
De anførte at De ville fremsende kopi af regnskaber for  

 1996, 1997 og 1998 samt et beregningsskema i underskrevet stand.
Den 12. oktober 1999 mødte  

 De frem personligt i a-kassen.
Af mødenotatet fremgår det, at De medio 1996  

 påbegyndte med ny selvstændig virksomhed som konsulent for xxx.
Denne  

 virksomhed har De drevet i perioden medio 1996 og frem til 31. december 1998,  

 hvorefter De søgte om efterløn.
De anførte, at De ikke kan fremlægge  

 regnskaber  

 eller kassekladder for virksomheden, men at De sandsynligvis kan få xxx til  

 at  

 dokumentere arbejdsperioden og udbetaling af honorar.
 A-kassen skrev til Dem ved  

 brev af 13. oktober 1999. I brevet blev De bedt om snarest muligt at  

 fremsende  

 supplerende materiale, som a-kassen har bedt om.
 A-kassen henlagde Deres sag  

 den 19. december 1999.
 ...
A-kassen modtog den 19.  

 september 2001 Deres anmodning af 17. september 2001 om at få genoptaget  

 behandlingen af Deres efterlønsansøgning - samt noget materiale.
Blandt det  

 materiale De fremsendte var en erklæring fra advokat xxx, som på vegne af xxx  

 bekræfter, at De i perioden 1996-1999 har fået udbetalt 316.000 kr.
 A-kassen skrev til Dem ved  

 brev af 19. september 2001. I brevet anføres det, at man har modtaget  

 materiale  

 fra Dem, men at man stadig mangler noget af det udbedte materiale for at  

 kunne  

 tage stilling til Deres ansøgning.
 De skrev til a-kassen ved  

 brev dateret den 1. oktober 2001. I brevet gentager De Deres ønske om at gå  

 på  

 efterløn pr. 1. januar 1999. Herudover redegør De blandt andet for De  

 vanskeligheder, som De har haft med at fremsende det materiale, som a-kassen  

 har  

 bedt Dem om.
 Den 2. oktober 2001 modtog  

 a-kassen noget yderligere materiale fra Dem -  

    

 herunder en maskinskreven oversigt med fire udbetalinger på sammenlagt i  

 alt 316.000 kr. fra xxx til Dem vedrørende juridisk konsulentarbejde.  

 Udbetalingerne har fundet sted i perioden fra 1996-1999.
A-kassen skrev til Dem ved  

 brev af 8. oktober 2001. A-kassen anførte i brevet, at a-kassen den 19.  

 september 2001 har modtaget Deres ansøgning om at få genoptaget Deres sag om  

 efterløn efter a-kassens henlæggelse den 19. december 1999. Herudover blev De  

 bedt om at udfylde en blanket til beregning af efterlønssats.
Det blev også  

 anført i brevet, at a-kassen på baggrund af det af Dem indsendte materiale  

 har  

 truffet afgørelse om, at De ikke opfylder betingelserne for mindstesatsen.
 A-kassen skrev yderligere et  

 brev til Dem dateret den 8. oktober 2001. I brevet gør a-kassen Dem opmærksom  

 på, at man har modtaget noget materiale fra Dem, men at man fortsat mangler  

 materiale, som De bedes indsende hurtigst muligt.
Den 5. december 2001 mødte  

 De personligt frem i a-kassen.
Af mødenotatet fremgår det blandt andet, at De  

 ikke har kunnet drive selvstændig virksomhed siden De gik konkurs den 29.  

 februar 1996. De har på grund af gæld ikke kunnet få et momsnummer.
Det  

 fremgår  

 også, at De ikke har nogen ansættelseskontrakt med xxx, og at De ingen  

 lønsedler får for det arbejde De udfører.
De oplyste også, at grunden til at  

 De  

 kunne lave fakturaer for det udførte arbejde uden at være selvstændig er, at  

 de  

 opgaver De har lavet er momsfrie.
De oplyste også, at De ikke har betalt skat  

 af de beløb, som De har modtaget fra xxx.
 Den 10. december 2001 modtog  

 a-kassen dokumentation fra Dem i form af kopi af tre stk. fakturaer på  

 henholdsvis 57.500 kr., 70.000 kr. og 24.000 kr. for arbejde De har udført i  

 årene 1997,1998 og 1999.
 Den 8. januar 2002 modtog  

 a-kassen dokumentation fra Dem i form af kopi af årsopgørelser for 1996, 1997  

 og 1998. Af årsopgørelserne fremgår det, at skattemyndighederne ikke har  

 modtaget Deres selvsangivelser, og at den skattepligtige indkomst og formue  

 derfor i alle årene er fastsat efter et skøn.
Den 10. januar 2002  

 kontaktede De a-kassen telefonisk for at høre til sagen.
Af telefonnotatet  

 fremgår det, at a-kassen over for Dem tilkendegav at man måtte give et afslag  

 på Deres ansøgning om efterløn.
A-kassen skrev til Dem ved  

 brev af 10. januar 2002. I brevet meddeler a-kassen Dem afslag på Deres  

 ansøgning om efterløn.
A-kassens begrundelse var, at De ikke opfyldte  

 beskæftigelseskravet pr. 1. januar 1999.
 Ved brev af 6. februar 2002  

 klagede De til a-kassen over a-kassens afgørelse af 10. januar 2002.
A-kassen oversendte Deres  

 klage til Arbejdsdirektoratet ved brev af 14. marts 2002. A-kassen anførte i  

 brevet, at man gennem længere tid har forsøgt at tilvejebringe det fornødne  

 dokumen-tationsmateriale for at kunne konstatere, at De opfylder alle  

 betingelser  

 for at overgå til efterløn pr. 1. januar 1999. A-kassen anførte videre, at  

 man  

 primo 2002 modtog kopier af Deres årsopgørelser for de tre seneste år forud  

 for  

 den 1. januar 1999. Det fremgår af årsopgørelserne, at De ikke har indgivet  

 selvangivelser, og at den skattepligtige indkomst og formue derfor er  

 skønsmæssigt ansat for alle årene.
A-kassen anførte endelig, at man på ny har  

 gennemgået sagen, men må fastholde afgørelsen af 10. januar 2002.
Den 11. april 2002 kontakte  

 De telefonisk Arbejdsdirektoratet.
Af samtale-rapporten fremgår det, at De  

 anmoder direktoratet om at afvente en uge med at træffe afgørelse i sagen,  

 idet  

 De ønsker at fremsende et skriftligt indlæg til sagen." Sekretariatet er enig i  

 fremstillingen.
2. Direktoratets afgørelse Direktoratet traf den 2. maj  

 2002 følgende afgørelse:
 "Den 18. marts 2002 har  

 direktoratet modtaget Deres klage over en afgørelse, som Arbejdsløshedskassen  

 xxx (a-kassen) har truffet den 10. januar 2002.
Afgørelse De har ikke ret til at  

 overgå til efterløn pr. 1. januar 1999.
Begrundelse Grunden til at De ikke kan  

 overgå til efterløn pr. 1. januar 1999 er, at De på dette tidspunkt ikke  

 opfyldte betingelsen for ret til efterløn, jf. § 75 b, stk. 1, nr. 3, i  

 arbejdsløshedsforsikringsloven.
Det fremgår af nævnte bestemmelse, at et  

 medlem  

 skal opfylde betingelserne for ret til dagpenge for at kunne overgå til  

 efterløn.
 Direktoratet er af den  

 opfattelse, at De ikke opfyldte betingelserne for ret til dagpenge pr. 1.  

 januar 1999.
For at være berettiget til  

 dagpenge skal et medlem opfylde beskæftigelseskravet i  

 arbejdsløsheds-forsikringslovens § 53, stk. 2, litra a.
Det vil sige, at et  

 fuldtidsforsikret medlem skal have haft beskæftigelse som lønmodtager i en  

 tid,  

 som sammenlagt svarer til fagets fulde, sædvanlige arbejdstid i mindst 52  

 uger  

 inden for de sidste 3 år, eller i en tilsvarende periode har udøvet  

 selvstændig  

 virksomhed i væsentligt omfang.
De nærmere regler om  

 beskæftigelseskravet, herunder reglerne om hvad der forstås ved udøvelse af  

 selvstændig virksomhed i væsentligt omfang, står i den dagældende  

 bekendtgørelse nr. 532 af 8. juli 1998 om beskæftigelseskrav, dagpengeperiode  

 og aktivperiode.
Det fremgår blandt andet af bekendtgørelsens § 5, stk. 1, at  

 selvstændig virksomhed medregnes til beskæftigelseskravet hvis medlemmet  

 godtgør at have udøvet virksomheden i væsentligt omfang.
Ved væsentligt  

 omfang  

 forstås, at beskæftigelsen i den selvstændige virksomhed har et omfang, der  

 kan  

 sidestilles med lønarbejde i over 30 timer pr. uge.
 Det fremgår dog af § 5, stk.  

 4, i bekendtgørelsen, at det er en forudsætning for anvendelsen af § 5, stk.  

 1,  

 at overskud eller underskud fra virksomheden oplyses til skattevæsenet, og at  

 virksomheden har anmeldt lovpligtige momsangivelser.
 Direktoratet har ved  

 afgørelsen lagt vægt på, at De ikke har indgivet selvangivelser til  

 skattemyn-dighederne for 1996, 1997 og 1998. Det fremgår af sagen, at  

 skattemyndighederne skønsmæssigt har ansat den skattepligtige indkomst og  

 formue for disse år.
 De nævnte år 1996, 1997 og  

 1998 kan derfor ikke medregnes til opfyldelsen af beskæftigelses-kravet.
 De opfylder således ikke  

 betingelserne for ret til dagpenge den 1. januar 1999 og har dermed ikke ret  

 til at overgå til efterløn pr. denne dato.
Direktoratet henviser til §  

 53, stk. 2, litra a, og til § 75b, stk. 1, nr. 3, i lov om  

 arbejdsløshedsfor-sikring m.v., som blev bekendtgjort ved lovbekendtgørelse  

 nr.  

 587 af 10. august 1998. Desuden henvises til § 5, stk. 1, og § 5, stk. 4, i  

 direktoratets bekendtgørelse nr. 532 af 8. juli 1998 om beskæftigelseskrav,  

 dagpengeperiode og aktivperiode." 3. Klagen til ankenævnet Ved indankningen den 29. maj 2002 anførte De:
 "Som meddelt telefonisk  

 d.d. påklager jeg ved nærværende til Arbejdsmarkedets Ankenævn den af  

 direktoratet trufne afgørelse indeholdt i skrivelse dateret 2. ds.
Samtidig skal jeg som nævnt  

 anmode om, at sagens akter ikke fremsendes til ankenævnet førend  

 førstkommende  

 tirsdag, til hvilket tidspunkt en supplerende redegørelse fra undertegnede  

 senest vil være direktoratet i hænde..." De meddelte den 3. juni 2002 direktoratet:
 "I fortsættelse af min  

 klageskrivelse af 29. f.m. fremkommer hermed supplerende redegørelse til brug  

 for sagens behandling i Arbejdsmarkedets Ankenævn.
 Min påstand under sagens  

 behandling i ankeinstansen er, at der bør tilkendes undertegnede efterløn med  

 virkning fra 1. januar 1999 i overensstemmelse med den pr. nævnte dato  

 indgivne  

 ansøgning og med det beløb, der skal beregnes på grundlag af de af  

 undertegnede  

 tilvejebragte oplysninger vedrørende indkomstårene 1991 og 1992, hvorefter  

 efterlønsbeløbet efter det for mig oplyste vil overstige mindstebeløbet.
 Samtidig skal der ske  

 regulering (delvis tilbagebetaling ) af kontingent erlagt efter 1. januar  

 1999.
 Subsidiært påstår jeg sagen  

 henvist til fornyet behandling hos xxx, idet xxx's afgørelse blev truffet  

 uden,  

 at der var levnet mig mulighed for at tilvejebringe sådanne yderligere  

 dokumentationer, at det efter min opfattelse ville være åbenlyst for xxx, at  

 beskæftigelseskravet er opfyldt af undertegnede i nærværende sag.
 Baggrunden for klagen skal  

 således søges i, at sagen efter min opfattelse er afgjort på et ufuldstændigt  

 grundlag og efter min opfattelse også efter en uhensigtsmæssig  

 sagsbehandling,  

 hvilket jeg nærmere skal redegørelse for nedenfor.
 En sammenhængende  

 gennemlæsning af de bilag der har foreligget for xxx, da afgørelsen blev  

 truffet, vil vise, at helt ekstraordinære omstændigheder, for hvilke jeg ikke  

 bærer ansvaret, har været årsag til, at jeg først sent under ansøgningens  

 forløb har kunnet dokumentere de ret betydelige indtægter, jeg i de for  

 ansøgningen relevante indkomstår har oppebåret ved at arbejde for xxx.
 Jeg fremsendte dette  

 materiale med min skrivelse af 1/10 2001 og ved skrivelse af 8/10 2001 udbad  

 xxx sig yderligere materiale tilsendt, hvilket materiale jeg leverede ved  

 personligt fremmøde hos xxx den 5/12 2001.
 Ved samme lejlighed forsøgte  

 jeg at bibringe sagsbehandleren en forståelse for sammenhængen i sagen, idet  

 jeg blandt andet påpegede de ekstraordinære omstændigheder, der forelå i  

 denne.
 Herefter modtog jeg  

 skrivelse af 12/12 2001 fra xxx, hvori for første gang rejses krav om  

 endelige  

 årsopgørelser fra Told og Skat for årene 1996, 1997 og 1998.
 Fraset at jeg bestrider  

 kravets berettigelse, jfr. nedenfor, burde kravet være rejst på et langt  

 tidligere tidspunkt henset til, at sagsbehandlingen i meget lang tid alene  

 havde drejet sig om dokumentation for beskæftigelseskravet.
 Det skal bemærkes, at kopi  

 af skrivelsen ikke medfulgte de bilag, som xxx oplyser at have forelagt  

 Arbejdsdirektoratet, hvorfor jeg vedlægger kopi af nævnte skrivelse.
 Ved skrivelse af 27/12 2001  

 rykkede xxx på ny for det i førnævnte skrivelse omtalte materiale.
 Kopi af sidstnævnte  

 skrivelse vedlægges ligeledes.
 Ved telefonisk henvendelse  

 til xxx den 10/1 2002 forespurgte jeg til sagen og fik de oplysninger, som er  

 indeholdt i telefonnotat af 10/12002 antageligt udarbejdet af xxx.
 Det var herefter min  

 forventning, at jeg ville få mulighed for, om fornødent at indhente  

 dokumentation for, at det materiale jeg for længst havde forelagt xxx, er  

 identisk med det materiale, jeg har tilsendt xxx Kommune, men ved skrivelse  

 af  

 10/1 2002 meddelte xxx uden videre, at der var truffet afgørelse om, at jeg  

 ikke var berettiget til efterløn, og som begrundelse blev anført, at jeg ikke  

 opfyldte beskæftigelseskravet.
 Jeg skal herefter i det hele  

 henvise til min skrivelse af 6/2 2002 til xxx, hvilken skrivelse blot affødte  

 meddelelse i skrivelse af 14/3 2002 fra xxx om, at man fastholdt afslaget og  

 havde videresendt min klage til Arbejdsdirektoratet.
 Jeg gør herefter gældende,  

 at min sag har fået en uhensigtsmæssig og muligvis direkte forkert behandling  

 og i hvert fald, at xxx's afgørelse er truffet på et ufuldstændigt grundlag.
 Med den begrundelse xxx har  

 anvendt og som i realiteten uændret er anført af Arbejdsdirektoratet (for  

 hvilken instans jeg beklageligvis ikke nåede at tilvejebringe et supplerende  

 indlæg) er fremhævet, hvilke lovregler, der regulerer en vurdering af  

 beskæftigelseskravet.
 Da de nævnte lovregler ikke  

 positivt anfører eller nøje foreskriver, på hvilket grundlag vurdering skal  

 foretages, må det antages, at der foreligger en rimelig fri adgang til at  

 vurdere på et sagligt forsvarligt grundlag, hvorved selvsagt  

 indkomstopgørelser  

 vil indtage en fremtrædende plads.
 Det burde være indlysende,  

 at det er oplysninger om oppebårne indtægter (arbejdsindtægter), der er  

 relevante for en sådan bedømmelse, medens kapitalforklaringer i denne  

 sammenhæng er og må være irrelevante, jfr. herved blandt andet, at  

 arbejdskravet tilsyneladende kan opfyldes uanset, at den drevne virksomhed  

 har  

 været underskudsgivende.
 Jeg har tilbudt ASE at søge  

 tilvejebragt erklæring fra xxx kommune om, at det forelagte materiale er  

 identisk med det til xxx indgivne, hvilket jeg fortsat finder er særdeles  

 relevant og, jeg vedlægger til orientering kopi af skrivelse af 4/10 2001 fra  

 Skatteafdelingen i nævnte kommune til undertegnede.
 Af indledningen til nævnte  

 skrivelse fremgår ganske klart, hvori mit problem består, nemlig at  

 Skattekontrollovens § 3, stk. 4, medfører, at en selvangivelse ikke er  

 behørig,  

 såfremt der ikke medfølger en tilfredsstillende og fyldig kapitalforklaring  

 og,  

 jeg har allerede ved sagens indledning klart redegjort for xxx, hvorfor jeg  

 ikke er i stand til selv dags dato at levere en sådan.
 Specielt på denne baggrund  

 burde det være tilstrækkelig dokumentation, såfremt jeg tilvejebringer bevis  

 for, at de beløb jeg har selvangivet i de respektive indkomstår er oplyst  

 identisk overfor min skattekommune og xxx, hvilket er tilfældet.
 Det skal samtidig fremhæves,  

 at de 3 selvstændige konsulentopgaver, jeg har løst for 3 forskellige  

 opdragsgivere, alle har været særdeles omfattende og meget tidskrævende og  

 har  

 affødt ganske tykke sager med korrespondance, referater og møder etc. og især  

 bør det fremhæves, at der i alle 3 tilfælde er tale om virksomhed, der  

 fuldstændig lovligt er udøvet uden momsregistrering, idet de pågældende  

 arbejdsopgaver er undtaget den almindelig gældende momsforpligtelse.
 Den af undertegnede udøvede  

 virksomhed rammes således ikke på nogen måde af bestemmelsen i  

 Bekendtgørelsens  

 § 5, stk. 4, hvorefter virksomheden skal have anmeldt lovpligtig  

 momsangivelse,  

 idet der selvsagt ikke er eller nogen sinde har bestået en pligt til at  

 indberette momsfri aktiviteter i specielle momsangivelser, når de pågældende  

 beløb i nøje overensstemmelse med loven er selvangivet i de respektive  

 indkomstår.
 Såfremt det efter aftale  

 dokumenteres, at alle disse tal og i øvrigt de 3 bilag xxx er i besiddelse af  

 også er forelagt Skattevæsenet, hvilket er tilfældet, står jeg uforstående  

 over  

 for kravet om, at jeg skal tilstræbe at indhente oplysning fra Told og Skat  

 om  

 momsfrihed.
 Endelig har jeg som nævnt  

 tilbudt at søge indhentet en supplerende erklæring fra min  

 "hovedarbejdsgiver",  

 xxx, idet en sådan erklæring vil kunne bestyrke den opfattelse, mit materiale  

 gerne skulle have affødt, nemlig at jeg har udført et ganske betydeligt  

 arbejde  

 for nævnte selskab og, det bør bemærkes, at jeg i en periode på over 1 år kom  

 dagligt på selskabets kontor og var der hele dagen, havde selvstændig nøgle,  

 eget kontor m.v. og, at jeg alle forhold taget i betragtning har oppebåret et  

 ganske betragteligt beløb som vederlag for det udførte arbejde.
 Af ovenanførte grunde finder  

 jeg, at jeg har dokumenteret at opfylde beskæftigelseskravet allerede ved det  

 af mig tilvejebragte grundlag, men kan dette ikke tiltrædes, bør  

 konse-kvensen  

 ikke være et afslag på min ansøgning, men derimod at sagen som anført i min  

 subsidiære påstand henvises til fornyet behandling i xxx, til hvilken instans  

 jeg herefter kan tilvejebringe det materiale, jeg har lovet, til yderligere  

 og  

 formentlig endelig doku-mentation af berettigelsen i min påstand om, at  

 nævnte  

 krav er opfyldt.
 Af praktiske grunde vil jeg  

 finde det hensigtsmæssigt, om en grundig gennemgang af det foreliggende  

 materiale blev foretaget af en kompetent sagsbehandler i xxx med henblik på,  

 at  

 det yderligere materiale, der måtte skønnes fornødent, kunne blive  

 tilvejebragt  

 efter aftale, og jeg tilbyder at komme til stede under mødet, såfremt dette  

 måtte ønskes.
 På tilsvarende måde er jeg  

 helt indforstået med, såfremt det ønskes, at komme til stede for Ankenævnet,  

 respektive tilvejebringe sådant yderligere materiale, som Nævnet måtte ønske.
Sagen er af overordentlig  

 stor betydning for undertegnede (et afslag er direkte velfærdstruende),  

 hvorfor  

 jeg nødvendigvis må og vil fastholde de ovenfor anførte synspunkter og,  

 endelig  

 må jeg i al stilfærdighed slutte med at fremhæve, at det ikke kan og bør være  

 afgørende, at mit levnedsløb siden 1996 ikke har fulgt et forløb, der uden  

 vanskeligheder lader sig indpasse i de af xxx udarbejdede skemaer." 4. Direktoratets bemærkninger til klagen Direktoratet udtalte den 20.  

 juni 2002 at der ikke var kommet nye oplysninger, der gav direktoratet  

 anledning til at ændre afgørelsen.
5. Nyt efter klagen Ankenævnets sekretariat meddelte Dem den 23. oktober  

 2002:
"Ankenævnets  

 sekretariat skal bede Dem om tilladelse til at kontakte skattevæsenet om  

 Deres  

 opgørelser for 1996-1998." Ankenævnets sekretariat meddelte Dem den 29.  

 november 2002:
"Da ankenævnets  

 sekretariat er uden svar på sit brev til Dem af 23. oktober 2002 om  

 tilladelse  

 til at kontakte skattevæsenet om Deres årsopgørelser for 1996-1998, vil sagen  

 blive behandlet på det foreliggende grundlag." De meddelte den 3. december 2002 ankenævnets  

 sekretariat:
"Med henvisning til  

 Ankenævnets skrivelse af 23. ds. meddeler jeg herved tilladelse til, at  

 Ankenævnet indhenter alle oplysninger hos skattemyndighederne i xxx Kommune  

 vedrørende mine årsopgørelser for årene 1996-1998 incl." Ankenævnets sekretariat meddelte den 9. december  

 2002 xxx Kommune, Skatteafdelingen:
"Til brug for  

 ankenævnets sekretariats behandling af en sag vedrørende ovennævnte skal  

 sekretariatet forespørge om årsopgørelserne for 1996-1998. Efter de  

 foreliggende oplysninger er der tale om skønsmæssig ansættelse af indtægt og  

 formue for de pågældende år da der ikke er modtaget selvangivelse.
Er der  

 sket  

 nogen ændring heri siden da ? Er der taget noget hensyn til senere  

 oplysninger  

 om indtægter, og i bekræftende fald hvad har konsekvensen været ? Fuldmagt vedlægges." xxx Kommune, Skatteafdelingen, meddelte den 17.  

 januar 2003 ankenævnets sekretariat:
 "Det kan oplyses Dem,  

 at selvangivelserne for indkomstårene 1996-1998 er indgået, men der er  

 fortsat  

 tale om skønsmæssige ansættelser for alle årene.
Skatteafdelingen har anset  

 xxx for at være selvstændig erhvervsdrivende for alle årene og har på grund  

 af  

 manglende oplysninger om formuen samt manglende kapitalforklaringer, ikke  

 anset  

 de indsendte selvangivelser for at være fyldestgørende.
På den baggrund er  

 der  

 foretaget en skønsmæssig ansættelse for hvert af indkomstårene 1996-1998.
 Skatteafdelingen har  

 modtaget en bekræftigelse fra advokat xxx, hvoraf det fremgår at xxx har fået  

 udbetalt kr. 316.000 i honorar fra xxx, i perioden 1996-1999.
 Skatteafdelingen har ikke på  

 noget tidspunkt betvivlet validiteten af de oplysninger som xxx, har  

 bekræftet,  

 men har udelukkende foretaget et konkret skøn over indkomsterne for hvert af  

 årene 1996-1998. Oplysningerne fra advokat xxx, er indgået efter at  

 Skatteafdelingen  

 har foretaget de skønsmæssige ansættelser for indkomstårene 1996-1998, men  

 dette har ikke bevirket at der er foretaget ændringer i de tidligere skøn,  

 idet  

 honorarerne kan indeholdes i de foretagne skøn.
Håber at ovennævnte besvarer  

 Deres spørgsmål.
Såfremt der er forhold De ønsker uddybet, så er De velkommen  

 til at rette henvendelse på telefon nr. xxx.
Kopi af dette brev er sendt  

 til xxx." Ankenævnets sekretariat meddelte Dem den 29. januar  

 2003:
"De har fået tilsendt  

 kopi af xxx Kommunes Skatteafdelings brev af 17. januar 2003. Ankenævnets  

 sekretariat skal derfor bede om Deres endelige bemærkninger i sagen.  

 Bemærkningerne bedes fremsendt inden 10 dage.
Såfremt sekretariatet ikke  

 hører  

 fra Dem, vil sagen blive behandlet på det foreliggende grundlag." De  

  

 anmodede den 14. februar 2003 ankenævnets sekretariat om at  

 fristen for svar blev forlænget.
 De meddelte den 17. marts 2003 ankenævnets  

 sekretariat:
 "Til brug for  

 Ankenævnets behandling af klagesagen, overbringer jeg efter aftale vedlagte  

 endelige supplerende redegørelse med de i redegørelsen omtalte i alt 6 bilag.
 Til det herefter for  

 Ankenævnet foreliggende materiale, har jeg blot en bemærkning, nemlig at det  

 i  

 den foreliggende sagsfremstilling (formentlig udarbejdet af  

 Arbejdsdirektoratet) på side 6 af 8 sider, 3. afsnit i slutningen upræcist er  

 anført, at jeg ikke har betalt skat af de beløb, som jeg har modtaget fra  

 xxx.
 Jeg har oplyst, at der ikke  

 var trukket A-skat af beløbet i tilslutning til dettes udbetaling til  

 undertegnede fra nævnte selskab af årsager, som vil fremgå af den supplerende  

 redegørelse.
 Jeg beklager, at det har  

 taget tid at tilvejebringe det yderligere materiale, men håber herefter på en  

 hurtig og positiv sagsbehandling, og jeg er selvsagt til rådighed, såfremt  

 yderligere oplysninger måtte skønnes fornødne.
Jeg anmoder om, at  

 nærværende skrivelse med den deri indeholdte beklagelse tillige forelægges  

 Ankenævnet, idet jeg som tidligere anført ikke finder, at jeg alene bærer  

 ansvaret for sagens meget langsommelige forløb - et forløb, der har medført  

 en  

 betydelig og særdeles uønsket voldsom yderligere belastning af min i forvejen  

 stærkt anstrengte økonomi." De meddelte endvidere den 17. marts 2003 ankenævnets  

 sekretariat:
 "Ifølge aftale skal jeg  

 ved nærværende fremkomme med en endelig supplerende redegørelse til det for  

 Ankenævnet foreliggende materiale, idet bemærkes, at jeg ved skrivelse af 3.  

 juni 2002 til brug for sagens behandling for Nævnet til Arbejdsdirektoratet  

 har  

 fremsendt en første supplerende redegørelse på 4 sider med bilag, i alt 5  

 sider.
 Idet jeg udgår fra, at  

 skrivelse af 17. januar d.å. fra Skatteafdelingen i xxx Kommune forelægges  

 Ankenævnet, gør jeg indledningsvis gældende, at det er dokumenteret, at de af  

 undertegnede i indkomstårene 1996 til 1998 incl. oppebårne arbejdsindtægter,  

 dels er behørigt selvangivet, og dels er oplyst identisk over for mit lokale  

 Skattevæsen samt xxx.
 Jeg fastholder samtidig, at  

 der ikke under de foreliggende omstændigheder kan stilles krav om, at der  

 skulle indgives momsangivelser, om hvilket spørgsmål jeg i øvrigt henviser  

 til  

 min førnævnte første supplerende redegørelse.
Jeg vedlægger herefter kopi  

 af skrivelse af 5. marts d.å. til undertegnede fra advokat xxx, der tidligere  

 på vegne xxx har bekræftet rigtigheden af mine henholdsvis til Skattevæsenet  

 og  

 xxx meddelte oplysninger om mine oppebårne indkomster i årene 1996 til 1999,  

 hvor jeg i varierende omfang arbejdede for ovennævnte selskab.
Nævnte  

 erklæring  

 er dateret 28. august 2001.
I tilslutning til den nyeste  

 erklæring fra advokat xxx, skal jeg oplyse, at jeg i en mangeårig periode var  

 advokat for xxx, i hvilken periode jeg nøje blev bekendt med og delvis ven  

 med  

 selskabets eneaktionær og direktør, xxx.
Dette samarbejde ophørte omkring  

 1990,  

 væsentligst fordi jeg fandt det ganske vanskeligt at opnå en rimelig  

 honorering  

 af mit arbejde, hvilket skyldtes, at xxx var meget økonomisk bevidst.
I 1996 rettede xxx, der  

 havde erfaret min daværende situation, henvendelse til mig omkring sommeren,  

 hvorefter et fornyet samarbejde gik i gang, og selskabet havde på daværende  

 tidspunkt ophobet anselige mængder af juridiske problemer, herunder flere  

 store  

 retssager, der tiltrængte en rimelig hurtig behandling, og selskabet havde i  

 en  

 periode været uden fast advokatforbindelse, idet direktør xxx havde brudt  

 samarbejdet med en anden advokat, formentlig ligeledes af økonomiske årsager.  

 Den arbejdsmulighed der opstod herved passede mig glimrende, under de  

 foreliggende omstændigheder, og efter en beskeden start i 1996 arbejdede jeg  

 i  

 1997 og i særdeleshed i 1998 i et meget stort omfang for nævnte selskab, og  

 efter opfordring fra xxx, hvis sygdom allerede fra starten af 1997 svækkede  

 hans arbejdsindsats, tilflyttede jeg i begyndelsen af 1998 selskabets lokaler  

 som anført i advokatens erklæring.
Nævnte erklæring rummer i øvrigt en enkelt  

 uklarhed, idet den i 2. afsnit omtalte flytning alene vedrørte min flytning  

 fra  

 et kontorlokale, der var gårdvendt, til det hidtil af selskabets nu afdøde  

 direktør  

 anvendte kontor, der var placeret ud mod xxx.
Som anført var arbejdet  

 særdeles omfattende, og da det allerede omkring medio 1997 var kendt, at  

 selskabets direktør var ramt af en xxx sygdom (xxx), bestod meget af arbejdet  

 i  

 at bortsælge aktiviteter, skræddersy virksomhedens organisation og  

 aktivbeholdning m.v. med henblik på, at virksomheden i stærkt reduceret form  

 kunne videreføres af direktørens ægtefælle.
Denne opgave var i alt væsentligt  

 løst i efteråret 1998 og, at jeg som erklæringen rigtigt beskriver det  

 forblev  

 i lokalerne skyldes især, at det gav mig en bekvem mulighed for at søge at  

 oppebære indtægter ved at løse andre konsulentopgaver, hvilket var fornødent,  

 da jeg hos xxx alene tjente kr. 28.000,-.
I hele dette forløb var det  

 mig ikke gørligt at opnå nogen egentlig ansættelsesaftale, hvorfor de  

 udbetalte  

 beløb blev udbetalt til undertegnede uden skattetræk, hvilket ifølge  

 rådgivning  

 af selskabets statsaut. revisor var en lovlig fremgangsmåde under de givne  

 omstændigheder, og fremgangsmåden blev selvsagt valgt af direktør xxx, der  

 ikke  

 ønskede, at selskabet i sin reducerede form skulle bindes af en efter hans  

 skøn  

 ufornøden økonomisk omkostning til yderligere en funktionær.
At jeg under de  

 givne omstændigheder var nødt til at acceptere dette arrangement, turde være  

 overflødigt at fremhæve.
 Jeg erindrer herefter om, at  

 det er dokumenteret, at jeg hos xxx i 1996 tjente kr. 47.000,-, i 1997 kr.  

 107.000,- og i 1998 kr. 134.000,-, eller i alt i de nævnte 3 indkomstår kr.  

 288.000,-. Henset til, at langt den væsentligste del af nævnte indtjening  

 fandt  

 sted uden sekretærudgift for undertegnede (i starten af samarbejdet kom jeg  

 efter forudgående aftale til stede på selskabets kontor til møder af kortere  

 eller længere varighed i tilslutning til hvilke møder, jeg dikterede til en  

 af  

 selskabet antaget sekretær) og henset til, at jeg senere som foran anført  

 tilflyttede selskabets lokaler, fik selvstændigt kontor, nøgle til  

 lokaliteterne, adgang til at ekspedere eventuelle egne sager, jfr. nedenfor,  

 til at benytte telefon, sekretærbistand og i øvrigt arbejdede uden  

 portoudgifter eller andre udgifter, må det forekomme indlysende, at jeg har  

 præsteret en særdeles omfattende arbejdsindsats (timeindsats) for at oppebære  

 de dokumenterede indtægter.
 Hertil skal lægges, at jeg  

 på fuldt legal vis i 1997 vedrørende 1 sag, der med rette er karaktiseret som  

 momsfri, oppebar et konsulenthonorar på kr. 57.500,- og i 1998 i en anden  

 tilsvarende sag oppebar et momsfrit konsulenthonorar på kr. 70.000,-.
 Begge disse sager har  

 medført et særdeles omfattende timeforbrug, idet begge sager som forudsætning  

 for at oppebære de ret betydelige honorarer har medført en væsentlig  

 mødeaktivitet med gennemgang af de respektive virksomheder (den ene lå på  

 Bornholm) samt omfattende korrespondance, talrige telefonsamtaler m.v.. Det  

 relevante samlede indtjente selvangivne beløb i de 3 relevante indkomstår  

 udgør  

 således kr. 415.500,- og når samtlige her foreliggende oplysninger tages i  

 betragtning, gør jeg gældende, at det må fremstå som helt klart og  

 dokumenteret, at jeg inden for de sidste 3 år før 1/1 1999 har arbejdet på de  

 i  

 såvel lov som bekendtgørelse beskrevne måder i et omfang, der langt  

 overstiger  

 de i lovens § 53, stk. 2, litra A, anførte 52 uger.
 Den i indledningen omtalte  

 skrivelse af 17/1 2003 fra xxx Skattevæsen dokumenterer, at de hermed anførte  

 indtjeningsbeløb er korrekt selvangivet og identisk oplyst overfor xxx og  

 dermed kan og skal lægges til grund for en vurdering af det med den samlede  

 indtjening forbundne medgåede timeforbrug.
 Som anført i den første  

 supplerende redegørelse må og skal det i denne sammenhæng være uden relevans,  

 at mine selvangivelser i de 3 relevante år ikke, grundet de foreliggende  

 vanskeligheder med at udarbejde kapitalforklaringer (åbningstallene mangler -  

 et  

 forhold der i øvrigt nu er søgt og formentlig er afhjulpet ved indgivelse af  

 kapitalforklaringer for hele perioden 1996-2002) har været behørige i henhold  

 til Skattekontrollovens bestemmelser.
For en fuldstændigheds skyld  

 vedlægger jeg kopi af 3 sider af indkomstopgørelser for årene 1996 - 1998  

 incl.  

 (1996 på en uautoriseret blanket), hvoraf fremgår de ovenfor anførte  

 indtægter,  

 der under et er beskrevet som konsulenthonorarer, ligesom jeg vedlægger kopi  

 af  

 mine 2 afregninger fra indkomstårene 1997 og 1998 til henholdsvis  

 bagerivirksomheden xxx og xxx, idet jeg endeligt og afsluttende skal  

 fastholde  

 den i min skrivelse af 3. juni 2002 indeholdte påstand, hvorefter der skal  

 tilkendes undertegnede efterløn med virkning fra l. januar 1999 og i øvrigt  

 beregnet på grundlag af de af undertegnede tilvejebragte oplysninger  

 vedrørende  

 indkomstårene 1991 og 1992, ligesom regulering af de efter 1/1 1999 betalte  

 kontingenter skal finde sted." 6. Regler Arbejdsministeriets bekendtgørelse nr. 587 af 10.  

 august 1998 af lov om arbejdsløshedsforsikring m.v. - som ændret ved lov nr.  

 1000 af 23. december 1998 § 53...
Stk. 2.  

  

 Retten til at opnå dagpenge i den i § 55, stk. 1 og 5,  

 nævnte periode er endvidere betinget af, a) at et fuldtidsforsikret  

 medlem har haft beskæftigelse som lønmodtager i en tid, som sammenlagt svarer  

 til beskæftigelse i fagets fulde, sædvanlige arbejdstid i mindst 52 uger  

 inden  

 for de sidste 3 år, eller i en tilsvarende periode har udøvet selvstændig  

 erhvervsvirksomhed i væsentligt omfang, ...
§ 75 b.  

  

 Ret til efterløn har medlemmer af anerkendte  

 arbejdsløshedskasser, ...
3) som opfylder  

 betingelserne for ret til dagpenge, modtager dagpenge efter § 55, stk. 4,  

 modtager delefterløn eller modtager overgangsydelse, og ...
 Stk. 2...
Direktoratet for Arbejdsløshedsforsikringens  

 bekendtgørelse nr. 1077 af 23. december 1998 om beskæftigelseskrav,  

 dagpengeperiode og aktivperiode § 5.  

  

 Selvstændig virksomhed medregnes til opfyldelse af  

 beskæftigelseskravet, hvis medlemmet godtgør at have udøvet virksomheden i  

 væsentligt omfang.
Ved væsentligt omfang forstås, at beskæftigelsen i den  

 selvstændige virksomhed har haft et omfang, der kan sidestilles med  

 lønarbejde  

 i over 30 timer pr. uge.
 Stk. 2...
 Stk. 4.  

  

 Det er en forudsætning for anvendelsen af stk. 1-2, at  

 overskud eller underskud fra virksomheden oplyses til skattevæsenet, og at  

 virksomheden har anmeldt lovpligtige momsangivelser.
