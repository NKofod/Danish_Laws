Nr LSF 252 Forslag til Lov om ændring af lov om dagpenge ved sygdom eller fødsel  

 (Beregning af syge- og barseldagpenge for personer, som modtager ydelser, der  

 træder i stedet for arbejdsløshedsdagpenge) Fremsat af socialministeren (Karen Jespersen) Ændringsforslag stillet den  

 14. maj den 17. april 1996 Vedtaget ved tredjebehandling den 29. maj 1996 Lov nr. 496 af 12/06/1996 § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som senest ændret ved lov nr. 1116 af 20. december 1995,  

 foretages følgende ændringer:
 1. § 4, stk. 1, nr. 2, affattes således:
 »2) hvis uarbejdsdygtigheden ikke var indtrådt, ville have været  

 berettiget til arbejdsløshedsdagpenge eller en ydelse, der træder i stedet  

 herfor, jf. lov om en aktiv arbejdsmarkedspolitik eller lov om  

 arbejdsmarkedsuddannelser,».
 2. § 9, stk. 3, 2. pkt., affattes således:
»Til personer, der ved deltagelse i aktiviteter efter lov om en aktiv  

 arbejdsmarkedspolitik eller lov om arbejdsmarkedsuddannelser modtager  

 ydelser, som træder i stedet for arbejdsløshedsdagpenge, udgør dagpengene et  

 beløb svarende til den aktuelle indtjening, dog maksimalt det højeste  

 dagpengebeløb.« 3. § 17, stk. 1, affattes således:
»Dagpenge efter dette kapitel udbetales til lønmodtagere, som ved  

 påbegyndelse af fraværet opfylder de beskæftigelseskrav, der er nævnt i §  

 4.« 4. I § 17, stk. 3, ændres »beskæftigelseskravet efter  

 stk. 1, nr. 1« til: »beskæftigelseskravet efter stk. 1«.
§ 2 Loven træder i kraft den 1. juli 1996 og finder anvendelse på  

 dagpengeydelser, der udbetales fra og med denne dato.
Oprindeligt fremsat forslag § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som senest ændret ved lov nr. 1116 af 20. december 1995,  

 foretages følgende ændringer:
 1. § 4, stk. 1, nr. 2, affattes således:
 »2) hvis uarbejdsdygtigheden ikke var indtrådt, ville have været  

 berettiget til arbejdsløshedsdagpenge eller en ydelse, der træder i stedet  

 herfor, jf. lov om en aktiv arbejdsmarkedspolitik eller lov om  

 arbejdsmarkedsuddannelser.«.
 2. § 9, stk. 3, 2. pkt., affattes således:
 »Til personer, der ved deltagelse i aktiviteter efter lov om en aktiv  

 arbejdsmarkedspolitik eller lov om arbejdsmarkedsuddannelser modtager  

 ydelser, som træder i stedet for arbejdsløshedsdagpenge, udgør dagpengene et  

 beløb svarende til den aktuelle indtjening, dog maksimalt det højeste  

 dagpengebeløb.«.
 3. § 17, stk. 1, affattes således:
 »Dagpenge efter dette kapitel udbetales til lønmodtagere, som ved  

 påbegyndelse af fraværet opfylder de beskæftigelseskrav, der er nævnt i §  

 4.«.
 4. I § 17, stk. 3, ændres »beskæftigelseskravet efter  

 stk. 1, nr. 1« til »beskæftigelseskravet efter stk. 1«.
§ 2 Loven træder i kraft den 1. juli 1996 og finder anvendelse på  

 dagpengeydelser, der udbetales fra og med denne dato.
Bemærkninger til lovforslaget Almindelige bemærkninger Regeringen er blevet opmærksom på, at ændrede regler i lov om en aktiv  

 arbejdsmarkedspolitik har fået den utilsigtede konsekvens, at en del af de  

 aktiverede i tilfælde af sygdom eller fødsel får udbetalt et lavere beløb i  

 syge- og barseldagpenge, end de ville have fået efter de tidligere regler.  

 Lovforslaget er således begrundet i et ønske om at fjerne denne utilsigtede  

 virkning.
Ved lov nr. 1085 af 21. december 1994 om ændring af lov om en aktiv  

 arbejdsmarkedspolitik blev reglerne for jobtræning i delperiode 2 (nu  

 aktivperioden) ændret.
Loven trådte i kraft den 1. april 1995. Ved lov nr.  

 1059 af 20. december 1995 om ændring af lov om en aktiv arbejdsmarkedspolitik  

 blev puljejob indført som nyt arbejdsmarkedspolitisk redskab, og der blev  

 samtidig som led i den forstærkede ungdomsindsats indført særlige regler for  

 ledige under 25 år, der deltager i jobtræning hos offentlige arbejdsgivere.
 Den ledige i tilbud får i de nævnte tilfælde udbetalt en ydelse, der efter  

 fradrag af arbejdsmarkedsbidrag svarer til dagpengenes højeste beløb.
Da dagpengenes højeste beløb således også er et loft, er arbejdstiden i de  

 enkelte tilbud afhængig af ydelsen.
Såfremt lønnen til den ledige ved  

 ansættelse på fuld tid ville overstige dagpengenes højeste beløb, nedsættes  

 den ugentlige arbejdstid under hensyn hertil.
Dette medfører, at en del  

 ledige arbejder i mindre end 37 timer om ugen.
Efter sygedagpengelovens § 9 skal syge- og barseldagpenge i disse tilfælde  

 beregnes på baggrund af antallet af timer i beskæftigelse.
Syge- og  

 barseldagpenge til personer, der på grund af indkomstloftet har en nedsat  

 arbejdstid, vil således efter de gældende regler blive beregnet på grundlag  

 af det nedsatte timetal.
 Efter lovforslaget vil det beløb, der udbetales efter lov om dagpenge ved  

 sygdom eller fødsel, fremover være det samme, som den sikrede ville have fået  

 under aktiviteter efter lov om en aktiv arbejdsmarkedspolitik eller lov om  

 arbejdsmarkedsuddannelser, hvis uarbejdsdygtigheden ikke var indtrådt.
Økonomiske og administrative konsekvenser Lovforslaget har ingen økonomiske eller administrative konsekvenser.
 Lovforslaget er forhandlet med de kommunale parter.
Erhvervsøkonomiske og miljømæssige konsekvenser og forholdet til  

 EU-retten Forslaget har ikke erhvervsøkonomiske og miljømæssige konsekvenser og  

 indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Den foreslåede ændring af beregningsreglen i dagpengelovens § 9, stk. 3,  

 nødvendiggør en ændring af § 4, nr. 2. Det foreslås, at den nuværende  

 opremsning af de ordninger - efter lov om en aktiv arbejdsmarkedspolitik og  

 lov om arbejdsmarkedsuddannelser - der erstatter arbejdsløshedsdagpenge,  

 ændres til en generel henvisning til sådanne ydelser.
Dette betyder, at alle  

 nuværende og fremtidige ordninger af denne art vil give den sikrede adgang  

 til ydelser efter lov om sygdom og fødsel, uanset om kravet om 13 ugers  

 ansættelse og 120 timers beskæftigelse er opfyldt.
Til nr. 2 Det foreslås, at personer, der deltager i aktiviteter efter lov om en  

 aktiv arbejdsmarkedspolitik eller lov om arbejdsmarkedsuddannelser, ved  

 sygdom eller fødsel får en dagpengeydelse af samme størrelse som den  

 indtjening, den sikrede ville have haft, hvis uarbejdsdygtigheden ikke var  

 indtrådt.
 Sygedagpengene kan dog maksimalt udgøre højeste dagpengesats.
 Dette gælder således uanset, om den indtjening, som den sikrede havde  

 inden beskæftigelsesforløbet, blev afbrudt af sygdom eller barsel, var højere  

 eller lavere end det beløb, som den pågældende forinden modtog i  

 arbejdsløshedsdagpenge.
For personer, der modtager etableringsydelse, vil den aktuelle indtjening  

 i denne sammenhæng være etableringsydelsen.
Den pågældendes ret til syge- og  

 barseldagpenge på grundlag af indtægten fra virksomheden beregnes efter  

 reglerne i dagpengelovens § 10.
Til nr. 3 § 17, stk. 1, nr. 2 og 3, er overflødige set i forhold til den brede  

 henvisning i nr. 1 og foreslås derfor udeladt. Ændringen er således af  

 redaktionel karakter.
Til nr. 4 Ændringen er redaktionel.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, som senest ændret ved lov nr. 1116 af 20. december 1995,  

 foretages følgende ændringer:
 1. § 4, stk. 1, nr. 2, affattes således:
 »2) hvis uarbejdsdygtigheden ikke var indtrådt, ville have været  

 berettiget til arbejdsløshedsdagpenge eller en ydelse, der træder i stedet  

 herfor, jf. lov om en aktiv arbejdsmarkedspolitik eller lov om  

 arbejdsmarkedsuddannelser.«.
§ 4. Ret til dagpenge fra kommunen har lønmodtagere, der 1) har været tilknyttet arbejdsmarkedet i de sidste 13 uger før sygdommens  

 indtræden og i denne periode har været beskæftiget i mindst 120 timer samt  

 ikke har ret til dagpenge fra arbejdsgiveren for samme periode og  

 beskæftigelsesforhold eller 2) ville have været berettiget til arbejdsløshedsdagpenge,  

 uddannelsesgodtgørelse eller etableringsydelse i henhold til lov om en aktiv  

 arbejdsmarkedspolitik eller kursusgodtgørelse efter lov om  

 arbejdsmarkedsuddannelser, ydet som en erstatning for arbejdsløshedsdagpenge,  

 hvis uarbejdsdygtigheden ikke var indtrådt, 3) inden for den seneste måned har afsluttet en erhvervsmæssig uddannelse  

 af mindst 18 måneders varighed eller 4) er elever i lønnet praktik i en uddannelse, der er reguleret ved eller  

 i henhold til lov.
 2. § 9, stk. 3, 2. pkt., affattes således:
 »Til personer, der ved deltagelse i aktiviteter efter lov om en aktiv  

 arbejdsmarkedspolitik eller lov om arbejdsmarkedsuddannelser modtager  

 ydelser, som træder i stedet for arbejdsløshedsdagpenge, udgør dagpengene et  

 beløb svarende til den aktuelle indtjening, dog maksimalt det højeste  

 dagpengebeløb.«.
Stk. 3. Dagpenge til et ledigt medlem af en anerkendt  

 arbejdsløshedskasse udgør samme beløb, som den sikrede kunne have modtaget i  

 arbejdsløshedsdagpenge, hvis den pågældende ikke havde været syg.
Tilsvarende  

 gælder for personer, der modtager uddannelsesgodtgørelse eller  

 etableringsydelse i henhold til lov om en aktiv arbejdsmarkedspolitik, og for  

 personer, der ved deltagelse i kurser efter lov om arbejdsmarkedsuddannelser  

 modtager godtgørelse som erstatning for arbejdsløshedsdagpenge.
 3. § 17, stk. 1, affattes således:
 »Dagpenge efter dette kapitel udbetales til lønmodtagere, som ved  

 påbegyndelse af fraværet opfylder de beskæftigelseskrav, der er nævnt i §  

 4.«.
§ 17. Dagpenge efter dette kapitel udbetales til lønmodtagere, der  

 ved påbegyndelsen af fraværet 1) opfylder de beskæftigelseskrav, der er nævnt i § 4, 2) ville have været berettiget til arbejdsløshedsdagpenge, ydelser efter §  

 3, stk. 5, i lov om arbejdstilbud til ledige, uddannelses- eller  

 iværksætterydelse eller kursusgodtgørelse ydet som erstatning for  

 arbejdsløshedsdagpenge, jf. § 9, stk. 3, såfremt fraværet på grund af barsel  

 m.v. ikke fandt sted, eller 3) inden for den seneste måned har afsluttet en erhvervsmæssig uddannelse  

 af mindst 18 måneders varighed.
 4. I § 17, stk. 3, ændres »beskæftigelseskravet efter  

 stk. 1, nr. 1« til »beskæftigelseskravet efter stk. 1«.
 Stk. 3. Ved opgørelse af beskæftigelseskravet efter stk. 1, nr. 1,  

 og stk. 2 medregnes perioder, hvor den sikrede på grund af arbejdsforholdets  

 særlige karakter har måttet ophøre med arbejdet inden 4 uger før fødslen,  

 eller det efter en lægelig bedømmelse skønnes nødvendigt, at den sikrede var  

 skånet for arbejde, selv om betingelserne i § 12, stk. 2, ikke var opfyldt.
Ændringsforslag Af Anne Baastrup (SF):
 Til § 2 1) Efter stk. 1 indsættes som nyt stykke:
»Stk. 2. Loven finder dog for barseldagpenges vedkommende  

 anvendelse fra og med den 1. april 1996.« Bemærkninger Til nr. 1 Ændringsforslaget betyder, at de, der har modtaget  

 barseldagpenge på en lavere ydelse i perioden fra den 1. april 1996 på grund  

 af lov om en aktiv arbejdsmarkedspolitik, allerede vil få reguleret ydelsen  

 tilbage fra den 1. april 1996 i stedet for fra den 1. juli 1996.
