Efter at en udenlandsk producent havde opsagt et herværende selskabs  

 eneforhandlingsret blev indgået et retsforlig, hvorefter producenten skulle  

 betale en erstatning for goodwill.
Landsskatteretten fandt ikke grundlag for  

 at tilsidesætte aftalen herom, og beløbet blev derfor ikke beskattet efter  

 lov om særlig indkomstskat m.v. § 2, nr.
 9.
A A/S klagede over, at de stedlige skattemyndigheder havde forhøjet  

 selskabets indkomst for skatteåret 1986/87 med 320.942 kr. i modtaget  

 erstatning.
Skattemyndighederne havde anset beløbet for omfattet af lov om  

 særlig indkomstskat m.v. § 2, nr. 9, der omhandler godtgørelse i forbindelse  

 med opgivelse af agentur eller lignende.
Det fremgik af sagen, at det klagende selskab i en årrække havde haft  

 eneforhandlingsretten i Danmark af et produkt, der blev produceret hos B Inc.  

 Der havde ikke foreligget nogen skriftlig aftale eller kontrakt parterne  

 imellem.
I marts 1986 havde leverandøren uden varsel opsagt det klagende  

 selskab som forhandler af B's produkter med virkning fra den 30. april 1986.  

 B havde i stedet antaget en ny agent, et firma, der solgte produkterne  

 direkte til forbrugerne uden om en gros- og detailleddet.
Det klagende  

 selskab havde herefter udtaget stævning mod B, og af det senere indgåede  

 retsforlig fremgik, at B accepterede at skulle betale et beløb på 33.000  

 dollar, som benævnedes erstatning for goodwill.
B forpligtede sig endvidere  

 til at betale 12.000 dollar i erstatning for mistet bruttoavance.
Selskabet A gjorde gældende, at eneforhandlingsaftalen eller den måde, det  

 klagende selskab havde solgt B's varer på, hverken kunne betegnes som et  

 agentur eller et agenturlignende forhold.
Det fremhævedes, at den  

 omstændighed, at selskabet ikke havde fået noget opsigelsesvarsel, havde  

 bevirket, at selskabet ikke havde mulighed for at indrette sig på at  

 markedsføre andre lignende produkter i sin kundekreds.
Efter det oplyste fandt Landsskatteretten, at uanset at der ikke fandtes  

 at være kutyme for at yde erstatning for goodwill i eneforhand1ingsforhold,  

 så kunne en sådan erstatning dog aftales, jf.
Grosserersocietetets responsa  

 gengivet i UfR 1982, p. 72. Parterne i denne sag havde indgået et retsforlig,  

 hvorefter der skulle svares det klagende selskab en erstatning for goodwill,  

 beregnet som et års nettooverskud.
Retten fandt ikke grundlag for at  

 tilsidesætte parternes aftale herom, og den påklagede ansættelse blev  

 herefter nedsat til det selvangivne beløb.
 LV 1987, D 1.10.2.
