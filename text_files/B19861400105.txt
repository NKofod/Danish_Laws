 Landbrugsministeriet fastsætter i medfør af §§ 35 i lov nr. 221 af 3. juni  

 1967 om jagt og vildtforvaltning som ændret ved lov 294 af 9. juni 1982 (* 1)  

 nedennævnte bestemmelser for Aflandshage vildtreservat i Københavns amt.
 § 1.
 Vildtreservatet omfatter:
a.
Matr. nr. 135 a , St.
Magleby By, St.
Magleby, b.
Søterritoriet ud for det under a nævnte område i bredde af 25 meter,  

 regnet fra højeste, daglige vandstandslinie.
 § 2.
 På de i § 1 nævnte områder er det forbudt at udøve jagt på eller på anden  

 måde at ombringe, indfange eller forjage pattedyr og fugle.
 Stk. 2.
Forsvarsministeriet kan dog efter aftale med Landbrugsministeriets  

 Vildtforvaltning udøve jagt på pattedyr, agerhøne og fasan samt gennemføre  

 regulering af skadevoldende vildt jfr.
Landbrugsministeriets bekendtgørelse  

 nr. 654 af 10. december 1982. (* 2) § 3.
 På det i § 1, litra a, nævnte område er færdsel forbudt.
 Stk. 2.
 Bestemmelsen i stk. 1 gælder ikke for offentlige myndigheders færdsel i  

 forbindelse med administration af arealet, anlæg og lovgivning under disse.
 Stk. 3.
 På det i § 1, litra b, nævnte vandområde er færdsel med skydevåben  

 forbudt.
 § 4.
 Det er forbudt at indsamle og ødelægge æg.
 § 5.
 Landbrugsministeriets Vildtforvaltning kan, når særlige forhold taler  

 derfor, dispensere fra bestemmelserne i §§ 2-4 efter forudgående forhandling  

 med Forsvarsministeriet.
 § 6.
 Overtrædelse af bestemmelserne i §§ 2-4 straffes i medfør af § 51, stk. 4,  

 i lov om jagt og vildtforvaltning med bøde, for så vidt strengere straf ikke  

 er forskyldt efter den øvrige lovgivning.
 § 7.
 Bekendtgørelsen træder i kraft den 1. marts 1986.
 Stk. 2.
 Landbrugsministeriets bekendtgørelse af 13. august 1952 om fredning af de  

 staten tilhørende og under forsvarsministeriet henlagte arealer ved  

 Kalvebodstrand og Aflandshage samt tilstødende områder af søterritoriet  

 ophæves.
 Landbrugsministeriet, den 12. februar  

 1986.
