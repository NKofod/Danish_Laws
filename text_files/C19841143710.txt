 1. I medfør af § 24 i Sikringsstyrelsens cirkulære af  

 5. september 1984 om social pension påhviler det bl.a. kriminalforsorgens  

 institutioner at underrette det sociale udvalg i bopælskommunen, såfremt en  

 person, der institutionen bekendt modtager pension i henhold til lov om  

 social pension, indsættes som varetægtearrestant, som strafafsoner eller i  

 henhold til anden frihedsberøvende foranstaltning i henhold til dom.
 Indberetningspligten omfatter indsatte, hvis ophold skønnes at have en  

 varighed udover måneden, der følger efter indsættelsesmåneden.
 Hvis der er rimelig udsigt til, at den indsatte vil blive løsladt inden  

 for et tidsrum af omkring 3 måneder efter indsættelsen, skal underretningen  

 til det sociale udvalg indeholde oplysning herom.
 Ved løsladelsen skal der gives underretning til det sociale udvalg i den  

 kommune, hvor pågældende tager bopæl, og - for så vidt det ikke er samme  

 kommune - endvidere til det sociale udvalg i den kommune, der senest har  

 administreret pensionsudbetalingen.
 Det påhviler afdelingerne at videregive eventuelle oplysninger vedrørende  

 indsattes pensionsmæssige forhold til institutionerne.
 2. I medfør af socialministeriets bekendtgørelse af  

 17. marts 1976 om begrænsning i adgang til ydelser efter sygesikringsloven  

 for visse persongrupper (hvilende sygesikringsret) påhviler det bl.a.  

 kriminalforsorgens institutioner at underrette det sociale udvalg  

 (magistraten) i den kommune, hvor pågældende er registreret, om indsættelsen.
 Indberetningspligten omfatter domfældte, hvis effektive straffetid er 3  

 måneder eller derover.
 Indsatte, der er omfattet af indberetningspligten i henhold til  

 bekendtgørelsen af 17. marts 1976, skal så vidt muligt aflevere  

 sygesikringsbeviset til institutionen.
 Ved løsladelsen skal der gives underretning til det sociale udvalg i den  

 kommune, hvor pågældende tager ophold.
 3. Der vedlægges et antal blanketter (D.f.k. 145) til  

 brug ved indberetningen. (* 2) Yderligere blanketter kan rekvireres fra  

 statsfængslet i Nyborg.
 E.B.
A.
Haulrig (Til kriminalforsorgens anstalter, afdelinger samt arrestinspektørerne).
