Vejledning til bekendtgørelse om retten  

 til dagpenge, efterløn  

 og overgangsydelse i forbindelse med social pension Reglerne om retten til ydelser efter arbejdsløshedsforsikringsloven  

 for medlemmer, der søger om eller modtager social pension, er fastsat  

 i arbejdsløshedsforsikringslovens § 64, § 74 c, stk. 5, § 75 b, stk.  

 8, og § 75 l.
Udgangspunktet er, at medlemmer, der modtager social  

 pension, kun har ret til dagpenge i en periode på sammenlagt 12  

 måneder inden for 18 måneder.
Det er dog et krav, at de  

 øvrige betingelser for at modtage dagpenge er opfyldt, herunder kravet  

 om rådighed i lovens § 62.
Denne begrænsning af retten til dagpenge  

 indtræder fra det tidspunkt, hvor pensionen senest kan få  

 virkning.
Det vil sige fra den 1. i måneden, efter at der er  

 forløbet 3 måneder, efter at sagen er påbegyndt, eller fra  

 den dag, hvor pensionen får virkning.
Der henvises til § 33 i lov  

 om social pension.
 For medlemmer, der får efterløn eller  

 overgangsydelse, suspenderes efterlønnen eller overgangsydelsen fra  

 det tidspunkt, hvor pensionen senest kan få virkning.
 Tilkendes et medlem en social pension med virkning fra et  

 tidligere tidspunkt, ophører retten til efterløn og  

 overgangsydelse fra den 1. i måneden efter  

 afgørelsestidspunktet.
 Ovennævnte gælder, uanset om der er rejst sag  

 af helbredsmæssige eller sociale årsager.
 Førtidspensionsreformen træder i kraft den 1.  

 januar 2003. Den indebærer at for at få tilkendt  

 førtidspension, skal medlemmets arbejdsevne være nedsat i et  

 sådant omfang, at pågældende ikke vil være i stand  

 til at blive selvforsørgende ved indtægtsgivende arbejde.
 For personer, der har fået tilkendt eller  

 påbegyndt sag om førtidspension eller invalidtitetsydelse inden  

 den 1. januar 2003, gælder fortsat de indtil 1. januar 2003  

 gældende regler om førtidspension.
Til § 1 Bekendtgørelsen omfatter alle former for social  

 pension efter § 1 i lov om social pension undtagen  

 invaliditetsydelse.
Til § 2 Efter lov om social pension kan behandlingen af en sag om  

 førtidspension først begyndes, efter at alle foranstaltninger,  

 der kan forbedre erhvervsevnen, har været afprøvet.
Det vil  

 blandt andet sige, når aktiverings-, revaliderings-, og  

 behandlingsmæssige samt andre foranstaltninger har været  

 afprøvet.
Det gælder dog ikke i de tilfælde, hvor det  

 vurderes, at erhvervsevnen er ubetydelig og ikke kan forbedres ved de  

 nævnte foranstaltninger.
Til § 3 Et medlem er ikke omfattet af bekendtgørelsen fra  

 det tidspunkt, hvor pensionen er gjort hvilende eller er frakendt i henhold  

 til afgørelse fra pensionsmyndigheden.
A-kassen skal dog sikre sig, at  

 medlemmet opfylder betingelserne for ret til arbejdsløshedsdagpenge,  

 herunder at medlemmet står til rådighed for arbejdsmarkedet,  

 inden den begynder udbetalingen af arbejdsløshedsdagpenge til  

 medlemmet.
Til § 4 Hvis et medlem modtager en udenlandsk pension, skal det  

 ved en konkret vurdering afgøres, om pensionen er af en sådan  

 art, at den skal sidestilles med dansk social pension.
 For modtagere af arbejdsløshedsdagpenge er det ved  

 denne vurdering afgørende, om der er tale om en ydelse, der er  

 betinget af, at modtagerens rådighed for arbejdsmarkedet er  

 begrænset.
 Det er afgørende for både modtagere af  

 dagpenge og for modtagere af en tilbagetrækningsydelse, at der ikke  

 sker dobbeltforsørgelse for offentlige midler.
Det forhold, at pensionen er dækket af en social  

 sikringsoverenskomst, betyder ikke i sig selv, at pensionen kan sidestilles  

 med en social pension efter lov om social pension.
Der skal derfor også  

 i disse tilfælde foretages en konkret vurdering af pensionens art.
 Nedsat erhvervsevne:
 En udenlandsk pension, der er helt eller delvis offentligt  

 finansieret, er omfattet af bekendtgørelsen, hvis den er betinget af,  

 at modtagerens erhvervsevne er nedsat.
 Alders- og folkepensioner:
Hvis pensionen er en egentlig alderspension, der udbetales  

 som en tilbagetrækningsydelse i oprindelseslandet, vil der være  

 tale om en social pension.
Den skal derfor behandles efter reglerne i denne  

 bekendtgørelse.
Dette gælder, uanset hvordan ordningen er  

 finansieret.
 Anden pension opnået på grund af bopæls- eller  

 arbejdsperioder i udlandet:
 Udenlandsk pension, som kan sidestilles med  

 førtidspension efter lov om social pension er også omfattet af  

 bestemmelsen.
 Pension efter ægtefælle:
En udenlandsk pension efter en ægtefælle, er  

 ikke omfattet af bekendtgørelsen, hvis medlemmet alene er berettiget  

 til pensionen på grund af ægteskabet, og hvis medlemmet ikke selv  

 har haft bopæl eller ophold i oprindelseslandet.
Hvis medlemmet har  

 haft bopæl i oprindelseslandet, skal det dog konkret afgøres, om  

 pensionen er omfattet af denne bekendtgørelse.
 Arbejdsmarkedsrelateret pension:
 En pensionsordning er normalt ikke omfattet af  

 bekendtgørelsen, hvis den i forbindelse med arbejdsforhold i udlandet  

 er etableret som en arbejdsmarkedsrelateret pension.
 En sådan pension vil dog normalt medføre  

 fradrag, hvis der bliver udbetalt pension samtidig med dagpenge eller en  

 tilbagetrækningsydelse efter lov om arbejdsløshedsforsikring  

 m.v.
 Privat finansierede pensionsordninger:
 Privattegnede pensions- og forsikringsordninger er ikke  

 omfattet af denne bekendtgørelse.
Til § 5 For så vidt angår forbruget af ydelsesperioden  

 på de 12 måneder, henvises til reglerne i direktoratets  

 bekendtgørelse om beskæftigelseskrav og dagpengeperiode.  

 Dagpengeperioder før ansøgningstidspunktet regnes med.
 Eksempel:
Et medlem bliver indplaceret i dagpengeperioden.
Når  

 medlemmet har modtaget dagpenge i 5 uger, søger medlemmet varig  

 hjælp til forsørgelse.
Hvis medlemmet står til  

 rådighed for arbejdsmarkedet, har ansøgningen ingen konsekvenser  

 for medlemmets ret til dagpenge.
Efter yderligere 5 uger træffer  

 kommunen afgørelse om, at sag om social pension skal påbegyndes.  

 Hvis medlemmet står til rådighed for arbejdsmarkedet, kan  

 medlemmet modtage dagpenge i yderligere 42 uger inden for 68 uger.
 Bemærk:
Reglerne om konsekvenserne af sygdom og barsel i  

 bekendtgørelsen om beskæftigelseskrav og dagpengeperiode finder  

 også anvendelse i denne bekendtgørelse.
Det følger af  

 § 5 stk. 2.
Til § 6 Det kan være vanskeligt at afgøre, om en  

 udenlandsk social pension helt kan sidestilles med ydelser efter lov om  

 social pension.
En udenlandsk pension omfattes derfor ikke af § 5  

 stk. 1, hvis den er mindre end dansk folkepensions grundbeløb for  

 enlige pensionister.
Det er dog et krav, at pensionen ikke er  

 helbredsbetinget.
Til § 7 Det fremgår af kommunens indberetningsskema,  

 hvornår sagen er påbegyndt.
 Hvis medlemmet får tilkendt social pension inden 3  

 måneder fra den dato, hvor sagen om førtidspension begyndte,  

 indtræder begrænsningen i retten til dagpenge fra den 1. i  

 måneden, efter at kommunen traf afgørelse om pensionen.
 Eksempel:
Et ledigt medlem, der har modtaget dagpenge i 57 uger,  

 søger den 4. maj 1999 om varig hjælp til forsørgelse.  

 Kommunen træffer den 23. maj 1999 afgørelse om forhøjet  

 almindelig førtidspension.
Medlemmet kan modtage dagpenge indtil den  

 1. juni 1999, hvor begrænsningen i retten til dagpenge indtræder.  

 Det er forudsat, at medlemmet står til rådighed for  

 arbejdsmarkedet.
Medlemmets ret til dagpenge er begrænset fra den 1.  

 i måneden, efter at der er gået 3 måneder fra sagen om  

 social pension er påbegyndt.
Det skyldes, at pensionen senest får  

 virkning fra dette tidspunkt.
 Eksempel:
 Et ledigt medlem, der har modtaget dagpenge i 57 uger,  

 søger den 1. marts 1999 om varig hjælp til forsørgelse.  

 Den 2. april 1999 påbegynder kommunen sagen om førtidspension.  

 Medlemmet kan modtage dagpenge frem til den 1. august 1999, hvor  

 begrænsningen i retten til dagpenge indtræder.
Til § 8 Efterbetaling kan først ske, når medlemmet  

 skriftligt har erklæret, at afslaget ikke er anket.
Til § 9 Hvis et medlem ikke længere har ret til dagpenge,  

 jf. § 64, stk. 1, i lov om arbejdsløshedsforsikring m.v.,  

 skal medlemmet optjene retten til en ny dagpengeperiode efter § 5,  

 stk. 1.
Et fuldtidsforsikret medlem har optjent retten på  

 ny, efter arbejde som lønmodtager i en periode, som sammenlagt svarer  

 til arbejde i fagets fulde, sædvanlige arbejdstid i mindst 26 uger  

 inden for de sidste 18 måneder.
Kravet kan også opfyldes, hvis  

 medlemmet i en tilsvarende periode har udøvet selvstændig  

 erhvervsvirksomhed i væsentligt omfang.
 Et deltidsforsikret medlem kan genoptjene retten ved  

 arbejde som lønmodtager i en periode, som sammenlagt svarer til  

 arbejde i fagets fulde, sædvanlige arbejdstid i mindst 17 uger inden  

 for de sidste 18 måneder.
 Kravet om arbejde opgøres efter reglerne i § 2  

 i direktoratets bekendtgørelse om beskæftigelseskrav og  

 dagpengeperiode.
Til § 10 A-kassen skal også vurdere, om medlemmet står  

 til rådighed for arbejdsmarkedet, når a-kassen bliver  

 opmærksom på, at medlemmet har søgt invaliditetsydelse,  

 revalidering eller fleksjob.
Det samme gælder, når a-kassen  

 bliver opmærksom på, at kommunen har påbegyndt en sag  

 herom.
 Der henvises til § 22 i direktoratets  

 bekendtgørelse om rådighed.
 For medlemmer der bliver omfattet af de nye regler om  

 førtidspension, er tilkendelse af førtidspension betinget af,  

 at medlemmets arbejdsevne er nedsat i et sådant omfang, at  

 pågældende ikke vil være i stand til at blive  

 selvforsørgende ved indtægtsgivende arbejde.
 Det vil betyde, at sådanne medlemmer som  

 altovervejende hovedregel ikke vil kunne anses for at stå til  

 rådighed og dermed være dagpengeberettigede.
Til §§ 11-13 Bestemmelserne i §§ 11-13 gælder for alle  

 medlemmer, uanset om medlemmet er fyldt 60 år før eller efter  

 den 1. juli 1999.
Til § 11 Et medlem, der får en udenlandsk social pension, er  

 som udgangspunkt afskåret fra at overgå til efterløn.
Et  

 medlem, der modtager efterløn, og som får ret til en udenlandsk  

 social pension, skal som udgangspunkt udtræde af  

 efterlønsordningen.
Det kan være vanskeligt at afgøre, om en  

 udenlandsk social pension helt kan sidestilles med ydelser efter lov om  

 social pension.
Derfor kan et medlem få en udenlandsk pension samtidig  

 med efterløn, hvis pensionen er mindre end dansk folkepensions  

 grundbeløb for enlige pensionister.
Hvis pensionen senere  

 forhøjes, så grundbeløbet overstiges, skal medlemmet  

 frasige sig forhøjelsen for fortsat at kunne få efterløn.  

 Medlemmet kan dog vælge fortsat at få efterløn, mod at der  

 sker fradrag for hele pensionsbeløbet.
Det fremgår af bekendtgørelsen om arbejde og  

 indtægter m.v. i efterlønsperioden og i bekendtgørelsen  

 om fleksibel efterløn at en udenlandsk social pension medfører  

 fradrag fuldt ud i efterlønnen.
Det vil sige krone for krone.
Til § 12 Der henvises til vejledningen til § 7.
Til § 13 Hvis et medlem får afslag på en social  

 pension, kan der først ske efterbetaling af efterlønnen,  

 når medlemmet skriftligt har erklæret over for a-kassen, at  

 afslaget ikke er anket.
Til § 14 Med hensyn til udenlandsk social pension følger det  

 af bekendtgørelsen om overgangsydelse, at hvis pensionen er mindre end  

 dansk folkepensions grundbeløb, kan medlemmet fortsat få  

 overgangsydelse.
Pensionen skal dog fradrages fuldt ud i ydelsen.
Det vil  

 sige krone for krone.
§ 14, stk. 2, sikrer, at et medlem, der modtager  

 overgangsydelse, ikke afskæres fra at overgå til efterløn  

 ved det 60. år, når overgangsydelsen bortfalder.
Det vil sige, at  

 et medlem, hvis overgangsydelse er standset efter § 14, stk. 1, kan  

 få efterbetalt både overgangsydelse og efterløn, hvis  

 medlemmet får afslag på pensionen.
Til § 15 Medlemmet har en ubetinget oplysningspligt, hvis medlemmet  

 modtager eller søger ydelser efter lov om  

 arbejdsløshedsforsikring m.v.
Kommunens indberetninger, som sendes videre til a-kassen,  

 fritager ikke medlemmet fra sin oplysningspligt.
Det fremgår af  

 domspraksis, at kommunens erstatningsansvar er subsidiært i forhold til  

 medlemmets, når begge parter har tilsidesat oplysningspligten.
Til § 17 Denne vejledning afløser vejledning nr. 58 af 20.  

 maj 1999 til bekendtgørelse om retten til dagpenge, efterløn og  

 overgangsydelse i forbindelse med social pension.
