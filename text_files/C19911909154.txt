 Socialministeriet har taget stilling til følgende principielle spørgsmål  

 om de nye revalideringsbestemmelser i bistandslovens § 43, som trådte i kraft  

 den 1. oktober 1990:
 1. § 43-HJÆLP I UDDANNELSESPERIODER, HVOR DER YDES  

 LÆRLINGE-, ELEV- ELLER PRAKTIKLØN.
 Når der er iværksat revalidering efter en fastlagt erhvervsplan ydes der  

 en revalideringsydelse efter § 43, stk. 2, eventuelt med supplement efter §  

 37.
 I uddannelsesperioder, hvor der ydes løn, kan der ikke udbetales en  

 revalideringsydelse efter § 43, stk. 2. Hvis revalidenden ikke kan klare sig  

 med lærlinge-, elev- eller praktiklønnen evt. i kombination med støtte til  

 uddannelses- og handicapbetingede udgifter efter § 43 stk. 7, kan der i  

 stedet ydes løntilskud efter § 43 stk. 8, jf. pkt. 20 i Socialministeriets  

 vejledning af 6. august 1990.
 Efter hidtidig praksis - som anført i revalideringsvejledningen pkt. 54 -  

 har løntilskudsordningen været forbeholdt revalidender, som tidligere har  

 haft tilknytning til arbejdsmarkedet med normal lønindtægt.
Løntilskudsordningen har kun undtagelsesvis været anvendt på den gruppe  

 lærlinge og elever, som nu falder ind under § 43 stk. 8, selvom de ikke  

 tidligere har haft en normal arbejdsindtægt.
Denne gruppe har hidtil fået et  

 behovsudmålt lønsupplement efter den gamle § 42, stk. 2.
 Under hensyn til at der er forudsat en videreførsel af den hidtidige  

 løntilskudsordning finder Socialministeriet, at den gruppe lærlinge og elever  

 m.v., som ikke tidligere har haft tilknytning til arbejdsmarkedet med normal  

 arbejdsindtægt, kan få udbetalt et løntilskud efter § 43, stk. 8, der  

 sammenlagt med lønnen svarer til den revalideringsydelse efter § 43 stk. 2,  

 de ville være berettiget til incl. evt. supplement efter § 37.
2. FRADRAG FOR ARBEJDSINDTÆGTER Reglerne om fradrag for arbejdsindtægter findes i Socialministeriets  

 bekendtgørelse nr. 517 af 2. juli 1990, kapitel 4. For så vidt angår, hvilke  

 arbejdsindtægter, der skal medregnes, henvises i § 10 til regler fastsat i  

 henhold til lov om arbejdsformidling og arbejdsløshedsforsikring, § 58. Disse  

 regler findes i Arbejdsministeriets bekendtgørelse nr. 57 af 1. marts 1982,  

 som ændret ved bekendtgørelse nr. 504 af 8. august 1986.
 Socialministeriet er blevet stillet over for spørgsmålet, om der skal ske  

 fradrag af udbetalinger fra pensionsordninger, enten ordninger, der er  

 oprettet som sædvanligt led i et ansættelsesforhold (jf. bekendtgørelse nr.  

 57, § 5) eller private ordninger (jf. § 6). Det er Socialministeriets  

 opfattelse, at bestemmelserne i § 43, jf. § 10 i Socialministeriets  

 bekendtgørelse nr. 517, kun giver adgang til at fradrage arbejds- indtægter,  

 og at udbetalinger fra en pensionsordning ikke bør fradrages.
3. UDBETALINGSTIDSPUNKTET FOR DEN FASTE  

 REVALIDERINGSYDELSE Loven indeholder ikke regler om udbetalingstidspunkt eller -måde.
Således  

 heller intet om, at udbetalingen skal ske forud eller bagud.  

 Socialministeriet har i vejledningen af den 6. august 1990 om hjælp efter  

 bistandslovens kapitel 10, i punkt 38 (vejledende) anført, at udbetaling sker  

 forud.
Det blev ved udarbejdelsen af dette punkt antaget, at dette ville give  

 de færreste administrative problemer.
Vi er imidlertid blevet opmærksom på, at denne udbetalingsmåde kan volde  

 store vanskeligheder at administrere.
Det gælder fx i forhold til  

 sygedagpenge og boligsikring samt i forbindelse med årsskiftet (indlevering  

 af nyt skattekort skal ske meget tidligt for at sikre rettidig udbetaling).  

 Desuden hænger en forud- betaling dårligt sammen med overgang til løn, fx ved  

 revalideringens afslutning, idet løn oftest udbetales bagud.
Sammenstødet med  

 en bagudbetalt lønindtægt vil desuden vise sig undervejs i et  

 revalideringsforløb, hvis der i erhvervsplanen indgår en eller flere  

 praktikperioder, hvor der udbetales løn med løntilskud efter § 43, stk. 8.
 På denne baggrund finder Socialministeriet, at den faste  

 revalideringsydelse i almindelighed bør udbetales bagud.
4. ÆNDRING AF VEJLEDNING Socialministeriets vejledning af den 6. august 1990 vil ved lejlighed  

 blive ændret i overensstemmelse med, hvad der er anført i dette brev.
