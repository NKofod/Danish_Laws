I.
Strafferegistret.
 § 1.  I hver politikreds fører politimesteren - i  

 København byrettens justitskontor - et strafferegister, hvori der i  

 overensstemmelse med nedenstående regler optages tilførsler vedrørende  

 personer, der er født i kredsen.
 Stk. 2.  I Københavns byrets strafferegister optages  

 tillige tilførsler vedrørende:
 Stk. 3.  I Færøernes strafferegister optages tillige  

 tilførsler om strafforfølgning på Færøerne mod personer, som er født uden for  

 Færøerne.
§ 2.  Strafferegistret føres som kartotek.  

 Kartotekskortene udfærdiges med maskinskrift på blanket P 36 og anbringes  

 kronologisk efter fødselsår og -dag i kartotekskasser af stål, som uden for  

 kontortiden holdes aflåst.
Der føres tillige et alfabetisk navnekartotek.
Til  

 dette benyttes blanket P 37 og P 38 for henholdsvis mænd og kvinder.
 § 3.  I registret optages følgende afgørelser i  

 straffesager, herunder straffesager, der behandles i den borgerlige  

 retsplejes former:
a.
Retsplejelovens § 723, stk. 1, nr. 1-2, b.
Retsplejelovens § 723, stk. 2, såfremt tiltalefrafaldet betinges af  

 andet end betaling af erstatning eller meddeles i forbindelse med  

 genindsættelse i anstalt efter prøveløsladelse, prøveudskrivning eller  

 undvigelse eller i forbindelse med indskærpelse eller ændring af vilkår for  

 prøveløsladelse eller prøveudskrivning.
c.
Justitsministeriets bekendtgørlse nr. 244 af 24. september 1957 og 321  

 af 24. november 1958, medmindre tiltalefrafaldet meddeles efter afsnit A i  

 disse bestemmelser uden bødevedtagelse.
 Stk. 2.  Udenlandske domme, hvorom der tilgår  

 strafferegistret underretning, optages efter tilsvarende regler som i stk. 1  

 angivet.
 Stk. 3.  Ændres en afgørelse, som ikke skal tilføres  

 registret, ved anke eller efter genoptagelse, således at den endelige  

 afgørelse skal indføres i registret, tilføres der i dette oplysning om,  

 hvilken domstol der har afsagt dom i første instans samt datoen for denne  

 dom.
 Stk. 4.  En tilførsel skal slettes, såfremt den  

 afgørelse, den angår, ved anke eller efter genoptagelse bliver ændret,  

 således at den endelige afgørelse ikke skal indføres i registret.
 § 4.  Tilførsler i henhold til § 3 suppleres med  

 tilførsler vedrørende følgende afgørelser:
 Stk. 2.  Reglerne i stk. 1 finder tilsvarende anvendelse  

 på afgørelser truffet i udlandet.
§ 5.  Kartotekskort vedrørende personer, som er født  

 for mindst 80 år siden, eller om hvem det vides, at de er døde, udtages og  

 afleveres ved hvert års afslutning til landsarkivet for det område, hvor  

 politikredsen er beliggende.
Ved afleveringen anføres, hvilke årgange kortene  

 vedrører.
Den første aflevering sker efter aftale med vedkommende landsarkiv.
II.
Straffekort og kontinuationsstraffekort.
§ 6.  Indberetning til strafferegistret om afgørelser,  

 som skal tilføres registret efter § 3, sker på straffekort.
Til de i §§ 7 og  

 9 nævnte afgørelser anvendes den straffekortblanket, der er vedhæftet de i §  

 22, stk. 1, 2, og 3. pkt. nævnte straffeattester (P 175, 364 eller 184). Er  

 der ikke i sagen en sådan straffekortblanket, benyttes en særskilt blanket  

 (Ju.65). Tiltalefrafald efter retsplejelovens § 723, stk. 1, nr. 1-2,  

 indberettes dog altid på blanket P. 172.
Stk. 2.  Straffekortene udfyldes med maskinskrift.  

 Såfremt den pågældende har fået navneforandring og tidligere er straffet  

 under sit forrige navn, tilføjes dette.
Der skal påføres sagen oplysning om,  

 til hvilket strafferegister der er sendt straffekort.
§ 7.  Straffekort vedrørende de af domstolene trufne  

 afgørelser udstedes af vedkommende dommer eller justitskontor.
Straffekort  

 vedrørende bødevedtagelser, der sker som vilkår for tiltalefrafald,  

 udfærdiges dog af politiet, jfr. § 9. Ved indenretlig bødevedtagelse i øvrigt  

 udstedes straffekortet af dommeren eller justitskontoret, ved den domstol,  

 hvor sagen er afsluttet, selv om sigtedes tilbud om betaling er fremsat under  

 sagens subsidiære foretagelse ved en anden domstol.
Stk. 2.  Ændres en afgørelse, som ikke skal tilføres  

 strafferegistret efter § 3, ved anke eller efter genoptagelse, således at den  

 senere afgørelse skal indføres i registret, udfærdiges straffekort af den  

 ret, som har truffet den sidstnævnte afgørelse.
Under straffekortets pkt. 5  

 (»Sagens udfald«) angives, hvilken domstol der har afsagt dom i  

 første instans og datoen for denne dom.
 Stk. 3.  Når en straffesag er behandlet ved gejstlig  

 ret, udfærdiges straffekortet af den dommer, der er medlem af provsteretten.
 § 8.  For mandlige domfældte sender vedkommende dommer  

 eller justitskontor et eksemplar af straffekortet til vedkommende  

 udskrivningskreds efter følgende regler:
Stk. 2.  Vides det ikke, hvilken udskrivningskreds den  

 pågældende hører under, sendes straffekortet til den stedlige  

 udskrivningskreds.
Det anføres på domsudskriften, til hvilken  

 udskrivningskreds straffekort er afsendt.
§ 9.  Straffekort vedrørende de af § 3, stk. 1, nr. 1,  

 omfattede udenretlige bødevedtagelser udstedes af politiet på det sted, hvor  

 strafforfølgning har fundet sted.
Det samme gælder de i § 3, stk. 1, nr. 3,  

 nævnte tiltalefrafald.
Eventuel indenretlig bødevedtagelse som vilkår for  

 tiltalefrafald indberettes i forbindelse hermed.
Stk. 2.  For tiltalefrafald efter retsplejelovens § 723,  

 stk. 1, nr. 1-2, sendes et eksemplar af straffekortet til Det statistiske  

 departement gennem direktoratet for børne- og ungdomsforsorgen.
Der er  

 udarbejdet en vejledning om indberetning til strafferegistret og Det  

 statistiske departement om tiltalefrafald (P. 370),jfr. § 31.
 § 10.  Indberetning til strafferegistret om  

 afgørelser, som enten skal tilføres registret efter § 4, eller som medfører,  

 at en tilførsel i registret skal slettes efter § 3, stk. 4, sker på  

 kontinuationsstraffekort (blanket Ju. 59). § 6, stk. 2, finder tilsvarende  

 anvendelse.
 § 11.  Kontinuationsstraffekort vedrørende afgørelser,  

 der er truffet af retten, udfærdiges af denne.
 Stk. 2.  Kontinuationsstraffekort om løsladelse,  

 herunder prøveløsladelse, fra statsfængsel, ungdomsfængsel, arbejdshus eller  

 sikkerhedsforvaring, samt om benådning efter afsoningens påbegyndelse,  

 udfærdiges af anstaltens ledelse.
 Stk. 3.  I andre tilfælde skal kontinuationsstraffekort  

 udfærdiges af den straffuldbyrdende politimester.
 § 12.  En genpart af kontinuationsstraffekortet sendes  

 til vedkommende udskrivningskreds, jfr. § 8, stk. 2, såfremt den oprindelige  

 afgørelse er indberettet til kredsen efter § 8, stk. 1, eller de i denne  

 bestemmelse fastsatte betingelser er opfyldt med hensyn til den supplerende  

 afgørelse, som indberettes på kontinuationsstraffekortet.
§ 13.  Den myndighed, der fører strafferegistret,  

 sender ved udgangen af hvert kvartal de indførte straffekort og  

 kontinuationsstraffekort til Det statistiske departement.
Straffekort  

 vedrørende tiltalefrafald i medfør af retsplejelovens § 723, stk. 1, nr. 1-2,  

 sendes dog til vedkommende udskrivningskreds, jfr. § 8, stk. 2, 1. punkt.
III.
Akter.
§ 14.  Akter i borgerlige straffesager opbevares  

 udenfor København hos politimesteren.
I København opbevares de i stk. 2  

 nævnte akter på byrettens og sø- og handelsrettens justitskontor; andre akter  

 kan efter justitsministeriets bestemmelse opbevares hos politiet.
 Stk. 2.  Er den pågældende opført i strafferegisteret,  

 skal følgende akter opbevares på det sted, hvor han sidst har været  

 underkastet strafforfølgning, som skal tilføres strafferegistret:
 Stk. 3.  I øvrigt opbevares akter på det sted, hvor den  

 strafforfølgning, akterne vedrører, har fundet sted.
 Stk. 4.  Hvis akter af den i stk. 2 nævnte art ikke har  

 været til stede under en sag, der skal tilføjes registret, skal de  

 tilvejebringes til opbevaring.
 § 15.  Akter i militære straffesager opbavares hos  

 vedkommende auditør.
§ 16.  Når straffeattest udfærdiges efter rekvisition  

 af politi eller anklagemyndighed, rettes der samtidig anmodning til den  

 myndighed, hos hvilken akterne opbevares, om at oversende disse til den  

 rekvirerende myndighed.
Dette gælder dog ikke, såfremt det af rekvisitionen  

 fremgår, at attesten ikke skal bruges ved strafforfølgning.
Meddelelse om,  

 hvor akterne er rekvireret, påføres straffeattesten.
§ 17.  Ved opbevaring af akter af den i § 14, stk. 2,  

 nævnte art skal det påses, at der, hvis flere personer har været sigtet under  

 sagen, for hver enkelt tiltalt foreligger en udskrift såvel af den endelige  

 dom som af eventuelle domme i tidligere instanser.
For hver sigtet, for hvis  

 vedkommende sagen er afgjort uden tiltale, skal der ved akterne henlægges en  

 afskrift af resolutionen og en udskrift af et eventuelt  

 forundersøgelsesforhør.
Forakter opbevares særskilt for hver enkelt tiltalt  

 eller sigtet.
Stk. 2.  Hvis der senere rekvireres akter for en af de  

 tiltalte eller sigtede til brug under en ny sag mod ham, skal hans forakter  

 udleveres.
Fra den seneste sag udleveres kun domsudskriften eller, når sagen  

 er afgjort uden dom, afskrift af resolutionen og udskrift af eventuelt  

 forundersøgelsesforhør, medmindre der fremsættes udtrykkelig begæring om  

 udlevering af de fuldstændige akter.
Stk. 3.  Når der er udleveret akter efter reglerne i  

 stk. 2, skal der ved de tilbageværende akter opbevares et notat om, for hvem  

 akter er udleveret, hvortil de er sendt, og hvorvidt de fuldstændige akter er  

 medsendt.
På de akter, der afsendes, anføres hvor de fuldstændige akter  

 opbevares, eventuelt hvortil de er sendt og hvornår.
IV.
Straffeattester.
 § 18.  Til følgende myndigheder udfærdiges  

 straffeattester, indeholdende alle de i strafferegistret indeholdte  

 afgørelser:
 Andre rekvisitioner fra udenlandske myndigheder forelægges for  

 justitsministeriet.
 § 19.  For personer, der er fyldt 18 år, udfærdiges  

 efter de pågældendes begæring straffeattester, i hvilke der alene optages  

 tilførsler vedrørende overtrædelse af borgerlig straffelov, jfr. § 32,  

 bortset fra overtrædelse af straffelovens §§ 199 og 200, jfr. § 199, og kun i  

 det nedenfor angivne omfang:
De under a, b og e nævnte afgørelser optages dog ikke, hvis prøvetiden er  

 udløbet.
Det samme gælder de under f nævnte afgørelser, hvis foranstaltningen  

 er endeligt ophævet.
 Stk. 2.  Har en person flere tilførsler angående domme  

 til ubetinget straf af fængsel i 4 måneder eller derover, ungdomsfængsel,  

 arbejdshus, sikkerhedsforvaring eller forvaringsanstalt for de i stk. 1  

 nævnte lovovertrædelser, skal samtlige disse tilførsler påføres attesten, når  

 blot en af dem skal optages efter reglerne i stk. 1. Hvis en senere dom er  

 afsagt på et tidspunkt, da ingen tidligere dom af denne art skulle optages på  

 attesten efter reglerne i stk. 1, medtages den eller de tidligere domme dog  

 ikke.
 § 20.  Til følgende mundigheder udfærdiges  

 straffeattester indeholdende de i stk. 2 nævnte tilførsler:
Stk. 2.  I attesterne optages de tilførsler, som skal  

 oplyses på de i § 19 nævnte attester.
Inden for de i § 19, stk. 1, nævnte  

 frister optages endvidere tilførsler vedrørende overtrædelse af straffelovens  

 §§ 199 og 200, jfr. § 199. For tilførsler vedrørende overtrædelser af  

 straffelovens §§ 171-173 og 276-288 gælder følgende særlige frister:
 Stk. 3.  I straffeattester, der udstedes til de i stk.  

 1, nr. 1-2 nævnte myndigheder, optages endvidere tilførsler vedrørende  

 overtrædelser af straffelovens §§ 216-218, § 222, § 224, jfr. §§ 216-218 og  

 222, § 225 og § 232 inden for de i stk. 2, nr. 1 og 2, nævnte frister.
 § 21.  Når en straffeattest rekvireres af en offentlig  

 myndighed, skal denne angive, til hvilket formål og i henhold til hvilken  

 bestemmelse attesten rekvireres.
 Stk. 2.  Rekvisition af straffeattest til brug ved  

 strafforfølgning her i landet sker på blanket P 10. Hvis der efter de  

 foreliggende oplysninger er mulighed for, at den afgørelse, der skal træffes  

 i straffesagen, skal indberettes til udskrivningskredsen efter reglerne i §  

 8, anmodes der i rekvisitionen om, at straffeattesten udfærdiges på blanket P  

 364.
§ 22.  Straffeattest til brug ved straffeforfølgning  

 her i landet udfærdiges, såfremt der ikke findes nogen tilførsel i  

 strafferegistret, på den i § 21, stk. 2, nævnte rekvisitionsblanket.
Ellers  

 udfærdiges attesten på blanket P 175 eller, såfremt det begæres i  

 rekvisitionen, på blanket P 364. Findes der et sådant antal tilførsler, at  

 attesten mere hensigtsmæssigt kan udfærdiges ved fotokopiering, anvendes  

 blanket P 184, jfr. dog § 34, stk. 3.
 Stk. 2.  Andre attester, der udstedes i medfør af § 18,  

 udfærdiges på blanket P 363 eller P 360. Så vidt muligt skal dog i stedet for  

 blanket P 363 anvendes påtegning på rekvisitionsskrivelsen ved stempel af  

 følgende indhold: For den pågældende findes i strafferegistret ingen  

 tilførsel.
 Stk. 3.  De i § 19 nævnte attester udstedes på blanket P  

 358 eller P 361.
 Stk. 4.  De i § 20 nævnte attester udstedes på blanket P  

 359 eller P 362. Så vidt muligt skal dog i stedet for blanket P 359 anvendes  

 påtegning på rekvisitionsskrivelsen ved stempel af følgende indhold: For den  

 pågældende findes i strafferegistret ingen afgørelse at anføre, jfr. § 20 i  

 justitsministeriets strafferegistercirkulære af 5. december 1962.
§ 23.  Ifølge retsafgiftsloven skal der betales en  

 afgift på 1 kr. af straffeattester, der udstedes til private personer, som  

 ikke på fyldestgørende måde godtgør deres uformuenhed.
I øvrigt udfærdiges  

 straffeattester uden betaling.
§ 24.  Til andre myndigheder eller formål end de i §§  

 18 og 20 nævnte kan der kun udstedes straffeattest efter justitsministeriets  

 godkendelse.
De godkendelser, der er meddelt før dette cirkulæres  

 ikrafttræden, er bortfaldet.
 Stk. 2.  Der må heller ikke på anden måde meddeles  

 oplysninger fra strafferegistret, medmindre dette følger af afsnit V.
V.
Meddelelse af oplysninger om strafforfølgning i sager, i hvilke  

 politiet afæskes erklæring eller på anden måde medvirker.
 § 25.  Der må ikke til brug for sager om ansættelse i  

 stillinger meddeles oplysninger om strafforfølgning på anden måde end gennem  

 straffeattest i overensstemmelse med reglerne i afsnit IV.
§ 26.  I andre sager må der som hovedregel ikke - ved  

 straffeattest, udskrift af rigsregistraturen, tilførsel til optagne rapporter  

 eller på anden måde - meddeles oplysning om strafforfølgning, som vedkommende  

 myndighed ikke kan få kundskab om gennem rekvisition af straffeattest efter  

 reglerne i afsnit IV.
Der kan dog til brug for offentlige myndigheder  

 meddeles oplysning om strafforfølgning, som efter de for vedkommende område  

 gældende lovbestemmelser eller efter sagens natur skønnes at burde tillægges  

 væsentlig betydning for sagens afgørelse.
Ved udøvelsen af dette skøn skal  

 der lægges vægt på, om der er en nærmere sammenhæng mellem det strafbare  

 forhold og det spørgsmål, som skal afgøres, jfr. herved grundsætningen i  

 straffelovens §§ 78-79, og på hvor lang tid der er forløbet siden det  

 strafbare forhold.
Medmindre forholdets grovhed måtte tilsige det, vil der  

 således normalt ikke være anledning til at oplyse forhold, der er pådømt for  

 mere end 5 år siden.
Der bør udvises særlig tilbageholdenhed med hensyn til  

 oplysning om sluttede sager.
Hvis sådanne oplysninger undtagelsesvis  

 meddeles, bør akterne i reglen vedlægges til den pågældende myndigheds  

 gennemsyn.
Til kommunalbestyrelser, sociale udvalg, nævn, kommissioner  

 o.lign. bør det dog foretrækkes enten at vedlægge en kort redegørelse for de  

 pågældende sagers nærmere omstændigheder eller at give en repræsentant for  

 vedkommende myndighed lejlighed til at gennemse akterne under forudsætning  

 af, at de i akterne indeholdte oplysninger ikke videregives i videre omfang  

 end påkrævet af hensyn til den afgørelse, der skal træffes i sagen.
§ 27.  Der kan som hidtil i sager om  

 adoptionsbevilling eller indfødsret vedlægges fuldstændig straffeattest og  

 gives oplysning om strafforfølgning, som ikke er optaget i strafferegistret.  

 Til brug for sager om erhvervelse af indfødsret i medfør af § 10 i lov nr.  

 252 af 27. maj 1950 kan der dog kun gives oplysning om strafforfølgning af  

 den i den pågældende lovbestemmelse nævnte art.
Til brug for adoptionssager,  

 der behandles af mødrehjælpsinstitutioner eller børneforsorgens  

 adoptionskontor i Århus, bør oplysning om strafforfølgning, der ikke er  

 optaget i strafferegistret, ikke meddeles gennem vedlæggelse af udskrift af  

 rigsregistraturen, men i form af en erklæring om, i hvilket omfang politiet  

 ud over de i straffeattesten indeholdte oplysninger måtte være bekendt med  

 strafforfølgning, som bør tillægges væsentlig betydning for sagen.
 § 28.  Hvis der i det enkelte tilfælde skønnes at være  

 anledning til at fravige foranstående regler, skal spørgsmålet forelægges  

 justitsministeriet.
VI.
Kriminalstatistik.
 § 29.  Politikredsene udarbejder årlige oversigter  

 vedrørende strafferetsplejen på skema P 173 under iagttagelse af den for  

 udfyldningen af skemaet udarbejdede vejledning (P 174). Den underretning, som  

 efter vejledningen skal gives til gerningsstedets politikreds, gives på  

 blanket P 171.
Stk. 2.  Indberetningerne indsendes inden 15. februar  

 til vedkommende statsadvokat.
På grundlag af indberetningerne indsender  

 statsadvokaterne på et tilsvarende skema en samlet indberetning for hver  

 statsadvokatur til rigsadvokaten.
Indberetningen fra statsadvokaten i Viborg  

 skal dog også omfatte den under statsadvokaten i Sønderborg hørende del af  

 Horsens politikreds.
De fra politiet modtagne indberetninger videresendes  

 senest 15. marts til Det statistiske departement.
 Stk. 3.  Indberetningen fra landfogeden (politimesteren)  

 på Færøerne sendes af denne direkte til Det statistiske departement.
 § 30.  Underretterne og landsretterne udarbejder  

 årlige oversigter vedrørende strafferetsplejen på henholdsvis skema Ju. 63 og  

 skema Ju. 64. Skemaerne indsendes inden 1. marts direkte til Det statistiske  

 departement.
 § 31.  Tiltalefrafald for overtrædelse af borgerlig  

 straffelov, jfr. § 32, for hvilke der ikke i henhold til § 3, stk. 1, nr. 3,  

 skal udfærdiges straffekort, indberettes af politiet til Det statistiske  

 departement på blanket P 369 under iagttagelse af den herom udarbejdede  

 vejledning (P 370).
VII.
Forskellige bestemmelser.
 § 32.  De i dette cirkulære indeholdte særlige regler  

 vedrørende registrering m.v. af overtrædelser af borgerlig straffelov finder  

 tilsvarende anvendelse med hensyn til overtrædelse af §§ 6-7 i lov nr. 177 af  

 23. juni 1956 om foranstaltninger i anledning af svangerskab og § 18, stk. 1,  

 i lov nr. 256 af 27. maj 1950 om værn af dyr.
§ 33.  De i dette cirkulære nævnte blanketter og  

 skemaer rekvireres i Statens Trykningskontor, Frederiksholms Kanal 26,  

 København K.
Politikredsene rekvirerer dog de af politiet benyttede  

 blanketter m.v. hos rigspolitichefen.
 Stk. 2.  Kartotekskasser til de i § 2 nævnte kartoteker  

 rekvireres hos rigspolitichefen.
§ 34.  Så snart embedets øvrige forretninger tillader  

 det, overføres det hidtidige strafferegisters indhold til kartotekregistret.  

 Ved omskrivningen medtages kun de i §§ 3 og 4 nævnte afgørelser.
Oplysning om  

 personer, der vides at være døde, eller som er født for mindst 80 år siden,  

 udelades.
 Stk. 2.  Når der skal udstedes straffeattest eller  

 foretages tilførsel til registret vedrørende en person, der har ældre  

 tilførsler, som ikke er overført til kartoteket efter reglen i stk. 1, skal  

 sådan overførelse samtidig finde sted.
 Stk. 3.  På straffeattester, der udfærdiges i henhold  

 til § 18, stk. 1, nr. 2-18, skal der, selv om omskrivning endnu ikke har  

 fundet sted, alene optages de i §§ 3 og 4 nævnte afgørelser.
 Stk. 4.  De omskrevne protokolregistre afleveres til  

 vedkommende landsarkiv efter aftale med dette.
 § 35.  Cirkulæret træder i kraft den 1. januar 1963.
 Stk. 2.  Samtidig ophæves justitsministeriets cirkulærer  

 nr. 127 af 10. juli 1922, nr. 287 af 28. december 1932, nr. 99 af 30. juni  

 1939, nr. 252 af 1. oktober 1940, nr. 37 af 21. februar 1944 og nr. 251 af  

 15. december 1959.
 § 36.  Dette cirkulære gælder ikke for Grønland.
 Justitsministeriet, den 5. december  

 1962.
 Hans Hækkerup.
 /Niels Madsen.
 (Til domstolene, politiet, anklagemyndigheden og inspektørerne for de  

 under fængselsvæsenet hørende anstalter).
