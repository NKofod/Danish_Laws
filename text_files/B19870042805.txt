 I medfør af § 45, stk. 3, § 62 a og § 62 c i lov om miljøbeskyttelse, jf.  

 lovbekendtgørelse nr. 85 af 8. marts 1985 som ændret ved lov nr. 329 af 4.  

 juni 1986 fastsættes:
 § 1.  Kommunalbestyrelsen udarbejder efter reglerne i  

 denne bekendtgørelse en plan for bortskaffelsen af alt affald i kommunen.
 Stk. 2.  I Københavns, Frederiksborg og Roskilde  

 amtskommuner, samt i Københavns og Frederiksberg kommuner, varetages  

 amtsrådets opgaver efter denne bekendtgørelse af Hovedstadsrådet.
 § 2.  Planen skal indeholde oplysninger om:
 Stk. 2.  Den kommunale affaldsplanlægnings tidshorisont  

 er 12 år svarende til regionplanens tidshorisont.
 § 3.  En plan efter § 2 må ikke stride imod  

 forudsætninger og tidsfrister fastsat af miljøministeren, jf.  

 miljøbeskyttelseslovens § 62 a, § 62 c eller imod lov om genanvendelse.
 Stk. 2.  En plan efter § 2 må ikke stride imod  

 regionplanlægningen.
 § 4.  Kommunalbestyrelsen fremsender planforslaget til  

 amtsrådet med de fornødne oplysninger til at amtsrådet kan vurdere planens  

 overensstemmelse med affaldsredegørelsen, regionplanlægningen og regler  

 fastsat af miljøministeren.
 Stk. 2.  Fremsætter amtsrådet indsigelse efter § 3, stk.  

 2 inden for 8 uger fra modtagelsen af planforslaget, kan kommunalbestyrelsen  

 ikke vedtage planen endeligt, før der er opnået enighed mellem amtsrådet og  

 kommunalbestyrelsen om de nødvendige ændringer af planen.
Stk. 3.  Kan enighed ikke opnås, afgøres spørgsmålet af  

 miljøministeren.
Til brug for ministerens afgørelse fremsender amtsrådet  

 kommunalbestyrelsens og amtsrådets vurdering af sagen.
 Stk. 4.  Kommunalbestyrelsen kan fremlægge planforslaget  

 til offentlig høring.
 § 5.  Kommunalbestyrelsens forslag til affaldsplan  

 sendes til amtsrådet inden 1. maj 1989.
 § 6.  Kommunalbestyrelsen kan løbende revidere sin  

 affaldsplan, og skal en gang i hver valgperiode revidere planen.
 I de reviderede planer bør indgå en vurdering af perioden fra sidste  

 revision og af målsætningernes opfyldelse.
 Stk. 2.  Kommunalbestyrelsen skal revidere sin  

 affaldsplan såfremt der konstateres væsentlige ændringer i forudsætningerne  

 for de vedtagne målsætninger og bortskaffelsesstrukturen.
 Stk. 3.  Miljøministeren kan fastsætte tidsfrister for  

 færdiggørelse af dele af den kommunale affaldsplan, jf.  

 miljøbeskyttelseslovens § 62 c.
 Stk. 4.  Reviderede affaldsplaner skal sendes til  

 amtsrådene efter samme procudure som nævnt i § 4.
 § 7.  Bekendtgørelsen træder i kraft 1. juli 1987.
