Skriftlig fremsættelse (20. oktober 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af afskrivningsloven, ligningsloven og skattekontrolloven (Fradrag  

 for  

 gaver til kulturinstitutioner og udvidelse af reglerne for afskrivning på  

 kunstkøb) (Lovforslag nr.
L 39).
Det overordnede formål med lovforslaget er at styrke  

 erhvervslivets kulturengagement og forbedre kunstens vilkår.
Det sker konkret  

 ved, at der etableres en fradragsordning for gaver til kulturinstitutioner og  

 en udvidelse af reglerne for virksomheders afskrivning på  

 kunstkøb.
 Lovforslaget er et led i gennemførelse af det supplerende  

 regeringsgrundlag og indgår i finanslovsforslaget for 2005.
 Det foreslås, før det første,  

 at virksomheder kan fradrage pengegaver til  

 kulturinstitutioner, der i det foregående år har modtaget offentligt  

 driftstilskud.
 For det andet foreslås, at personer og virksomheder kan  

 fradrage værdien af gaver i form af kunstværker og kultur- og naturhistoriske  

 genstande til sådanne kulturinstitutioner.
 Hvis den modtagende institution er nyetableret kan den nye  

 institution på tilsvarende vilkår modtage gaver, såfremt der foreligger et  

 skriftligt tilsagn om driftstilskud fra stat eller kommune.
 Der er ikke nogen beløbsmæssig grænse eller en grænse for,  

 hvor stor en del af den skattepligtiges indkomst, der kan anvendes på gaver  

 til  

 kulturinstitutioner.
Alle kulturinstitutioner, der modtager statslig eller  

 kommunalt driftstilskud er omfattet af fradragsordningen.
Ordningen omfatter  

 således kulturinstitutioner i bred forstand.
Idrætsorganisationer og  

 institutioner med idrætsaktiviteter er ikke omfattet af bestemmelsen.
 Fradraget er betinget af, at gaven til kulturinstitutionen  

 ikke er forbundet med nogen form for modydelse til gavegiver, gaven skal  

 gives  

 til kulturinstitutionens kulturelle virksomhed, kulturinstitutionen, skal  

 ønske  

 at modtage gaven og kulturinstitutionen skal indberette værdien af gaven til  

 skattemyndighederne.
 Private personer er ikke omfattet af fradragsordningen for  

 pengegaver og kan fortsat kun fradrage disse efter reglerne i ligningslovens  

 §  

 8 A.
For gaver i form af kunstværker og kulturhistoriske  

 genstande fradrages efter forslaget gavens markedsværdi.
Gavens markedsværdi  

 fastsættes af en af Kulturministeriet udpeget skønsmand.
Skønsmandens honorar  

 betales af den kulturinstitution, der modtager gaven.
 Desuden indeholder lovforslaget lempelse af kriterierne for  

 kunstkøb, således at virksomheder fremover også kan foretages afskrivninger  

 på  

 kunstkøb, når virksomheden er beliggende i en ejendom, hvor der både findes  

 virksomheder og boliger.
 En- og tofamiliehuse er for at imødegå en sammenblanding  

 mellem privat- og erhvervssfæren ikke omfattet af den foreslåede udvidelse af  

 afskrivningsadgangen.
 Med justeringen af ordningen ønskes sikret, at anvendelsen  

 af afskrivningsreglerne for kunstkøb får det omfang som det oprindeligt var  

 tiltænkt i forbindelse med gennemførelsen.
 Det skønnes, at forslaget om fradrag for gaver til  

 kulturinstitutioner samlet medfører engangsudgifter for Told og Skat på  

 maksimalt 4 mio. kr. til edb‑udvikling.
Provenutabet ved indføre af fradragsordningen for gaver til  

 kulturinstitutioner skønnes at være 35 mio. kr. årligt.
Der er dog en  

 betydelig  

 usikkerhed forbundet med dette provenuskøn.
 Forslaget vedr. justering af afskrivning på kunstkøb vil  

 kunne holdes indenfor rammen af  

 provenuskønnet vedrørende den nuværende ordning.
 Idet jeg i øvrigt henviser til lovforslagets bemærkninger,  

 skal jeg anbefale forslaget til Folketingets velvillige behandling.
