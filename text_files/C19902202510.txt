(Til de tekniske skoler) I medfør af § 3, stk. 2, § 5, stk. 1, § 6, stk. 2, § 7, stk. 2, § 8, stk.  

 7 og § 12, stk. 5, i Undervisningsministeriets bekendtgørelse nr. 351 af 28.  

 juni 1982 om den pædagogiske uddannelse af lærere ved tekniske skoler  

 (pædagogikum) fastsættes herved følgende:
 Almindelige bestemmelser.
§ 1.  Pædagogikum består af en kursusdel og en  

 praktikdel, som i sin helhed gennemføres i et tæt samarbejde mellem Statens  

 Erhvervspædagogiske Læreruddannelse og skolerne.
Statens Erhvervspædagogiske  

 Læreruddannelse tilrettelægger prøver i forbindelse med både kursusdelen og  

 praktikdelen.
 § 2.  For at kunne påbegynde pædagogikumuddannelsen  

 skal kandidaten have tilknyttet en praktikvejleder.
 § 3.  Uddannelsesplanen for pædagogikum udarbejdes af  

 Statens Erhvervspædagogiske Læreruddannelse og godkendes af Direktoratet for  

 Erhvervsuddannelserne.
 Teoretisk pædagogikum.
 § 4.  Formålet med kursusdelen på pædagogikum er, at  

 kandidaten indføres i pædagogisk teori, således at kandidaten erhverver sig  

 viden om og færdighed i kritisk anvendelse af pædagogisk teori, navnlig i  

 forbindelse med planlægning, gennemførelse og evaluering af praktisk  

 undervisning.
§ 5.  Statens Erhvervspædagogiske Læreruddannelse  

 forestår kursusdelen af pædagogikum.
Kursusdelen af pædagogikum omfatter  

 følgende fag og discipliner:
 1. Pædagogik:
a.
Pædagogisk filosofi og idehistorie.
 Forskellige opdragelses- og uddannelsesmål i forhold til menneskesyn og  

 samfundssyn.
b.
Uddannelsespolitik, kvalifikationsforskning og uddannelseslovgivning.
 Uddannelsessystemer i Danmark og andre lande - aktuelt og historisk - med  

 særlig henblik på ungdomsuddannelser samt erhvervs- og  

 arbejdsmarkedsuddannelser for både unge og voksne.
c.
Pædagogisk sociologi.
 Uddannelsesmiljøer og -typer og deres relation til det omgivende samfund.
d.
Uddannelsesøkonomi.
e.
Pædagogisk forskning, forsøgs- og udviklingsarbejde.
 2. Psykologi:
a.
Almen psykologi, omfattende de almene forhold og lovmæssigheder  

 vedrørende lærerprocesser, perception, begrebsdannelse og tænkning samt  

 motivation og emotioner.
Psykologiske skoledannelser og arbejdsmetoder.
b.
Differentiel psykologi med særlig hensyn til personlighedens  

 sammensætning, de intellektuelle funktioner og den sproglige udvikling.
c.
Udviklingspsykologi og socialpsykologi med vægten på gruppepsykologi.  

 Socialisationsprocessen.
 3. Undervisningslære, almen didaktik og fagdidaktik:
a.
Teorier om undervisningens mål og midler.
b.
Bestemmelser for og beskrivelse af undervisningens mål og midler i  

 erhvervsuddannelserne.
c.
Planlægning af undervisningens forløb.
Valg af metoder og midler.
d.
Det pædagogiske miljø.
e.
Vurdering af uddannelsesbehov.
f.
Vurdering af forløb og resultater.
Revision af fremgangsmåder.
 g. Øvelser i planlægning og gennemførelse af undervisningen.
 Inden for de nævnte fag og discipliner vælges indhold, der har særlig  

 relevans for undervisning på tekniske skoler.
 § 6.  Prøven i pædagogikums kursusdel er en mundtlig  

 prøve i det pensum, der er anført i uddannelsesplanen, jf. § 3.
 Stk. 2.  Den mundtlige prøve tager udgangspunkt i  

 kandidatens rapport om afslutningsprojektet.
 § 7.  Afslutningsprojektet udarbejdes i  

 projektperioden, der har et omfang af ca. 10 uger.
 Stk. 2.  En kandidat, der skal til omprøve, omarbejder  

 rapporten over sit afslutningsprojekt.
 Stk. 3.  Statens Erhvervspædagogiske Læreruddannelse  

 udsender nærmere retningslinier vedrørende projektformulering og aflevering  

 af rapporten.
 Stk. 4.  Den mundtlige prøve afholdes normalt mellem 2  

 og 4 uger efter rapportens aflevering.
 Stk. 5.  Kandidaten udformer selv i et samarbejde med  

 praktikvejlederen og skolen projektbeskrivelsen for afslutningsprojektet.  

 Projektbeskrivelsen skal godkendes af Statens Erhvervspædagogiske  

 Læreruddannelse.
Stk. 6.  Projektet bearbejdes selvstændigt af kandidaten  

 uden for den egentlige undervisningstid på kursusdelen.
Der gives  

 projektvejledning.
To til tre kandidater kan udarbejde og aflevere et fælles  

 afslutningsprojekt efter konkret aftale mellem skolen og SEL.
 Stk. 7.  Bedømmelsen foregår i henhold til  

 bekendtgørelsens § 8.
 Praktisk pædagogikum.
§ 8.  Formålet med praktikdelen er, at kandidaterne  

 øves i at planlægge, gennemføre og evaluere undervisning under hensyntagen  

 til elevforudsætninger og uddannelsesbehov, og i at anvende pædagogisk teori  

 som grundlag herfor.
Endvidere øves kandidaten i at formulere sig skriftligt  

 om praksis.
Skolen forestår praktikdelen af pædagogikum.
Stk. 2.  Praktikdelen består af et kursus i praktisk  

 undervisning med vejledning.
Kurset omfatter følgende emneområder:
a.
Fagdidaktik og -metodik.
b.
Planlægning, gennemførelse og evaluering af kortere og længere  

 undervisningsforløb i forhold til mål og øvrige rammer.
c.
Elevforudsætninger, prøve- og eksamensordninger, specialpædagogisk  

 støtte og uddannelses- og erhvervsorientering.
d.
Orientering om de tekniske skolers organisation, uddannelser,  

 samarbejdsformer og elevgrupper.
e.
Rapportskrivning.
 Stk. 3.  Punkterne a.-e. i stk. 2 behandles under  

 hensyntagen til indholdet i kursusdelen, og under hensyntagen til, at punkt  

 d. tillige indgår i den introduktion til skolen, som ved skolens  

 foranstaltning gives nye lærere.
 Stk. 4.  Praktikdelen er fordelt på vejledningstimer i  

 forbindelse med undervisning, samt konferencetimer efter de af direktoratet  

 fastsatte retningslinier.
 Stk. 5.  Praktikvejledningen gives af en eller flere  

 vejledere, der har undervisningskompetence i kandidatens undervisningsfag.
§ 9.  Prøven i praktisk undervisningsfærdighed  

 aflægges i forbindelse med kandidatens planlægning og gennemførelse af en  

 undervisningslektion.
Kandidaten vælger selv undervisningslektionens indhold,  

 som skal ligge inden for det undervisningsindhold, de pågældende elever på  

 det pågældende tidspunkt arbejder med.
Inden prøvens afholdelse skal  

 kandidaten udarbejde et notat, der redegør for fagpædagogiske overvejelser i  

 forbindelse med undervisningsforløbet, samt argumentere for den valgte  

 struktur og metodik.
 Stk. 2.  Prøven afsluttes med en kortere samtale mellem  

 kandidaten, vejlederen og censor om undervisningslektionens forudsætning,  

 planlægning og gennemførelse.
§ 10.  Ved afholdelsen og bedømmelsen af prøven  

 medvirker kandidatens vejleder.
Har kandidaten modtaget vejledning af flere  

 vejledere, udpeger Statens Erhvervspædagogiske Læreruddannelse efter  

 kandidatens ønske en af disse til at medvirke ved bedømmelsen af prøven.
 Stk. 2.  Bedømmelsen foregår i henhold til  

 bekendtgørelsens § 12.
 Andre bestemmelser.
 § 11.  Den, der har bestået handelsfaglærereksamen,  

 gymnasieskolens pædagogiske uddannelse, folkeskolens lærereksamen, som er  

 cand.psyk. eller cand.pæd. eller som med pædagogik som fag er cand.art.,  

 cand.phil., cand.mag. eller mag.art. fritages for kursusdelen på pædagogikum  

 og for den tilhørende prøve.
 Stk. 2.  Den, der har bestået handelsfaglærereksamen,  

 gymnasieskolens pædagogiske uddannelse, folkeskolens lærereksamen eller  

 tilsvarende, er fritaget for prøven i praktisk undervisningsfærdighed.
 Stk. 3.  Statens Erhvervspædagogiske Læreruddannelse kan  

 godkende, at andre uddannelser helt eller delvis ligestilles med de i stk. 1  

 og 2 nævnte uddannelser.
 Stk. 4.  Statens Erhvervspædagogiske Læreruddannelse  

 udsteder bevis til kandidater efter stk. 2, når disse har modtaget 20 timers  

 vejledning.
 § 12.  Ovenstående cirkulære træder i kraft 1. januar  

 1990. Samtidig ophæves direktoratets cirkulære af 20. december 1983 (V-620).
 § 13.  Kandidater, der er påbegyndt uddannelsen inden  

 1. januar 1990, gennemfører uddannelsen efter de hidtil gældende  

 bestemmelser.
 P.m.v.
 e.b.
