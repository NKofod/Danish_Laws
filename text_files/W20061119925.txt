Landsskatteretskendelse vedr.
Erstatning Klagen vedrører  

 den skattemæssige behandling af erstatning til B  

 Forsikring A/S i forbindelse med et biluheld, sags- og advokatudgifter til en  

 retssag.
Landsskatterettens afgørelse Personlig indkomst Skatteankenævnet har ikke  

 godkendt fradrag for erstatning og sagsomkostninger, selvangivet med 122.180  

 kr.
 Landsskatteretten stadfæster  

 skatteankenævnets afgørelse.
 Skatteankenævnet har ikke  

 godkendt fradrag for advokatudgifter, selvangivet med 34.520 kr.
 Landsskatteretten stadfæster  

 skatteankenævnets afgørelse.
Vedrørende erstatning samt sags- og advokatudgifter Sagens oplysninger Det fremgår af sagen, at  

 klageren i 1998 drev en kro.
Klageren havde endvidere to plejebørn boende på  

 sin ejendom, beliggende i X, hvilken ejendom han beboede fra 1. februar 2001  

 til marts 2002. Klageren havde i indkomståret 2001 indtægter ved  

 plejevederlag  

 på 578.828 kr. og forpagtningsindtægt på 5.333 kr.
 Klagerens datter, C, var den  

 20. maj 1998 involveret i et færdselsuheld, hvorved skete skade på en bil  

 tilhørende hendes moder, D, og en forankørende bil, hvilket afstedkom  

 reparationsudgifter på 10.059,20 kr. på moderens bil samt 105.888,79 kr. på  

 den  

 anden bil.
 B Forsikring A/S, hvori bilen  

 tidligere havde været forsikret, betalte i første omgang  

 reparationsudgifterne  

 på i alt 115.948,08 kr., men opkrævede beløbet hos D, idet der hverken var  

 betalt kaskoforsikring eller lovpligtig forsikring på bilen.
 Den 3. august 2000 anlagde B  

 Forsikring A/S sag mod D med primær påstand om betaling af 115.948,08 kr. med  

 sædvanlig procesrente fra sagens anlæg til betaling sker.
 Ved dom afsagt af Retten i Y  

 den 3. august 2001 fremgår bl.a.:
 Rettens bemærkninger:
Det lægges til grund, at der  

 den 20. maj 1998 på Motorvej Z, har været særdeles tæt trafik med den følge,  

 at  

 trafikken af og til standsede.
Sagsøgtes bil, en Volvo, der blev ført af  

 sagsøgtes datter C, var involveret i et harmonikasammenstød som  

 den 5. bil i  

 en række.
 Uanset om C alene som følge  

 af påkørsel har ramt den forankørende finder retten, at sagsøgte som  

 indehaver  

 af bilen er erstatningsansvarlig for skaden på den forankørende bil, og at  

 der  

 ikke er anledning til at foretage skyldfordeling jf. færdselslovens § 103,  

 stk.  

 2.
 Sagsøger har efter  

 forhandling med den forankørendes forsikringsselskab betalt 105.888,79 kr.  

 Retten  

 finder efter den foreliggende taksatorrapport at kunne lægge til grund, at  

 skaden på den forankørende bil har været af den anførte størrelse.
Det lægges til grund, at  

 sagsøgte betalte forsikringspræmie helårligt pr. 1/4 og at der i april 97 var  

 betalt præmie frem til 1/4-1998. Det findes efter bevisførelsen, herunder  

 navnlig den af E afgivne vidneforklaring bevist, at sagsøger den 12/3   

 1998  

 har sendt opkrævning på ansvars- og kaskoforsikringen på sagsøgtes Volvo for  

 perioden fra 1/4-1998 til 1/4-1999. Videre anses det for bevist, at sagsøger  

 den 22/4-1998 har sendt første rykkerskrivelse til sagsøgte.
I denne  

 skrivelse  

 hedder det: Betales præmie ikke inden 14 dage, bortfalder Bs  

 erstatningspligt  

 for de forsikringer, der er løbende og indtræder først, når beløbet er  

 betalt. Videre lægges det til grund,  

 at sagsøger den 14/5-1998 har sendt 2. rykkerskrivelse til sagsøgte.
I  

 skrivelsen hedder det blandt andet:
Vi har tidligere bedt Dem  

 betale Deres forsikringer.
Desværre kan vi stadig ikke se at have fået  

 beløbet,  

 og som tidligere meddelt, er vor erstatningspligt i forhold til Dem derfor  

 bortfaldet.
Det betyder, at de ikke vil kunne få skader erstattet, men selv  

 må  

 bære tabet. Det fremgår, at skrivelserne  

 er stilet til sagsøgtes korrekte adresse, og det må lægges til grund, at  

 brevene ikke er returneret til sagsøger.
Sagsøgte har gjort gældende, at  

 brevene kan være gået tabt, idet dette ofte er sket hos sagsøgte.
Sagsøgte  

 drev  

 på det pågældende tidspunkt kro og tilhørende campingplads.
Der var ophængt 3  

 postkasser - 1 til sagsøgte privat, 1 med post til campingpladsen og en  

 tredje  

 til udgående post.
Sagsøgtes private postkasse og campingpladsens postkasse  

 havde angiveligt isat nøgle og kunne åbnes af enhver.
Da det som anført  

 lægges  

 til grund, at opkrævning og 2 rykkerskrivelser er afsendt fra sagsøger til  

 sagsøgte til den korrekte adresse og ikke er returneret til sagsøger, finder  

 retten, at risikoen for, at skrivelserne ikke er modtaget hos sagsøgte, må  

 bæres  

 af denne henset til de forhold, hvorunder hun har indrettet sin  

 postmodtagelse  

 jf. forsikringsaftalelovens § 33 stk. 1. Som følge heraf er sagsøgers ansvar  

 ophørt på skadesdatoen den 20/5-1998 jf. forsikringsaftalelovens § 14, stk.  

 1.  

 Derfor ifalder sagsøgte et personligt erstatningsansvar for de skader på den  

 forankørende bil, som er påført af sagsøgtes bil.
 THI KENDES FOR RET:
Inden 14 dage fra dato  

 betaler sagsøgte D 115.948,08 kr. med procesrente af 10.059,20 kr. fra sagens  

 anlæg den 3/8-2000 og af 115.948,08 kr. fra rettens modtagelse af  

 processkrift  

 1 den 22/1-2001. Inden samme frist betaler sagsøgte 16.230,00 kr. i  

 sagsomkostninger til sagsøger. Skatteankenævnets afgørelse I henhold til  

 statsskattelovens § 6, stk. 1, litra a, kan udgifter som i årets løb er  

 anvendt  

 til at erhverve, sikre og vedligeholde indkomsten fradrages.
Der skal således  

 foreligge en direkte og umiddelbar forbindelse mellem afholdelsen af udgiften  

 og erhvervelsen af indkomsten.
 Dette kræver dels at  

 udgiftsafholdelsen ligger inden for de naturlige rammer af virksomheden, dels  

 at udgiften ikke kan karakteriseres som en privat udgift, som er  

 indkomstopgørelsen uvedkommende.
Det er skatteankenævnets  

 opfattelse, at udgift til erstatning som følge af, at der ikke er tegnet  

 lovpligtig  

 ansvarsforsikring ikke kan omfattes af sædvanlig driftsrisiko for en  

 erhvervsmæssig virksomhed, uanset at bilen måtte være anvendt erhvervsmæssigt  

 i  

 ulykkessituationen.
Nævnet er derfor enig med den kommunale skattemyndighed  

 i,  

 at der ikke er fradrag for udgiften, jf. statsskatteloven § 6 a samt praksis  

 som gengivet i TfS 1993.449 LSR.
Nævnet finder, at udgift til  

 erstatning som følge af, at der ikke er tegnet en lovpligtig  

 ansvarsforsikring,  

 ligger uden for rammerne af den risiko, som er forbundet med at drive en  

 erhvervsvirksomhed som klagerens.
Dette gælder, uanset om den manglende  

 forsikring kan tilregnes klageren eller hans forsikringsselskab.
 Nævnet finder derimod, at  

 udgiften ved reparation af klagerens bil (10.059 kr.) er en  

 fradragsberettiget  

 driftsomkostning.
Klagerens påstand og argumenter Klagerens repræsentant har  

 anført, at Retten i Y har bestemt, at klageren selv hæfter for den omhandlede  

 erstatning, idet der ikke var nogen gyldig ansvars-/kaskoforsikring.
 Klageren er i den forbindelse  

 blevet pålagt at betale 132.239 kr. til B Forsikring A/S, dels for udbetaling  

 af erstatning, dels for tilkendte sagsomkostninger i ovennævnte retssag.  

 Klageren har endvidere afholdt udgifter til egen advokat på 34.520 kr.  

 vedrørende sagen mod B Forsikring A/S.
Repræsentanten har oplyst, at  

 bilen, som på ulykkestidspunktet blev benyttet erhvervsmæssigt af klagerens  

 datter, som alt overvejende hovedregel bliver benyttet erhvervsmæssigt og  

 alene  

 i begrænset omfang til klagerens private formål.
Det er et faktum, at  

 klageren  

 ikke var omfattet af hverken kasko- eller ansvarsforsikring den 20. maj 1998,  

 hvor bilen var involveret i et harmonikasammenstød på Motorvej Z. Årsagen  

 til,  

 at klageren ikke var omfattet af en kasko- og ansvarsforsikring er dog ikke  

 den, at klageren ud fra en bevidst handling har valgt at spare udgiften til  

 lovpligtig forsikring m.v. på sin bil til ca. 500.000 kr.
Situationen er en  

 ganske anden.
Klageren har ikke modtaget opkrævninger fra sit  

 forsikringsselskab og har derfor ikke været bekendt med, at hans forsikring  

 ikke dækkede.
Civilretligt har B Forsikring A/S fået medhold i, at klageren  

 selv skal afholde udgiften til erstatning, advokat m.v., idet klageren ikke  

 har  

 kunnet dokumentere, at han ikke har modtaget den pågældende opkrævning.
Repræsentanten har gjort  

 gældende, at det er usandsynligt, at klageren ikke har villet tegne de  

 pågældende  

 forsikringer, idet bilen dels ikke ville kunne anvendes lovligt, dels i  

 tilfælde af skade ikke ville blive forsikringsdækket.
Det forhold, at  

 skatteankenævnet  

 har nægtet klageren fradrag på baggrund af den civilretlige afgørelse af  

 sagen  

 medfører, at klageren stilles urimeligt ringe i forhold til, at der er tale  

 om  

 en sædvanlig erhvervsmæssig risiko forbundet med klagerens virksomhed.  

 Klageren  

 har dels haft vilje og dels haft evne til at betale policen, men har blot  

 ikke  

 modtaget denne opkrævning.
Klageren svævede på ulykkestidspunktet i en  

 faktisk  

 vildfarelse om, at bilen selvfølgelig var forsikret, ligesom den havde været  

 siden 1997, hvor bilen blev erhvervet.
Hverken banken, hvor bilen blev  

 belånt,  

 eller politiet havde i øvrigt reageret overfor klageren vedrørende den  

 manglende betaling af lovpligtig forsikring, og klageren har således ikke  

 haft  

 mistanke om, at bilen ikke var forsikret.
 Udgifter til erstatning kan  

 fradrages i det omfang, de kan betegnes som driftsomkostninger i henhold til  

 statsskattelovens § 6, stk. 1, litra a, dvs. anvendt til at erhverve, sikre  

 og  

 vedligeholde indkomsten.
Der findes to relevante  

 afgørelser.
Den ene afgørelse er gengivet i TfS 1988, 676, den anden er en  

 kendelse, som skatteankenævnet støtter sin afgørelse på, offentliggjort i TfS  

 1993, 449 LSR.
 Repræsentanten har tillige  

 henvist til UfR 1966.362 ØLD.
 Repræsentanten har anført, at  

 det som udgangspunkt står den enkelte skatteyder frit for selv at vælge, om  

 han  

 vil drive sin virksomhed dyrt eller billigt, og det forhold, at forsikring  

 ikke  

 er tegnet, og klageren selv kommer til at betale erstatningen, har ikke  

 betydning for fradragsretten, jf. i den forbindelse afgørelsen fra 1988.
 Såfremt denne  

 ekspeditionsfejl bliver tillagt den af de stedlige skattemyndigheder  

 fastsatte  

 virkning, vil dette have en uforholdsmæssig betydning for ekspeditionsfejl i  

 fremtiden, hvilket på ingen måde bør anerkendes.
Om udgifter til advokat har  

 repræsentanten anført, at de afholdte udgifter til sagkyndig bistand i sagen  

 anlagt af B Forsikring A/S mod klageren er en sædvanlig driftsudgift i  

 henhold  

 til statsskattelovens § 6, stk. 1, litra a.
Skaden er endvidere sket i  

 forbindelse med klagerens udøvelse af sit erhverv og er en sædvanlig  

 driftsrisiko.
Der er herved henvist til en landsskatteretskendelse gengivet i  

 SKM 2003.502.
SKATs udtalelse SKAT har indstillet  

 afgørelsen stadfæstet for så vidt angår erstatning og advokatudgifter.
 SKAT har udtalt, at  

 erstatning i forbindelse med den manglende lovpligtige forsikring ikke kan  

 føre  

 til fradrag, da der ikke er tale om udslag af en normal driftsrisiko.
 SKAT har henvist til TfS  

 1993, 449 og LSRM 76.138.
Landsskatterettens bemærkninger og begrundelse Efter statsskattelovens § 6,  

 stk. 1, litra a, kan udgifter til erstatninger fradrages i det omfang, de er  

 pådraget i forbindelse med drift af erhvervsvirksomhed og er et udslag af  

 normal driftsrisiko ved udøvelsen af den pågældende erhvervsvirksomhed.
Retten skal bemærke, at en  

 bil skal være lovpligtig ansvarsforsikret ved kørsel på offentlig vej.
Den  

 omstændighed, at bilen, der var impliceret i uheldet, var uden lovpligtig  

 forsikring, kan efter rettens opfattelse ikke anses at være udslag af en  

 normal  

 driftsrisiko, og der er derfor ikke fradrag for erstatningen i medfør af  

 statsskattelovens § 6, stk. 1, litra a.
 Retten finder endvidere, at  

 udgiften til advokat i forbindelse med erstatningssagen må afgøres i  

 overensstemmelse med erstatningsspørgsmålet, hvorfor der heller ikke er  

 fradragsret for advokatudgifterne, jf. statsskattelovens § 6, stk. 1, litra  

 a.
 Den påklagede afgørelse  

 stadfæstes derfor.
