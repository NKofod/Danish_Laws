Denne meddelelse erstatter meddelelse nr. 2/1994. Højesteret har den 8.  

 august 1995 afsagt en dom om anvendelse af samfundstjeneste i visse sager om  

 nægtelse af at gøre værnepligtstjeneste.
Dommen nødvendiggør visse ændringer  

 i meddelelse nr. 2/1994. Disse ændringer fremgår navnlig af pkt. 3.
Ved beredskabsloven, lov nr. 1054 af 23.12.1992, der trådte i kraft den  

 1.1.1993, blev civilforsvarsloven ophævet.
Civilforsvarspligten er herefter  

 afløst af pligt til at gøre tjeneste i redningsberedskabet.
I beredskabslovens § 60, stk. 1, er der fastsat straf af bøde, hæfte eller  

 fængsel i indtil 1 år, bl.a. for den, der En ligelydende straffebestemmelse findes i § 6, stk. 1, i lov om  

 værnepligtens opfyldelse ved civilt arbejde (civilværnepligtsloven),  

 lovbekendtgørelse nr. 191 af 2.4.1993.
 Ifølge beredskabslovens § 61, stk. 2, og civilværnepligtslovens § 7, stk.  

 2, hjemsendes den, der anden gang dømmes for at nægte at gøre tjeneste/udføre  

 arbejde og kan ikke senere indkaldes.
Civilværnepligtslovens § 7, stk. 2, og den ligelydende bestemmelse i den  

 indtil 1992 gældende civilforsvarslov har været administreret således, at der  

 trods formuleringen »anden gang dømmes ...« er sket hjemsendelse  

 uden senere indkaldelse i tilfælde, hvor sagen om førstegangs nægtelse har  

 været afgjort med indenretlig bødevedtagelse, og en senere dom har lydt på  

 frihedsstraf, svarende til den resterende tjenestetid.
Denne administration  

 agtes fortsat, også hvad angår beredskabslovens § 61, stk. 2, jf dog pkt. 3  

 om anvendelse af samfundstjeneste i visse sager.
 Efter forhandling med Justitsministeriet, Indenrigsministeriet og  

 Forsvarsministeriet, herunder om de ændringer som følger af Højesterets dom  

 af 8. august 1995, fastsættes herved følgende retningslinier for  

 anklagemyndighedens påstand i sager om nægtelse og udeblivelse efter de 2  

 love:
 1. Om undladelse af at give møde, herunder flere gentagne  

 undladelser, skal ses som udtryk for en total nægtelse, må, når det ikke  

 fremgår af sigtedes egen forklaring om bevæggrunden, bero på en vurdering af  

 samtlige oplysninger i sagen, herunder værnepligtsmyndighedernes erklæring om  

 spørgsmålet.
 2. Overfor den, der tiltales efter stk. 1, nr. 1 i de nævnte  

 bestemmelser for nægtelse af at gøre tjeneste/udføre arbejde, nedlægges i  

 førstegangs tilfælde påstand om bøde.
 3. Overfor den, der efter at være straffet for overtrædelse af  

 stk. 1, nr. 1, på ny sættes under tiltale herfor, nedlægges påstand om en  

 ubetinget frihedsstraf, der svarer til den resterende tjenestetids længde.
Overfor en tiltalt, som er medlem af Jehovas Vidner, og som af afgørende  

 samvittighedsgrunde nægter at aftjene værnepligt, nedlægges påstand om en  

 straf svarende til den resterende tjenestetids længde, dog således at  

 straffen gøres betinget med en prøvetid på 1 år på vilkår af, at den  

 pågældende i prøvetiden ikke begår strafbart forhold og undergiver sig tilsyn  

 af kriminalforsorgen samt indenfor prøvetiden udfører samfundstjeneste i et  

 antal timer, der fastsættes til 240, når den tiltalte ikke har aftjent nogen  

 del af tjenestetiden.
Det er en forudsætning, at tiltaltes personlige forhold  

 taler for samfundstjeneste.
Indenrigsministeriet har oplyst, at det er  

 ministeriets opfattelse, at tiltalte skal kunne fremlægge dokumentation for,  

 at han er døbt under eet af Jehovas Vidners stævner, da dette må anses for en  

 betingelse for at medlemskab af Jehovas Vidner kan antages at foreligge.
 Baggrunden for i de nævnte sager at nedlægge påstand om samfundstjeneste  

 er Højesterets dom af 8. august 1995.
 I denne dom begrunder Højesterets flertal fravigelse af hidtidig praksis  

 med de grunde, der er anført af landsrettens flertal i den indankede dom af  

 29. august 1994.
 Landsrettens flertal anførte følgende:
»En betinget straf med vilkår om samfundstjeneste er efter disse  

 voterendes opfattelse en velegnet sanktion overfor personer, der af afgørende  

 samvittighedsgrunde nægter at udføre beredskabstjeneste, forudsat de  

 personlige forhold taler for en sådan sanktion.
Hverken synspunkterne om  

 forskelsbehandling i forhold til de unge, der aftjener værnepligt eller  

 udfører beredskabstjeneste, eller de andre synspunkter, der er fremført for  

 at fastholde den hidtidige praksis, har en sådan vægt, at de bør tillægges  

 afgørende betydning.« 4. Da der er knyttet retsvirkninger af indgribende karakter til en  

 afgørelse efter stk. 1, nr. 1, må førstegangs nægtelse ikke afgøres ved  

 udenretlig bødeforelæg, men skal altid indbringes for retten.
Sagen bør  

 heller ikke afgøres med udeblivelsesdom, da det er af væsentlig betydning, at  

 tiltalte under sagen bliver gjort bekendt med konsekvensen af fortsat  

 nægtelse og med, at yderligere udeblivelse vil blive fortolket som nægtelse  

 af at gøre tjeneste.
5. Over for den, der tiltales efter stk. 1, nr. 2 i de nævnte  

 bestemmelser for udeblivelse ved ikke at møde frem på tjenestestedet efter  

 indkaldelse, nedlægges der påstand om bøde.
Dette gælder i almindelighed også  

 i gentagelsestilfælde.
I disse sager vil bødeforelæg kunne anvendes.
6. Endelige domme i sager, hvor der for værnepligtiges  

 overtrædelse af beredskabsloven eller lov om værnepligtens opfyldelse ved  

 civilt arbejde idømmes betinget dom med vilkår om samfundstjeneste, bedes  

 indtil videre indsendt til Rigsadvokaturen.
Baggrunden herfor er, at  

 Justitsministeriet har udtrykt ønske om at blive underrettet om udviklingen i  

 retspraksis på dette område.
Indsendelse sker for ankedommes vedkommende ved  

 statsadvokatens foranstaltning og for byretsdommes vedkommende ved  

 politikredsens foranstaltning, uanset om sagen har været forelagt for  

 statsadvokaten.
 7. Meddelelse nr. 2/1994 ophæves.
 Henning Fode.
