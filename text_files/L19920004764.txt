 Den 19. marts 1992 undertegnedes i Sofia en overenskomst mellem Danmark og  

 Bulgarien om konsolidering af Bulgariens statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Bulgariens gæld (Agreed Minute on the Consolidation of the  

 Debt of the Republic of Bulgaria), om hvilke der blev tilvejebragt enighed  

 under multilaterale forhandlinger, som fandt sted i Paris den 17. april 1991.
 Aftalen - der er den første moratorieaftale med Bulgarien - dækker 100% af  

 de krav, der forfalder i konsolideringsperioden fra 1. april 1991 til 31.  

 marts 1992, og som stammer fra kontraktsforhold indgået før den 1. januar  

 1991, samt fordringer, som var forfaldet og ubetalt pr. 31. marts 1991.  

 Tilbagebetalingerne skal finde sted i tidsrummet 30. september 1998 til 31.  

 marts 2002.
Konsolideringen omfatter - udtrykt i dansk mønt - ca. 30 mio.
DKK.
De  

 medtagne kontrakter var kontraheret i DEM, CHF og USD.
Renten i aftalen blev  

 fastsat til: LIBOR (London Inter Bank Offered Rate) + 0,5% fra den 1. april  

 1992 at regne.
Indtil denne dato anvendes de i de enkelte kontrakter  

 stipulerede rentesatser.
