I medfør af §§ 27, stk. 1, 47, stk. 3, og 51, stk. 2, i lov nr. 330 af 14. maj 1992 om ferskvandsfiskeri fastsættes følgende:
§ 1.  Fisk og krebs, der er fanget i fredningstiden  

 eller ikke opfylder det fastsatte mindstemål, skal straks efter fangsten  

 genudsættes i frit vand, så vidt muligt i levende tilstand.
Er fangsten sket  

 i faste fangsindretninger skal fangsten genudsættes modsat  

 fangstindretningens fangståbning i frit vand.
 § 2.  For nedennævnte fiskearter fastsættes følgende  

 fredningstider, de anførte dage inklusive:
Laks (Salmo salar): 16. november - 15. januar Havørred (Salmo trutta forma trutta): 16. november - 15. januar Søørred (Salmo trutta forma lacustris): 16. november - 15. januar Bækørred (Salmo trutta forma fario): 16. november - 15. januar Helt (Coregonus lavaretus): og heltling (Coregenus albula) 1. november - 31. januar Snæbel (Coregonus oxyrhynchus): hele året Gedde (Esox lucius) 1. april - 30. april Sandart (Stizostedion lucioperca): 1. maj - 31. maj Stalling (Thymallus thymallus): 15. marts - 15. maj Hunskrubber (Platichtys flesus), på hvilke rognsækkens bagspids strækker sig ud over midten af fiskens totallængde: 15. februar - 14. maj Hunkrebs (Astacus astacus): 1. oktober - 31. juli Hankrebs (Astacus astacus): 1. oktober - 31. marts § 3.  For nedennævnte fiskearter fastsættes følgende  

 mindstemål regnet fra snudespids til halefinnens spids (totallængde):
 Stk. 2.  For gule ål (Anguilla anguilla) 450 mm.
 Stk. 3.  For krebs (Astacus astacus) 90 mm regnet fra  

 spidsen af pandetornen til den faste bagkant af svømmeviftens midterstykke.
 § 4.  Fiskeriministeriet kan tillade afvigelser fra  

 bestemmelserne i § 1, bl.a. med henblik på indfangning af fisk til  

 klækkeanstalters forsyning med rogn og til udsætningsformål.
 Stk. 2.  Afvigende bestemmelser i regulativer gælder  

 uanset bestemmelserne i §§ 2 og 3.
 § 5.  Overtrædelse af § 1, stk. 1, straffes med bøde.
 § 6.  Bekendtgørelsen træder i kraft den 1. januar  

 1995.
