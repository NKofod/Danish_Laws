Cirkulære om bonuspoint i forbindelse med tjenesterejser (Til samtlige ministerier mv.) Ved køb af flyrejser bør institutionerne, som ved andre indkøb, søge at reducere de samlede udgifter hertil.
Bonuspoint, der optjenes i forbindelse med tjenesterejser, tilhører det tjenestested, der har afholdt rejseudgiften, og kan af tjenestestedet anvendes i forbindelse med køb af tjenesterejser.
Bonuspoint optjent i forbindelse med tjenesterejser må ikke anvendes til privat brug.
 Institutionerne skal anvende en procedure, der sikrer overholdelse af cirkulærets bestemmelser.
Cirkulæret træder i kraft straks.
Samtidig ophæves cirkulære nr. 9298 af 16. april 2007 om bonusordninger i forbindelse med tjenesterejser (Perst. nr. 041-07).
