Betænkning afgivet af  

 Arbejdsmarkedsudvalget den 9. maj 2001 Betænkning over Forslag til lov om ændring af lov om  

 brug af helbredsoplysninger m.v. på arbejdsmarkedet [af  

 Jette Gottlieb (EL) og Frank Aaen (EL)] 1. Udvalgsarbejdet Lovforslaget blev fremsat den 16. marts 2001 og var til 1.  

 behandling den 4. april 2001. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Spørgsmål Udvalget har stillet 1 spørgsmål til  

 arbejdsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, V, KF, CD og RV)  

 indstiller lovforslaget til forkastelse ved 3. behandling.
 Et mindretal i udvalget (SF, DF og EL) indstiller  

 lovforslaget til vedtagelse uændret.
Dansk Folkepartis medlem af udvalget finder, at det skal  

 sikres, at urinprøver ikke bruges til egentlige  

 helbredsundersøgelser.
I mangel af lovgivning eller overenskomster  

 på området finder Dansk Folkeparti, at der  

 lovgivningsmæssigt bør gribes ind, således at det  

 forhindres, at urinprøver misbruges.
Derfor støtter Dansk  

 Folkeparti lovforslaget.
 Enhedslistens medlem af udvalget finder, at der er behov  

 for yderligere regulering af arbejdsgivernes adgang til brug af  

 kontrolforanstaltninger (f.eks. urinprøver) end det, der fremgår  

 af aftalen indgået mellem LO og DA den 24. april 2001. Enhedslisten vil  

 fremhæve FTF s kritik af denne aftale, og at FTF i forlængelse af  

 kritikken har rejst sag ved Den Europæiske  

 Menneskerettighedsdomstol.
Der er under udvalgsbehandlingen blevet fremført to  

 synspunkter.
Dels, at en sådan regulering ikke hører hjemme i  

 lov om brug af helbredsoplysninger m.v. på arbejdsmarkedet.
Dels, at  

 reguleringen skal ske gennem aftaler mellem arbejdsmarkedets parter.
Da det  

 foreliggende lovforslag ikke kan samle flertal, vil Enhedslisten arbejde  

 videre med at sikre ansatte en reel beskyttelse mod urimelig brug af  

 kontrolforanstaltninger ud fra disse synspunkter.
Enhedslisten vil fastholde,  

 at der kan være brug for en lovregulering på området,  

 så det forhindres, at arbejdsgiverne ved brug af  

 kontrolforanstaltninger over for de ansatte reelt kan gribe ind over for  

 ansattes privatliv, uden at der er tale om forhold, der har betydning for den  

 ansattes arbejde eller sikkerheds- og sundhedsforholdene på  

 arbejdspladsen.
 Et andet mindretal (KRF) vil ved 3. behandling af  

 lovforslaget stemme hverken for eller imod lovforslaget.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 188 Bilagsnr.
