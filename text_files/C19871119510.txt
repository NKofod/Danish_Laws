 1. Efter lov om erstatning fra staten til ofre for  

 forbrydelser (lovbekendtgørelse nr. 470 af 1. november 1985) yder staten  

 erstatning og godtgørelse for personskade og i visse tilfælde for tingsskade,  

 der er forvoldt ved en overtrædelse af borgerlig straffelov.
Afgørelsen om erstatning m.v. træffes af et særligt nævn.
Dette nævn  

 (erstatningsnævnet) har den endelige administrative afgørelse af de sager,  

 der indbringes for nævnet.
 Justitsministeriet har hidtil forestået udbetalingen af de af nævnet  

 tilkendte erstatningsbeløb, og ministeriet har i forbindelse hermed i de  

 enkelte sager truffet afgørelse om, hvorvidt der er grundlag for at søge  

 regres for erstatningsbeløbet hos skadevolderen, jfr. lovens § 17. Selve  

 inddrivelsen af regreskravene har været varetaget af politikredsene, men  

 spørgsmål om hel eller delvis eftergivelse af kravet på grund af senere  

 fremkomne oplysninger om skadevolderens økonomiske forhold har i hvert enkelt  

 tilfælde skulle forelægges for Justitsministeriet.
 Med virkning fra den 1. maj 1987 ændres denne forretningsgang, således at  

 politiet forestår udbetalingen af de omhandlede erstatningsbeløb og endvidere  

 bemyndiges til at træffe afgørelse om alle spørgsmål vedrørende regres hos  

 skadevolderen efter følgende nærmere retningslinier:
1.1. Erstatningsnævnet vil fremsende underretning om nævnets afgørelser og  

 i den forbindelse de i nævnet beroende akter til politimesteren  

 (politidirektøren) i den politikreds, hvor anmeldelsen af lovovertrædelsen  

 har fundet sted.
Denne politimester (politidirektøren), eller en af denne  

 bemyndiget person, forestår herefter - uanset skadevolderens eller den  

 erstatningsberettigedes bopælsforhold - udbetalingen.
Spørgsmålet om, hvorvidt der er grundlag for at søge regreskravet  

 inddrevet hos skadevolderen skal i almindelighed afgøres af den politimester  

 (politidirektøren), eller af en af denne bemyndiget person, som har forestået  

 udbetalingen af erstatningen.
I tilfælde, hvor en eventuel straffesag er  

 behandlet - eller skadevolderen har bopæl - i en anden politikreds, og hvor  

 spørgsmålet om regres undtagelsesvis ikke kan afgøres på det foreliggende  

 grundlag, vil sagen for så vidt angår dette spørgsmål dog om fornødent kunne  

 oversendes til den pågældende politikreds.
Erstatningsnævnet vil sædvanligvis  

 i overensstemmelse med § 10 i nævnets forretningsorden afgive indstilling om,  

 hvorvidt der efter nævnets vurdering er grundlag for at foretage regres mod  

 skadevolderen.
 I de tilfælde, hvor Erstatningsnævnet undtagelsesvist har tilkendt  

 erstatning i henhold til lovens § 10, stk. 2 (dvs. uden at lovovertrædelsen  

 er anmeldt til politiet), sender nævnet afgørelsen til politimesteren  

 (politidirektøren) i den politikreds, hvor erstatningsberettigede har bopæl.  

 Udbetalingen m.v. varetages i disse tilfælde af denne politimester  

 (politidirektøren).
 1.2. Udbetaling af erstatning m.v. føres til udgift på finanslovkonto §  

 18.01.01. ins.nr.6419.1013 konto 51.01. Erstatning til ofre for forbrydelser.
1.3. Beslutning om hel eller delvis eftergivelse af et regreskrav på  

 grundlag af senere fremkomne oplysninger om skadevolderens økonomiske forhold  

 skal i givet fald ligeledes træffes af vedkommende politimester  

 (politidirektøren), som nævnt under pkt. 1.1., eller en af denne bemyndiget  

 person.
Eftergivelse bør i almindelighed kun ske, hvis det ved udtømmende retsforfølgning er konstateret, at inddrivelse  

 helt eller delvist er udelukket, eller hvis det gennem økonomisk afhøring af skadevolderen hos politiet eller på  

 anden betryggende måde er konstateret, at regreskravet må anses for helt  

 eller delvist uerholdeligt.
1.4. Selv om skadevolderen er ude af stand til at betale regreskravet, bør  

 det overvejes, om skadevolder inden for en overskuelig periode helt eller  

 delvis vil blive i stand hertil.
I sådanne tilfølde bør sagen holdes i  

 erindring i journalen.
 1.5. Politimesterens (politidirektørens) afgørelse vedrørende regreskrav  

 kan påklages til Justitsministeriet.
 1.6. Indbetalinger af regreskrav tages til indtægt på finanslovkonto §  

 18.01.01. ins.nr.6419.1013 konto 51.01. Erstatning til ofre for forbrydelser.
 1.7. Af hensyn til såvel den interne som den eksterne kontrol med  

 politiets administration, herunder vedrørende inddrivelsesforanstaltninger,  

 skal hver enkelt sag registreres i reskontro A, også for så vidt angår  

 ekspeditioner, som udelukkende vedrører udbetaling, og for så vidt angår  

 ekspeditioner, der udelukkende vedrører inddrivelse af regreskrav.
Regreskravet skal anføres som en debet på kontokortet og med en deraf  

 følgende kreditpostering på en regulerende passivkonto under standardkonto  

 95.Kreditorer, indtil kravet er opfyldt, eller der er truffet bestemmelse om  

 at undlade regres eller opgivelse af kravet på grundlag af senere fremkomne  

 oplysninger om skadevolderens økonomiske forhold.
I tilfælde af indbetalinger  

 og dermed indtægtsføring skal passivkontoen tilsvarende nedbringes.
I tilfælde, hvor straffesag mod skadevolderen har været gennemført, kan  

 registreringen ske på et eksisterende kontokort.
I andre tilfælde skal der  

 oprettes et nyt kontokort.
 1.8. Der skal månedligt indsendes attesterede kontoudtog til  

 rigspolitichefen i henhold til rigspolitichefens skrivelse af 16. oktober  

 1985 om procedure for regnskabsaflæggelse for særlige udgifts- og  

 indtægtsarter.
 Ved udgangen af hvert finansår indsendes en redegørelse til  

 rigspolitichefen om de samlede ud- og indbetalinger for hver enkelt sag.
 2. For så vidt angår de afgørelser, som  

 Erstatningsnævnet har underrettet Justitsministeriet om inden den 1. maj  

 1987, og hvor udbetaling af erstatningen endnu ikke har fundet sted, forestår  

 Justitsministeriet udbetalingen til den erstatningsberettigede, og  

 ministeriet vil også i disse sager som hidtil tage stilling til spørgsmålet  

 om regres.
 Cirkulærets bestemmelser om bemyndigelse til politimestrene  

 (politidirektøren) til at foretage hel eller delvis eftergivelse på grund af  

 senere fremkomne oplysninger, om indtægtsførelse af indbetalinger m.v. finder  

 dog anvendelse fra den 1. maj 1987 også i disse sager samt i øvrigt i sager  

 om inddrivelse af regres, som tidligere af Justitsministeriet er fremsendt  

 til politiet.
 P.M.V.
 E.B.
