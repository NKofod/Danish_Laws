INDLEDNING 1. Ved en mellem Danmark og Belgien den 16. oktober  

 1969 indgået overenskomst til undgåelse af dobbeltbeskatning m.v., jfr.  

 udenrigsministeriets bekendtgørelse nr. 5 af 20. januar 1971 (Lovtidende C),  

 er der fastsat en række bestemmelser, der bl.a. medfører afvigelser fra  

 skattelovgivningens almindelige regler i tilfælde, hvor en skatteyder ellers  

 ville blive udsat for dobbeltbeskatning på grund af sammenstødende skattekrav  

 fra dansk og belgisk side.
IKRAFTTRÆDEN (Artikel 30) 2. Overenskomsten trådte i kraft den 31. december 1970  

 og finder for Danmarks vedkommende anvendelse første gang for så vidt angår  

 skatter, der opkræves for indkomståret 1971. Så længe overenskomsten er i  

 kraft, er bestemmelserne i den den 21. december 1928 indgåede overenskomst  

 mellem Danmark og Belgien til undgåelse af dobbeltbeskatning af indtægter af  

 skibsfartsvirksomhed og i den den 23. oktober 1961 mellem de to stater  

 indgåede overenskomst til undgåelse af dobbeltbeskatning af indkomst ved  

 luftfartsvirksomhed ophørt at være gældende.
Bestemmelserne i de nævnte  

 overenskomster af 1928 og 1961 finder dog fortsat anvendelse ved  

 skatteansættelser her i landet for tidligere skatteår og for indkomståret  

 1970.
ANVENDELSESOMRÅDE Personer (Artikel 1) 3. Overenskomsten kommer uanset statsborgerforhold til  

 anvendelse på fysiske og juridiske personer, der er hjemmehørende i Danmark  

 og/eller i Belgien.
Det er således en forudsætning, at betingelserne for  

 skattepligt er opfyldt i (mindst) en af de to stater, jfr. nedenfor under  

 pkt. 8 og 9 om, hvad der forstås ved "hjemmehørende".
Skatter (Artikel 2) 4. Som indkomst- og formueskatter anses alle skatter,  

 der pålignes på grundlag af hele indkomsten, hele formuen, eller dele af  

 indkomsten eller formuen, herunder skatter på fortjeneste ved afhændelse af  

 løsøre eller fast ejendom, såvel som skatter på formueforøgelse.
Endelig  

 omfattes skatter på det samlede beløb af gager eller lønninger, der udbetales  

 af foretagender.
For Danmarks vedkommende finder overenskomsten anvendelse på indkomst- og  

 formueskatterne til staten, herunder den særlige indkomstskat, og på de  

 kommunale indkomstskatter, herunder kirkeskat.
Udbytteskatten ifølge  

 kildeskattelovens § 65 er som en indkomstskat ligeledes omfattet af  

 overenskomsten.
Endvidere finder overenskomsten anvendelse på alle andre  

 skatter af samme eller væsentlig samme art, der fremtidig måtte blive indført  

 som tillæg til eller i stedet for gældende skatter.
Den ved lov nr. 70 af 3.  

 marts 1971 med virkning fra og med 1. januar 1972 indførte amtskommunale  

 indkomstskat vil således være omfattet af overenskomsten.
De belgiske skatter af fast ejendom opkræves som egentlige  

 indkomstskatter, der er omfattet af overenskomsten.
Som følge heraf omfattes  

 også de danske ejendomsskatter af aftalen, jfr. artikel 2, stk. 3, 2. pkt.,  

 litra i, hvilket dog ikke medfører, at Danmark er afskåret fra at opkræve  

 ejendomsskatter af fast ejendom beliggende her i landet.
 Da aftalen også finder anvendelse på skatter, der opkræves ved kilden, må  

 der allerede ved forskudsregistreringen for personer tages hensyn til  

 aftalens bestemmelser.
 5. For Belgiens vedkommende omfatter overenskomsten  

 følgende belgiske skatter:
GENSIDIG BISTAND (Artikel 26 og 27) 6. I art. 26 findes en bestemmelse om udveksling af  

 oplysninger, og i henhold til art. 27 har de to stater forpligtet sig til at  

 yde hinanden bistand med hensyn til opkrævning af skatter, jfr. nedenfor  

 under pkt. 47 og 48.
DEFINITIONER (Artikel 3 m.fl.) 7. Almindelige definitioner findes i art. 3.  

 Betydningen af ordene "fast driftssted" er angivet i art. 5,  

 "fast ejendom" i art. 6, "udbytte" i art. 10,  

 "rente" i art. 11, "royalty" i art. 12 og  

 "statsborger" i art. 24, stk. 2.
Fremhæves skal særligt art. 3, stk. 1, 2. pkt., hvorefter  

 "Danmark" betyder Kongeriget Danmark, herunder i et vist omfang  

 kontinentalsoklen.
Udtrykket omfatter ikke Færøerne og Grønland.  

 Overenskomsten kan dog i sin helhed eller med de nødvendige ændringer udvides  

 til også at gælde for Færøerne og Grønland, jfr. art. 29.
Endvidere skal fremhæves art. 3, stk. 1, 4. og 5. pkt., hvorefter  

 udtrykket "person" indbefatter såvel fysiske personer som selskaber  

 og alle andre sammenslutninger af personer, og hvorefter udtrykket  

 "selskab" betyder enhver juridisk person eller enhver anden enhed,  

 der beskattes som sådan af sine indkomster eller sin formue i den stat, hvor  

 den er hjemmehørende.
Herefter vil udtrykket "selskab" også omfatte  

 belgiske interessentskaber, der normalt beskattes som selskaber i Belgien.  

 Dette berører dog ikke kildelandets beskatningsret ifølge aftalen, og Danmark  

 vil derfor fortsat kunne beskatte belgiske interessenter i et dansk  

 foretagende hver for sig som begrænset skattepligtige her i landet.
 Et offentlig skiftet dødsbo, såvel som - inden for de første 15 måneder -  

 et privat skiftet dødsbo, der omfattes af kildeskattelovens afsnit II, må  

 anses for et selskab i overenskomstens forstand.
SKATTEMÆSSIGT HJEMSTED (Artikel 4) 8. Ved overenskomstens regler er gennemført en  

 fordeling mellem de to stater af beskatningsretten til de i overenskomsten  

 omtalte forskellige indtægtsarter.
 Denne fordeling forudsætter, at det ligger klart, i hvilken stat den  

 pågældende skatteyder er hjemmehørende, d.v.s. - kort udtrykt - er  

 skattepligtig på grund af sin bopælsmæssige tilknytning til denne stat.
 Hvis den pågældende imidlertid - efter de to staters egen lovgivning -  

 anses for hjemmehørende (i ovennævnte betydning) i begge stater, må der,  

 forinden overenskomstens regler om fordeling af beskatningsretten anvendes,  

 træffes et valg mellem de to bopæle, således at den ene af dem anses for  

 afgørende.
 Dette valg mellem de to bopæle sker efter de i art. 4 givne regler om  

 skattemæssigt hjemsted, se herom pkt. 9.
 9. Ifølge art. 4, stk. 1, anses enhver person - fysisk  

 eller ikke-fysisk - for hjemmehørende i en af de to stater, når den  

 pågældende i henhold til vedkommende stats lovgivning er skattepligtig der på  

 grund af hjemsted, bopæl, ledelsens sæde eller et andet lignende forhold.
 Fører denne bestemmelse til, at en fysisk person anses for hjemmehørende i  

 begge stater, er det i art. 4, stk. 2, fastsat, hvilke kriterier der herefter  

 skal være afgørende for, i hvilken stat den pågældende skal anses for  

 hjemmehørende.
 I rangfølge nævnes følgende kriterier herfor: fast bolig til rådighed, de  

 stærkeste personlige og økonomiske forbindelser (midtpunkt for sine  

 livsinteresser), sædvanligt ophold samt statsborgerforhold.
Diplomatiske og konsulære embedsmænd anses - under betingelser, der  

 sædvanligvis vil være opfyldt - for hjemmehørende i udsendelsesstaten (art.  

 28, stk. 3) For så vidt angår ikke-fysiske personer, der efter artiklens stk. 1 kan  

 anses for hjemmehørende i begge stater, er stedet for den virkelige ledelse  

 afgørende for spørgsmålet (art. 4, stk. 3).
10. Fast driftssted (art. 5) betyder "et fast forretningssted, hvor foretagendets virksomhed helt  

 eller delvis udøves".
 Denne definition er, ligesom artiklens øvrige bestemmelser, i  

 overensstemmelse med den tilsvarende bestemmelse i OECDs modelaftale af 1963  

 og er hermed på linje med de af Danmark i nyere tid indgåede aftaler med  

 andre lande.
 Som bidrag til forståelsen af udtrykket skal anføres, at der skal være  

 tale om et forretningssted, hvor foretagendets virksomhed helt eller delvis  

 udøves i den hensigt at oppebære en fortjeneste.
 I artiklens stk. 2 nævnes en række typiske eksempler på fast driftssted.  

 Stk. 3 nævner en række former for etableringer, der ikke kan anses for  

 "fast driftssted" og må betragtes som begrænsninger til  

 definitionen i stk. 1. Navnlig ordene i slutningen af stk. 3, 5. pkt.  

 ("lignende virksomhed, der for foretagendet er af forberedende eller  

 hjælpende art") skal fremhæves.
FORDELING AF BESKATNINGSRETTEN MELLEM KILDESTAT OG BOPÆLSSTAT (Artiklerne 6-22) 11. Når den ene stat i henhold til det foran under  

 pkt. 8 og 9 anførte må betragtes som "bopælsstat" i relation til  

 overenskomsten, og den anden stat således er at anse som  

 "kildestat" (hvorved forstås den stat, hvori den indtægtsgivende  

 virksomhed er udført), kan overenskomstens forskellige fordelingsregler finde  

 anvendelse.
 12. For nogle indtægtsarter tillægges  

 beskatningsretten kildestaten.
 Dette gælder med visse undtagelser således indkomst af fast ejendom (art.  

 6), avance ved salg af fast ejendom og visse aktiver tilhørende et fast  

 driftssted (art. 13), fortjeneste ved forretningsvirksomhed fra fast  

 driftssted (art. 7), indtægt fra frit erhverv fra et "fast sted"  

 (art. 14), lønindtægt ved personligt arbejde (art. 15, stk. 1),  

 bestyrelseshonorarer (art. 16) samt kunstneres og sportsfolks honorarer (art.  

 17).
Den omstændighed, at der er tillagt kildestaten en ret til at beskatte  

 visse indtægtsarter, medfører ikke, at bopælsstaten skal se helt bort fra  

 sådanne indtægter ved fastsættelsen af dens beskatning.
Er Danmark  

 bopælsstat, kan de i Belgien kildebeskattede indtægter således medregnes til  

 den skattepligtige indkomst her i landet, og den herved opståede  

 dobbeltbeskatning ophæves herefter ved, at der indrømmes nedslag i de danske  

 skatter i overensstemmelse med reglerne i art. 23, stk. 2, jfr. nærmere  

 nedenfor under pkt. 43.
 13. For andre indtægtsarter er beskatningsretten  

 tillagt bopælsstaten.
 Dette gælder således for royalties (art. 12, stk. 1), lønindtægt ved  

 personligt arbejde i den anden stat i visse tilfælde  

 ("183-dagesreglen", art. 15, stk. 2), private pensioner o.lign. for  

 tidligere tjenesteydelser (art. 18, stk. 1), vederlag til gæsteprofessorer  

 o.lign. (art. 20, stk. 1), samt indtægter, der ikke udtrykkeligt er omtalt  

 (art. 21).
 Kildestaten skal helt undlade beskatning af disse indtægter og kan ikke  

 medregne dem til en i kildestaten eventuel skattepligtig indkomst (d.v.s.  

 kildestaten kan ikke benytte indtægten ved fastsættelsen af skattesatsen for  

 sådanne (andre) indtægter, som kildestaten måtte have beskatningsretten til).
 14. Beskatningsretten til indtægter i form af udbytter  

 (art. 10) og renter (art. 11) er delt mellem kildestaten og bopælsstaten.  

 Kildestaten kan opkræve en skat på 15 pct. af sådanne indtægter, medens  

 beskatningsretten i øvrigt - under iagttagelse af reglerne i art. 23 -  

 tilkommer bopælsstaten, jfr. pkt. 43.
15. For enkelte indtægtsarter er beskatningsretten  

 fordelt efter andre kriterier end "bopælsstat" og  

 "kildestat". Dette gælder således fortjeneste ved international  

 skibs- og luftfart (art. 8) samt vederlag for arbejde om bord på et skib  

 eller luftfartøj i international trafik (art. 15, stk. 3). Beskatningsretten  

 til indtægter af denne art tilkommer den stat, i hvilken foretagendets  

 virkelige ledelse har sit sæde.
For så vidt angår offentlige vederlag og  

 pensioner (art. 19, stk. 1) og sociale ydelser (art. 18, stk. 2), er  

 beskatningsretten tillagt den stat, der udbetaler disse ydelser.
INDKOMSTBESKATNINGEN 16. Indkomst af fast ejendom (art. 6) kan beskattes i den stat, hvori den faste ejendom er beliggende.
I art. 6, stk. 2, redegøres der nærmere for, hvad der skal forstås ved  

 udtrykket "fast ejendom". Det bemærkes særligt, at udtrykket  

 omfatter ydelser, der betales for udnyttelsen af eller retten til at udnytte  

 mineralforekomster, kilder og andre naturforekomster. "Lejeværdi"  

 eller lignende brugsværdi, der ifølge lovgivningen anses som indkomst, er  

 omfattet af bestemmelsen.
Også fortjeneste ved afståelse af fast ejendom kan  

 beskattes i den stat, i hvilken ejendommen er beliggende (art. 13, stk. 1).
17. Fortjeneste ved forretningsvirksomhed (art. 7) kan kun beskattes i den stat, hvori foretagendet er hjemmehørende.  

 Undtagelse herfra gælder, såfremt et foretagende i den ene stat driver  

 virksomhed fra et "fast driftssted" i den anden stat.
I så fald kan  

 den del af indkomsten, der kan henføres til et sådant fast driftssted,  

 beskattes i denne anden stat.
Opmærksomheden henledes her på art. 9, der  

 indeholder regler for fordelingen af indtægter, oppebåret af indbyrdes  

 afhængige foretagender (omtalt nedenfor under pkt. 20).
 Om betydningen af begrebet "fast driftssted" henvises til art. 5  

 og pkt. 10 foran.
18. Fortjeneste ved afståelse af aktiver (art. 13), som udgør en del af erhvervsformuen i et fast driftssted, som et  

 foretagende i den ene stat opretholder i den anden stat, herunder fortjeneste  

 ved afhændelse af selve det faste driftssted, kan beskattes i den stat, hvori  

 det faste driftssted er beliggende.
19. Fortjeneste ved skibs- eller luftfartsvirksomhed i  

 international trafik (art. 8) kan kun beskattes i den stat, hvori foretagendets virkelige ledelse har  

 sit sæde.
 Såfremt den virkelige ledelse for et foretagende, som driver  

 skibsfartsvirksomhed, har sit sæde om bord på et skib, tilkommer  

 beskatningsretten den stat, hvori det pågældende skib har sit hjemsted,  

 eller, såfremt skibet ikke har noget hjemsted, det land, hvori rederen er  

 bosiddende.
 Bestemmelserne i art. 8, stk. 1, gælder også i tilfælde, hvor belgiske  

 eller danske luftfartsforetagender i international luftfart deltager i  

 poolaftaler, i fællesforetagender eller i en international organisation om  

 sådan virksomhed.
 20. Indbyrdes afhængige foretagender (art. 9).
 Artiklen angiver en regel for fordeling af fortjenester, oppebåret af  

 indbyrdes afhængige foretagender.
 Fordelingen skal ske på en sådan måde, at den svarer til, hvad  

 foretagender, der ikke er indbyrdes afhængige, ville have aftalt.
 Reglen må sammenholdes med art. 7, der er omtalt ovenfor under pkt. 17.
21. Udbytter (art. 10) kan beskattes i den stat, hvori modtageren er hjemmehørende.
Den stat,  

 hvori selskabet er hjemmehørende, er dog også berettiget til at beskatte  

 udbyttet, men højst med 15 pct. af bruttoudbyttet.
Det bemærkes, at kildestaten bevarer den fulde beskatningsret til  

 aktieudbytte, såfremt den pågældende aktionær har et fast driftssted i denne  

 stat, og de rettigheder, der ligger til grund for udlodningen, har direkte  

 forbindelse hermed.
Dette kan ikke anses for en egentlig undtagelse fra  

 hovedreglen, idet det herved kun fastslås, at det omhandlede faste driftssted  

 skal anses som den reelle modtager, og da denne er hjemmehørende i  

 kildestaten, får denne stat følgelig beskatningsretten til udbyttet.
22. Udtrykket "udbytte" betyder indkomst af aktier, udbyttebeviser eller -rettigheder, mineaktier,  

 stifterandele eller andre rettigheder til andel i fortjeneste, såvel som  

 indkomst fra andre selskabsrettigheder, der er sidestillet med indkomst af  

 aktier i henhold til skattelovgivningen i den stat, i hvilken det  

 udbyttegivende selskab er hjemmehørende.
De i ligningslovens § 16A nævnte  

 former for udbytte er således alle omfattet af definitionen.
 Udtrykket omfatter derimod ikke indkomst af gældsfordringer.
Udbytte i overenskomstens forstand foreligger endvidere, hvor der er tale  

 om indkomst - selv om den udloddes i form af rente - der beskattes som  

 indkomst af kapital, som er investeret af deltagerne i andre selskaber end  

 aktieselskaber, der er hjemmehørende i Belgien.
Herefter er udlodninger fra  

 belgiske interessentskaber at anse som udbytte i overenskomstens forstand.
 23. Der er fra begge staters side udarbejdet særlige  

 blanketter, som skal benyttes ved tilbagesøgning af udbytteskat, der af  

 kildestaten er tilbageholdt i strid med bestemmelserne i art. 10, stk. 2.  

 Herom bemærkes:
A.
Udbytte fra danske selskaber, der tilfalder personer hjemmehørende i  

 Belgien.
Ved tilbagesøgning af dansk udbytteskat benyttes blanket U-21-B, der fås  

 ved henvendelse til de belgiske skattemyndigheder og - i Danmark - til  

 kildeskattedirektoratet.
Ansøgningen skal i udfyldt og underskrevet stand  

 indsendes til de belgiske skattemyndigheder til attestation om, at andrageren  

 skattemæssigt er hjemmehørende i Belgien.
Herfra videresendes den til de  

 danske skattemyndigheder beregnede del af blanketten (1. eksemplar) direkte  

 til kildeskattedirektoratet, Box 100, DK-3460 Birkerød, der foranlediger den  

 for meget erlagte udbytteskat tilbagebetalt.
B.
Udbytte fra belgiske selskaber, der tilfalder personer hjemmehørende i  

 Danmark.
Ved tilbagesøgning af belgisk udbytteskat benyttes en særlig belgisk  

 blanket nr. 276 Div (DK), som kan rekvireres hos M.le Controleur en chef des  

 contributions de Saint-Josse-ten-Noode 1, rue des Palais 48, 1030 Bruxelles,  

 eller - i Danmark - hos amtsskatteinspektoraterne eller, i København,  

 Frederiksberg og Gentofte kommuner, hos vedkommende skattedirektorat.  

 Ansøgningen indsendes i to eksemplarer i udfyldt og underskrevet stand til  

 vedkommende amtsskatteinspektorat, i København, Frederiksberg og Gentofte  

 kommuner, til vedkommende skattedirektorat.
Efter behørig attestation af  

 skattemyndigheden tilbagesendes det ene eksemplar til andrageren, medens det  

 andet eksemplar opbevares hos vedkommende skattemyndighed.
Det attesterede  

 eksemplar skal snarest muligt videresendes af ansøgeren til M.le Controleur  

 en chef des contributions på foran nævnte adresse, hvorved bemærkes, at der  

 fra belgisk side er fastsat en frist på 3 år for indgivelse af andragendet  

 til de belgiske myndigheder.
Fristen regnes fra den 1. januar i det år, som  

 følger efter det år, i hvilket udbyttet er forfaldet til betaling.  

 Overskridelse af denne frist - og dermed fortabelse af krav på  

 tilbagebetaling af belgisk skat - vil medføre, at nedslag i den danske skat  

 for belgisk skat, som vedkommende skatteyder kunne have fået tilbagebetalt  

 under iagttagelse af de beskrevne regler, ikke kan indrømmes.
Med hensyn til udbytte af belgiske aktier, som lyder på navn eller med  

 hensyn til udbytte af en væsentlig beholdning af aktier lydende på  

 ihændehaveren (f.eks. udbytter, som udbetales af et belgisk datterselskab til  

 et dansk moderselskab, og som betales direkte til aktionæren af det  

 udbyttegivende selskab), kan nedsættelsen (til en belgisk beskatning på 15  

 pct. af udbyttet) på visse betingelser indrømmes allerede ved kilden.
For at  

 opnå dette må modtageren af udbyttet på tilsvarende måde som anført foran  

 udfylde og underskrive to eksemplarer af et andragende om nedsættelse på  

 blanket 276 Div (DK) og fremsende det de belgiske myndigheder tilkommende  

 eksemplar af ansøgningen - behørigt attesteret af vedkommende danske  

 skattemyndigheder - til det udbyttebetalende belgiske selskab inden 10 dage  

 efter, at udbyttet er forfaldet til betaling.
Hvis det ikke har været muligt  

 at fremsende andragendet til det udbyttebetalende belgiske selskab inden for  

 denne frist, eller nedsættelse af den belgiske kildeskat af andre grunde ikke  

 har kunnet opnås ved kilden, kan andragendet sendes til M.le Controleur en  

 chef des contributions med henblik på tilbagebetaling af den for meget  

 erlagte skat.
 Opmærksomheden henledes på, at de belgiske skattemyndigheder for så vidt  

 angår ihændehaveraktier forlanger, at andrageren ved til ansøgningen at  

 vedlægge kuponafregningsnota eller lignende godtgør, at han er ejer af de  

 belgiske værdipapirer eller er berettiget til at oppebære indtægterne heraf.
 Der henvises i øvrigt til den vejledning, der medfølger den omhandlede  

 belgiske ansøgningsblanket nr. 276 Div (DK).
24. Renter (art. 11) kan beskattes i den stat, hvori modtageren er hjemmehørende.
Den stat,  

 hvorfra renten hidrører, er dog også berettiget til at beskatte den, men  

 højst med 15 pct. af rentebeløbet.
I artiklens stk. 5 er det fastsat, i  

 hvilke tilfælde renter skal anses for at hidrøre fra en af de to stater.
 Såfremt den person, der oppebærer renten, har et fast driftssted i den  

 stat, hvorfra renten hidrører, og den fordring, der ligger til grund for  

 renten, har direkte forbindelse med det faste driftssted, beskattes sådan  

 rente i overensstemmelse med bestemmelserne i art. 7.
25. Udtrykket "rente" betyder bl.a. indkomst af obligationer, af pantebreve og af  

 gældsfordringer, hvad enten de indeholder en ret til andel i fortjeneste  

 eller ej, samt anden indkomst, der i henhold til kildestatens  

 skattelovgivning betragtes som indkomst af pengelån eller indskud, jfr.  

 nærmere art. 11, stk. 3.
 Visse rentebeløb omfattes ikke af bestemmelsen i art. 11, men skal - alt  

 efter omstændighederne - beskattes efter andre bestemmelser i overenskomsten.  

 Dette gælder således:
Renter af den foran under 2)-4) nævnte art vil ifølge interne belgiske regler normalt ikke blive undergivet belgisk beskatning, når de tilflyder personer uden for Belgien.
Skulle en i Danmark hjemmehørende person desuagtet blive udsat for belgisk beskatning af sådanne rentebeløb, må fritagelse for den belgiske skat ("precompte 26. For tilbagesøgning af skat af renteydelser gælder  

 følgende:
A.
Renter fra Danmark, der tilfalder personer hjemmehørende i Belgien:
Danmark beskatter kun renter, når de tilfalder personer, som er fuldt skattepligtige her i landet.
Er en i Belgien hjemmehørende person begrænset skattepligtig her i henhold til bestemmelserne i kildeskattelovens § 2, stk. 1d), vil Danmark dog kunne beskatte renter, der har direkte forbindelse med vedkommendes faste driftssted her i landet, jfr. reglerne i art. 11, stk. 4, jfr. art. 7, stk. 1, og der skal ikke ske nogen refusion af denne skat.
B.
Renter fra Belgien, der tilfalder personer hjemmehørende i Danmark:
Ved tilbagesøgning af belgisk skat af renter benyttes en særlig belgisk blanket nr. 276 Int. (DK), som kan rekvireres hos de samme danske og belgiske skattemyndigheder som anført ovenfor under pkt.
23, B.
Ansøgningen indsendes i to eksemplarer i udfyldt og underskrevet stand til vedkommende amtsskatteinspektorat - i København, Frederiksberg og Gentofte kommuner til vedkommende skattedirektorat.
Efter behørig attestation af skattemyndigheden tilbagesendes det ene eksemplar til andrageren, medens det andet eksemplar opbevares hos vedkommende skattemyndighed.
Det attesterede eksemplar skal snarest muligt af andrageren videresendes til M.le Controleur en chef des contributions på foran (under pkt. 23, B) nævnte adresse.
Er der tale om rente af ihændehaverobligationer må ansøgningen ledsages af dokumentation (i form af kuponafregningsnota eller lignende) for, at andrageren er ejer eller berettiget til at oppebære indtægterne af obligationerne.
Opmærksomheden henledes på, at der er fastsat en frist på 3 år for indgivelse af ansøgningen til de belgiske myndigheder.
Fristen regnes fra den 1. januar i det år, som følger efter det år, i hvilket renten er blevet godskrevet den berettigede eller er forfaldet til betaling.
Overskridelse af denne frist - og dermed fortabelse af krav på tilbagebetaling af belgisk skat - vil medføre, at nedslag i den danske skat for belgisk skat, som vedkommende skatteyder kunne have fået tilbagebetalt under iagttagelse af de beskrevne regler, ikke kan indrømmes.
For så vidt angår renter af fordringer, lån, obligationer samt indeståender, som lyder på navn, eller renter af ihændehaverobligationer, når skyldneren selv forestår betalingen heraf, kan nedsættelsen efter belgiske regler indrømmes allerede ved kilden.
For at opnå dette, må den, som er berettiget til renten, på tilsvarende måde som anført foran udfylde og underskrive to eksemplarer af blanket nr. 276 Int. (DK) og fremsende det de belgiske myndigheder tilkommende eksemplar af ansøgningen - behørigt attesteret af vedkommende danske skattemyndighed - til den belgiske rentedebitor inden 10 dage efter rentens forfaldsdag.
Hvis nedsættelse af den belgiske kildeskat ikke har kunnet opnås ved udbetalingen, er tilbagebetaling af den for meget erlagte skat stadig mulig under iagttagelse af den ovenfor vedrørende ihændehaverobligationer beskrevne fremgangsmåde.
Der henvises i øvrigt til den vejledning, der medfølger den omhandlede belgiske ansøgningsblanket nr. 276 Int. (DK).
27. Royalties (art. 12) beskattes kun i den stat, hvori modtageren er hjemmehørende.
Dette gælder dog ikke, såfremt modtageren har et fast driftssted i den stat, hvorfra royaltyen hidrører, og den rettighed eller ejendom, som ligger til grund for royaltyen, har direkte forbindelse med det faste driftssted.
I så fald finder bestemmelserne i art. 7 om beskatningsretten til fortjeneste ved forretningsvirksomhed anvendelse.
28. Udtrykket "royalties" omfatter ophavsretlige vederlagsydelser, jfr. nærmere art. 12, stk.
2. Er der tale om vederlag for benyttelse af  

 industrielt, kommercielt eller videnskabeligt udstyr, som har karakter af fast ejendom, finder bestemmelsen i art. 6 dog anvendelse, hvorefter beskatningsretten tilkommer den stat, hvori den faste ejendom er beliggende.
 29. For tilbagesøgning af skat af royaltyydelser  

 gælder følgende:
A.
Royalties fra Danmark, der tilfalder personer hjemmehørende i Belgien:
Danmark beskatter kun royalties, når de tilfalder personer, som er fuldt skattepligtige her i landet.
Er en i Belgien hjemmehørende person begrænset skattepligtig her i henhold til kildeskattelovens § 2, stk. 1 d), vil Danmark dog kunne beskatte royalties, der har direkte forbindelse med vedkommendes faste driftssted her i landet, jfr. reglerne i art. 12, stk. 3, jfr. art. 7, stk. 1, og der skal ikke ske nogen refusion af denne skat.
B.
Royalties fra Belgien, der tilfalder personer hjemmehørende i Danmark:
Ved tilbagesøgning af belgisk skat af royaltyydelser benyttes en særlig belgisk blanket nr. 276 R (DK), som vil kunne rekvireres hos de samme belgiske og danske skattemyndigheder som anført ovenfor under pkt. 23, B.
Fremgangsmåden med hensyn til tilbagesøgning af belgisk skat af royalties er den samme som fastsat for renter, se ovenfor under pkt.
26, B.
I øvrigt henvises til den vejledning, som medfølger den omhandlede belgiske ansøgningsblanket nr. 276 R (DK).
Opmærksomheden henledes på, at der er fastsat en frist på 3 år for indgivelse af ansøgningen til de belgiske myndigheder.
Fristen regnes fra den 1. januar i det år, som følger efter det år, i hvilket royaltybeløbet er opnået eller betaling er sket.
Overskridelse af denne frist - og dermed fortabelse af krav på tilbagebetaling af belgisk skat - vil medføre, at nedslag i den danske skat for belgisk skat, som vedkommende skatteyder kunne have fået tilbagebetalt under iagttagelse af de beskrevne regler, ikke kan indrømmes.
30. Fortjeneste ved afståelse af formuegenstande (art.  

 13) kan som hovedregel kun beskattes i den stat, hvori afhænderen er hjemmehørende (art. 13, stk. 3). Undtagelse herfra gælder bl.a.
fortjeneste ved afståelse af fast ejendom (art. 13, stk. 1) og af erhvervsformuen i et fast driftssted (art. 13, stk. 2), som et foretagende i den ene stat opretholder i den anden stat, herunder fortjeneste ved afhændelse af selve det faste driftssted.
Beskatningsretten til sådanne fortjenester tilkommer den stat, hvori den faste ejendom eller det faste driftssted er beliggende.
Det samme gælder aktiver, der hører til et fast sted, som en person, hjemmehørende i en af staterne, anvender til udøvelse af frit erhverv i den anden stat, herunder fortjeneste ved afhændelse af selve det faste sted.
For fortjenester ved afhændelse af skibe eller luftfartøjer, der udnyttes i international trafik, gælder den særlige regel, at de kun kan beskattes i det land, i hvilket fortjenesten ved udnyttelse af disse skibe eller luftfartøjer kan beskattes i medfør af art. 8, jfr.
 nærmere herom ovenfor under pkt. 19.
31. Indkomst ved frit erhverv (art. 14) og andet lignende selvstændigt arbejde kan kun beskattes i den stat, hvori den pågældende er hjemmehørende.
Såfremt virksomheden drives fra et fast sted i den anden stat, kan den del af indkomsten, der kan henføres til dette sted, dog beskattes der.
Bestemmelsen svarer til art. 7 om fortjeneste ved forretningsvirksomhed.
Ved fast sted forstås efter praksis f.eks. en klinik, et kontor eller lignende sted, hvor man kan henvende sig for at træffe aftale med den pågældende.
Specielt om kunstnere og sportsfolk henvises til pkt. 34.
32. Vederlag for personligt arbejde (art. 15) beskattes som hovedregel i den stat, hvori arbejdet udføres (art. 15, stk. 1). Udføres arbejdet i Danmark af en her hjemmehørende person, kan vederlaget kun beskattes i Danmark.
Udføres arbejdet i Belgien af en i Danmark hjemmehørende person, kan vederlaget beskattes i Belgien, og der vil være at indrømme nedslag i de danske skatter for den i Belgien erlagte skat i overensstemmelse med reglen i art. 23, stk. 2,  1. pkt.
I tilfælde, hvor en i Belgien hjemmehørende person oppebærer vederlag for arbejde udført i Danmark, vil beskatningsretten hertil straks kunne udnyttes her i landet i medfør af bestemmelsen i kildeskattelovens § 2, stk. 1, a). Specielt om kunstnere og sportsfolk henvises til pkt. 34.
 Fra den nævnte hovedregel gælder følgende undtagelser:
33. Bestyrelseshonorarer (art. 16), se herom ovenfor  

 under pkt. 32, nr. 3.
34. Vederlag erhvervet af professionelle kunstnere  

 (art. 17) såsom teater-, film-, radio- eller fjernsynskunstnere og musikere samt sportsfolk kan beskattes i den stat hvori de udøver deres virksomhed i denne egenskab.
Efter art. 17 kan vederlaget altid beskattes i kildestaten, idet det udtrykkeligt er anført i artiklen, at bestemmelserne i art. 14 og 15 om bopælsstatens beskatningsret i visse tilfælde ikke finder anvendelse.
Danmark kan, når betingelserne i kildeskattelovens § 2, stk. 1 a), er opfyldt, beskatte udenlandske kunstnere m.v. af den indkomst, de opnår under udøvelse af virksomhed her i landet.
35. Private pensioner (art. 18, stk. 1) og andre lignende vederlag for tidligere tjenesteydelser kan kun beskattes i den stat, hvori modtageren er hjemmehørende.
Danmark skal således frafalde beskatningen efter kildeskattelovens § 2, jfr. § 43, stk. 2,  b), når en privat pension m.v. udbetales til en  

 i Belgien hjemmehørende person.
Såfremt den pågældende ved en erklæring fra de belgiske skattemyndigheder dokumenterer, at han er hjemmehørende i Belgien i overenskomstens forstand, skal kommunen meddele den indeholdelsespligtige, at skattetræk i pensionen kan undlades.
Blanketter på engelsk og dansk til brug for den nævnte erklæring kan fås i kildeskattedirektoratet og i vedkommende kommune (blanket F 53 og F 54).
36. Som foran under pkt. 32, 4) anført beskattes  

 offentlige pensioner kun af den stat, hvorfra udbetalingen hidrører.
Dette gælder tillige for sociale pensioner (art 18, stk. 2), d.v.s. pensioner, der i medfør af sociallovgivningen i en af staterne udbetales af denne stat, en lokal myndighed eller af en offentligretlig juridisk person i denne.
Danmark kan herefter beskatte dansk folke- og invalidepension, som betales til en modtager hjemmehørende i Belgien, i overensstemmelse med reglerne i kildeskattelovens § 2, stk. 1 b), jfr. § 43, stk. c, og finansministeriets bekendtgørelse af 28. marts 1969.
37. Vederlag - herunder pensioner - for offentlige  

 hverv (art. 19) se herom ovenfor under pkt. 32, nr. 4).
38. Vederlag for undervisning eller forskning (art.  

 20, stk. 1) se herom ovenfor under pkt. 32, nr. 5).
39. Studerende (art. 20, stk. 2), lærlinge eller praktikanter, som opholder sig i en af de to stater udelukkende i studie- eller uddannelsesøjemed, er fritaget for beskatning af beløb, som de modtager fra kilder uden for denne stat til deres underhold, studium eller deres uddannelse.
Dette gælder dog kun, hvis de er eller tidligere var hjemmehørende i den anden stat.
Kildeskattelovens § 8, stk. 2, fører under delvis andre betingelser til yderligere skattefrihed for udenlandske studerende m.v., men kun for en periode på 365 dage inden for et samlet tidsrum af 2 år.
40. Indkomst, der ikke er udtrykkeligt omtalt (art.  

 21), beskattes alene i skatteyderens bopælsstat, såfremt den pågældende ifølge bopælsstatens lovgivning er skattepligtig der af vedkommende indkomst.
Er denne betingelse ikke opfyldt, er kildestaten ikke afskåret fra at beskatte sådanne indtægter, såfremt der er hjemmel hertil i dens interne lovgivning.
FORMUEBESKATNINGEN (Artikel 22) 41. Formue bestående af fast ejendom, som defineret i  

 art. 6, stk. 2, kan beskattes i den stat, hvori ejendommen er beliggende.
Formue bestående af aktiver, der udgør en del af erhvervsformuen i et foretagendes faste driftssted eller i aktiver, der hører til et fast sted, anvendt til udøvelsen af frit erhverv, kan beskattes i den stat, i hvilken det faste driftssted eller det faste sted er beliggende.
Skibe og luftfartøjer i international trafik og aktiver, der ikke består af fast ejendom, og som anvendes i sådan skibs- og luftfartsvirksomhed, kan dog kun beskattes i den stat, i hvilken foretagendets virkelige ledelse har sit sæde.
Alle andre arter af formue - herunder en andel i en virksomhed, som drives af et aktieselskab - tilhørende en person, som er hjemmehørende i en af de to stater, kan kun beskattes i denne stat 42. Det bemærkes, at Belgien ikke gennemfører  

 beskatning af formue.
Under hensyn til at den belgiske indkomstbeskatning kan antages at svare til den danske indkomst- og formuebeskatning, indeholder art.
23, stk. 2, 1. pkt., en speciel regel om, at en eventuel overskydende belgisk indkomstskat ved den efter den nævnte bestemmelse foretagne "creditberegning" kan fradrages i dansk formueskat af den del af formuen, hvorfra de i Belgien skattepligtige indtægter hidrører.
Fradraget i den danske formueskat kan dog højst andrage et til den overskydende belgiske skat svarende beløb.
METODER TIL OPHÆVELSE AF DOBBELTBESKATNING (Artikel 23) 43.a) Når skatteyderen er hjemmehørende her i landet, ophæves dobbeltbeskatning i nogle tilfælde ved anvendelse af den såkaldte "creditmetode". Denne går ud på, at man ved skatteansættelsen  

 her i landet af en her hjemmehørende person kan medregne alle den pågældendes indtægter, men at et beløb svarende til den belgiske skat af den indkomst, som Belgien i medfør af overenskomstens bestemmelser kan beskatte, skal tillades fradraget i den her pålignede skat.
Fradraget kan dog ikke overstige den del af den danske skat, som forholdsmæssigt falder på den indkomst, som Belgien har beskatningsretten til.
Denne metode svarer nøje til bestemmelsen i ligningslovens § 33.
Med hensyn til fradrag ("credit") i eventuel dansk formueskat  

 for "overskydende" belgisk indkomstskat henvises til bemærkningerne  

 foran under pkt. 42.
såkaldte "ny exemptions-metode". Denne går ud på, at der i de  

 danske skatter, der ligesom ved "creditmetoden" - beregnes af den  

 samlede indkomst eller formue for en her hjemmehørende person, skal gives et nedslag svarende til den del af de danske indkomstskatter, som forholdsmæssigt svarer til de indtægter, som Belgien har beskatningsretten til, eller - for den danske formueskats vedkommende - som forholdsmæssigt svarer til de belgiske formuebestanddele, som indgår i skatteansættelsen her i landet, men hvortil Belgien har den udelukkende beskatningsret.
Denne metode finder anvendelse i de tilfælde, hvor en indkomst ifølge aftalen kun kan beskattes i Belgien.
Som eksempler herpå kan nævnes de i art. 18, stk. 2, og art. 19 omhandlede offentlige vederlag og pensioner.
dansk skat for "underliggende belgisk selskabsskat" svarer til  

 reglen i selskabsskattelovens § 17, stk. 4, om datterselskabslempelse og har derfor for tiden ikke selvstændig betydning.
BESKATNING VED TIL- OG FRAFLYTNING 44. Der er ikke i overenskomsten givet særlige regler  

 til løsning af de dobbeltbeskatningsproblemer, der kan opstå i forbindelse med flytning mellem de to stater, og de interne regler om indtræden og ophør af skattepligt finder derfor anvendelse i disse tilfælde.
SÆRLIGE BESTEMMELSER 45. Art. 24 indeholder regler, hvorefter statsborgere  

 og foretagender i det ene land ikke i det andet land skal kunne underkastes nogen beskatning eller dermed forbundne krav, som er anderledes eller mere byrdefulde end den beskatning og dermed forbundne krav, som det sidstnævnte lands statsborgere eller foretagender under samme forhold er eller måtte blive underkastet.
I artiklen fastslås det endvidere, hvad der skal forstås ved udtrykkene "statsborgere" og  

 "beskatning" i denne artikel.
Det skal særlig bemærkes, at der ved artiklens stk. 4, 2. pkt., indrømmes Belgien ret til beskatning af den dobbelte lejeværdi af en belgisk bolig, der står til rådighed for en her i landet hjemmehørende person.
Da denne skat også pålignes for så vidt angår lejede boliger, der ikke tilsvarende beskattes her i landet, jfr.
ligningslovens § 14A, vil der herved kunne forekomme en belgisk beskatning, som ikke giver ret til nedslag i danske skatter.
Er der derimod tale om bolig i egen ejendom (enfamilieshus eller ved indkomstopgørelsen i Danmark på sædvanlig måde medregne lejeværdien heraf, opgjort efter reglerne i ligningslovens § 14A, og den pågældende vil derefter være berettiget til creditnedslag i de danske skatter for den belgiske skat i overensstemmelse med overenskomstens art. 23, stk. 2, 1. pkt., jfr. art. 6.
46. Art. 25 bestemmer, at en skatteyder, hjemmehørende  

 i en af staterne, der mener sig udsat for dobbeltbeskatning som følge af foranstaltninger, truffet af den ene eller af begge stater med hensyn til de af overenskomsten omfattede skatter, kan fremsætte indsigelse herom til myndighederne i den stat, hvori han er hjemmehørende, inden for en frist af to år regnet fra tidspunktet for meddelelsen om eller opkrævningen ved kilden af den seneste skat.
Anses indsigelsen for berettiget, kan de kompetente myndigheder - for Danmarks vedkommende skattedepartementet - træffe aftale med henblik på undgåelse af dobbeltbeskatningen.
47. Art. 26 fastsætter en gensidig pligt til  

 udveksling af oplysninger, som er nødvendige for gennemførelsen af overenskomsten eller den interne lovgivning i en af de to stater.
Herunder falder også oplysninger, som udveksles til undgåelse af skattesvig m.v.
Oplysningerne skal behandles som hemmelige og må ikke meddeles til andre personer - bortset fra skatteyderen eller dennes befuldmægtigede - end dem, som er beskæftiget med påligningen eller opkrævningen af de skatter, der omfattes af overenskomsten, eller med klager eller appeller herover - samt til de dømmende myndigheder i straffesager.
Der må ikke udveksles oplysninger, som kan røbe erhvervsmæssige eller lignende hemmeligheder eller oplysninger, som ikke vil kunne fremskaffes ifølge de to landes lovgivning eller normale forvaltningspraksis.
Henvendelse fra danske skattemyndigheder om oplysninger fra Belgien skal ske gennem skattedepartementet.
48. Art. 27 forpligter de to lande til at yde hinanden  

 hjælp med hensyn til forkyndelse og inddrivelse af skatter med tillæg, forhøjelser, renter, omkostninger og bøder uden strafferetlig karakter.
Det er en betingelse for inddrivelse, at skattekravet er eksigibelt i henhold til lovgivningen i den stat, der fremsætter anmodning om bistand.
Enhver henvendelse skal ledsages af et bekræftet eksemplar af eksekutionsgrundlaget med attestation for, at kravet er eksigibelt.
For at et dansk skattekrav kan inddrives i Belgien, skal fristerne for påklage være udløbet, men der er givet den stat, hvem kravet tilkommer, en mulighed for at sikre sig sine rettigheder ved at anmode den anden stat om at foretage de sikringsforanstaltninger for kravet, som er hjemlet i den anden stats lovgivning.
Sager om inddrivelse af danske skattekrav i Belgien skal indsendes til skattedepartementet.
Anmodning om bistand til inddrivelse kan kun fremsættes, for så vidt der ikke her i landet foreligger tilstrækkelige inddrivelsesmuligheder, og efter aftale med det belgiske finansministerium vil skattekrav kun blive fremsendt til inddrivelse i det andet land, såfremt skattebeløbet er 500 kr. (3.000 belgiske inddrivelsesomkostninger.
49. Medlemmer af diplomatiske missioner og konsulære  

 repræsentationer (art. 28, stk. 2-4).
Overenskomsten berører ikke de skattemæssige fordele, som i kraft af folkeretten eller i medfør af særlige overenskomster tilkommer denne persongruppe.
Beskatningsreglerne for fremmede diplomater m.v.
 findes i kildeskattelovens § 3, stk. 2 og 3, jfr.
 skattedepartementets cirkulære af 27. oktober 1971, pkt. 12.
 Opmærksomheden henledes på, at bestemmelserne i overenskomstens art.
19, jfr. foran under pkt. 32, 4), i visse tilfælde kan føre til en videregående skattefritagelse for personer, der er ansat i den herværende belgiske ambassade og er aflønnet af den belgiske stat, end den der er hjemlet ved kildeskatteloven.
50. Internationale organisationer og embedsmænd, knyttede dertil, omfattes ikke af overenskomsten, jfr. art. 28, stk.
4. Bestemmelsen kan have betydning for så vidt angår  

 Fællesmarkedet og de til denne organisations hovedsæde i Bruxelles knyttede embedsmænd.
51. Overenskomstens bestemmelser skal praktiseres ved  

 selve skatteligningen.
For så vidt angår indkomståret 1971 vil der, såfremt skatteansættelser eller skatteberegninger er foretaget i strid med overenskomstens bestemmelser, blive tale om genoptagelse af de pågældende ansættelser eller beregninger.
For så vidt begæring om regulering af skatteansættelser eller skatteberegninger for nævnte indkomstår i overensstemmelse med overenskomstens bestemmelser allerede er fremsat eller fremsættes inden udgangen af 1972, bemyndiges skatterådene herved til at genoptage vedkommende ansættelser eller beregninger til fornyet behandling uden forud indhentet bemyndigelse fra statens ligningsdirektorat.
De som følge heraf fornødne ændringer foretages af vedkommende kommunale ligningsmyndighed i overensstemmelse med reglerne i § 10 i finansministeriets bekendtgørelse af 23. december 1971 vedrørende slutligning for 1971. Fremkommer begæring først efter nævnte tidspunkt, vil bemyndigelse til genoptagelse være at indhente på sædvanlig måde.
Med hensyn til eventuelle ændringer i den foreløbige skattesvarelse for indkomståret 1972 vil der være at forholde i overensstemmelse med reglerne i kildeskattelovens § 53.
52. Tvivlsspørgsmål med hensyn til overenskomstens  

 praktisering vil være at forelægge for skattedepartementet.
 Skattedepartementet, den 27. juni 1972.
Hans P.
Gøtrik.
/ E.
Thielsen.
