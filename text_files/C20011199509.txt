 Cirkulære om timelønnet  

 undervisning og vederlæggelse af censorvirksomhed ved skoler under  

 Forsvarsministeriet.
 § 1. Personalestyrelsen, Finansministeriet har ved  

 cirkulære Perst. nr. 004/01 af 17. januar 2001 udsendt bestemmelser om  

 og fastsat regler for timelønnet undervisning og  

 censorvirksomhed.
 Cirkulæret vedlægges som bilag.
§ 2. Bestemmelserne i denne kundgørelse  

 omfatter timelønnet undervisningsvirksomhed og betaling for  

 censorvirksomhed ved de under Forsvarskommandoen og  

 Hjemmeværnskommandoen hørende skoler og kurser, herunder skoler  

 og kurser under værnene, jf.
Kundgørelserne for Forsvaret B.2-1  

 og B.2-10.
 Efter Forsvarsministeriets nærmere bestemmelser er  

 skoler og kurser under de af Forsvarsministeriet underlagte øvrige  

 myndigheder endvidere omfattet af nærværende bestemmelser.
 Undtaget er elementær mandskabsuddannelse eller  

 anden dertil svarende praktisk uddannelse, der måtte være henlagt  

 til ovennævnte skoler.
 § 3. I tilslutning til ovennævnte  

 cirkulære bemærkes følgende:
 Ad cirkulære om timelønnet undervisning, pkt. 1.
 Timebetaling mv. i henhold til nærværende  

 bestemmelser ydes til civilt og militært personel med ansættelse  

 under Forsvarsministeriets område, der ved merarbejde påtager sig  

 undervisning mv. ved forsvarets skoler, samt til personel, der ikke er ansat  

 i en hovedstilling under Forsvarsministeriets område, og som  

 ansættes som timelærere.
 Ad cirkulære om timelønnet undervisning, pkt. 2.
 Henføring af fag mv. til de anførte  

 timelønssatser I-VII fastsættes af Forsvarskommandoen  

 henholdsvis Hjemmeværnskommandoen i overensstemmelse med den enkelte  

 uddannelses og det deltagende personels gradsmæssige niveau.
 Ad cirkulære om timelønnet undervisning, pkt. 3.
 De regulerede satser fremgår af Kundgørelse  

 for Forsvaret A.
For undervisning på kurser for militært  

 personel af forskellige grader ydes timebetaling efter den for laveste grad  

 gældende sats.
Forsvarskommandoen henholdsvis  

 Hjemmeværnskommandoen kan efter omstændighederne dispensere fra  

 denne regel.
 Ad cirkulære om timelønnet undervisning, pkt. 4.
 Nedsættelse eller bortfald af den i pkt. 4.  

 forudsatte forberedelsestid fastsættes af Forsvarskommandoen  

 henholdsvis Hjemmeværnskommandoen efter aftale med den  

 forhandlingsberettigede organisation.
 Ad cirkulære om timelønnet undervisning, pkt. 8.
 Ved praktiske øvelser, ekskursioner og  

 forevisninger, der tilrettelægges og ledes af timelærere som et  

 led i undervisningsplanen for vedkommende fag, ydes der ikke timebetaling,  

 men der kan - udover hvad der i øvrigt måtte tilkomme  

 vedkommende lærer af særlige ydelser - ydes ham et særligt  

 vederlag, for så vidt udrykningen er forbundet med et væsentligt  

 arbejde fra lærerens side.
 Vederlaget, der i hvert enkelt tilfælde  

 fastsættes af vedkommende skole, skal være afpasset efter  

 varigheden af den præsterede arbejdsydelse og må højst  

 andrage et beløb pr. dag, svarende til sædvanlig timebetaling  

 for 3 timers undervisning.
 Der kan ikke ydes timebetaling eller vederlag til personel  

 på de tjenestesteder, der medvirker ved øvelsers, ekskursioners  

 eller forevisningers gennemførelse.
 Ad cirkulære om timelønnet undervisning, pkt. 9.
 Der kan ikke ydes særskilt betaling for fx.  

 møder i faggrupperne på forsvarets skoler eller for hvervet som  

 faggruppeleder mv.
 Ad cirkulære om timelønnet undervisning, pkt. 12.
Timelærere med hovedbeskæftigelse under  

 Forsvarsministeriets område kan ved merarbejde/forskydning af tjenesten  

 normalt højst mod betaling udøve undervisningsvirksomhed ved en  

 eller flere skoler i indtil 16 timer inden for en 4 ugers periode.
I det  

 omfang undervisningen finder sted i forbindelse med afvikling af frihed mv.  

 og hvor afviklingen i øvrigt er forenelig med tjenestens tarv,  

 gælder ovennævnte begrænsning ikke.
Deltidsansættelse på mere end 780 arbejdstimer  

 årligt kan ikke ske i henhold til cirkulæret.
Afgørelser  

 om ansættelse med mere end 780 timer pr. år træffes af  

 Forsvarskommandoen henholdsvis Hjemmeværnskommandoen eller dem, der  

 måtte være bemyndiget hertil.
Ansættelse af timelønnede lærere med  

 hovedstilling under Forsvarsministeriets område finder sted efter  

 internt opslag.
Der udfærdiges en ansættelseskontrakt, jf.  

 Personalestyrelsens cirkulære, bilag 2, og fastsættes  

 tjenesteomlægning mv. efter Forsvarskommandoens henholdsvis  

 Hjemmeværnskommandoens nærmere bestemmelse.
 Ansættelse af timelærere med anden  

 hovedstilling finder sted i henhold til cirkulærets pkt. 12.
 Ad cirkulære om timelønnet undervisning, pkt. 14.
 Der kan ikke ydes betaling i henhold til cirkulæret  

 for den undervisning, opgavestillelse og opgaveretning, der  

 gennemføres ved den enkelte skole af det ved pågældende  

 skole fast tjenstgørende personel, samt til andet personel, der ikke  

 foretager en forskydning af tjenesten, som anført i  

 bemærkningerne til cirkulærets pkt. 1.
 Ad cirkulære om censorvederlag, pkt. 1.
 Forsvarskommandoen henholdsvis Hjemmeværnskommandoen  

 beskikker eller tilkalder censorer.
 Personel med hovedstilling under Forsvarsministeriets  

 område kan beordres som censorer ved mundtlig eksamination uden  

 særskilt vederlæggelse.
 Censorvederlag i henhold til ovenstående  

 bestemmelser ydes til civilt og militært personel, der i forbindelse  

 med afsluttende skriftlig eksamen på Forsvarsakademiet og  

 officersskolerne udfører censorvirksomhed som beskikkede eller  

 særligt tilkaldte censorer.
Vederlag ydes i øvrigt til ovennævnte  

 personel, der er beskikkede eller tilkaldt som censorer, bortset fra  

 tilfælde, hvor de pågældende er fast tjenstgørende  

 på de ovenfor nævnte skoler mv.
Vederlaget forudsætter, at  

 retning af de skriftlige opgaver foregår i fritiden.
 For censorvirksomhed i militære eksamensfag på  

 den grundlæggende sergentuddannelse ydes som en særlig ordning et  

 vederlag pr. time på 70 pct. af den i pkt. 2 anførte sats F.
 Det bør tilstræbes, at der ikke  

 tillægges den enkelte censor mere end 125 censortimer pr.  

 semester/halvår.
 Ad cirkulære om censorvederlag, pkt. 2.
 Henføring af områder til de i pkt. 2  

 anførte censorvederlagssatser A-F fastsættes af  

 Forsvarskommandoen henholdsvis Hjemmeværnskommandoen.
 Ad cirkulære om censorvederlag, pkt. 3.
 Forsvarskommandoen henholdsvis Hjemmeværnskommandoen  

 godkender normer for tidsforbrug i forbindelse med censurering, herunder det  

 antal opgaver, der kan censureres pr. time.
 Det er forudsat, at de fastsatte normer for tidsforbrug  

 angiver det faktiske gennemsnitlige tidsforbrug.
 Det bemærkes, at betaling for den tid, der  

 medgår til censorernes forberedelse af eksamensstoffet,  

 forudgående eller efterfølgende censormøder o.l. ikke  

 vederlægges særskilt.
 Finder undervisningsinstitutionen, at der er behov for en  

 normændring, forelægges spørgsmålet for  

 Forsvarskommandoen henholdsvis Hjemmeværnskommandoen, som,  

 såfremt ændringen findes hensigtsmæssig, indberetter denne  

 til vedkommende forhandlingsberettigede organisation.
 § 4. Gældende censorvederlagssatser  

 fremgår af Kundgørelse for Forsvaret A.
§ 5. For timelærere, der er pensionerede fra  

 tjeneste under Forsvarsministeriets område, fastsættes efter  

 indstilling til Forsvarsministeriet et særligt vederlag.
Indstillingen  

 bilægges oplysninger vedrørende -	antal undervisningstimer, -	undervisningssted og -niveau, -	eventuelt uddybende og supplerende bemærkninger samt udkast til  

 aftale om ansættelsesvilkår m.v.
 § 6. Cirkulæret træder i kraft den 1.  

 januar 2001.
 § 7. Kundgørelse for Forsvaret B.5-34 af 18. februar  

 1999 ophæves.
