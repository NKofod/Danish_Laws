Klage over mangelfuldt behandling for blodprop i benet Nævnet fandt ikke grundlag for at kritisere overlæge A, idet det var nævnets vurdering, at overlægen iværksatte relevante undersøgelse og behandling af patienten.
Nævnet fandt videre ikke grundlag for at kritisere reservelæge B, da det var nævnets vurdering, at det ikke er kontraindiceret at give Ibumentin i en kort periode op til en uge, hvis patienten har smerter for eksempel som følge af en årebetændelse.
 Det var dog nævnets vurdering, at det havde været hensigtsmæssigt, om reservelæge B havde informeret patienten om, at hun burde lade høre fra sig, såfremt hun fik dyspeptiske gener, eksempelvis ubehag eller smerter fra den øvre del af maven (epigastriet).
