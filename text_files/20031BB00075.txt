Fremsat den 28. november 2003 af Sandy Brinck (S),  

 Jette Bergenholz Bautrup (S), René Skau Björnsson (S)  

  

 og Lotte Bundsgaard (S) Forslag til folketingsbeslutning om kvaliteten af behandlingen på sikre institutioner for  

  

 kriminelle børn og unge Folketinget pålægger regeringen i indeværende  

 folketingssamling at tage de nødvendige initiativer til at sikre   

 	  

    

 at unge, der anbringes  

 på sikrede afdelinger, screenes for eventuelle psykiske og/eller psykosociale  

 lidelser og hjerneskader,   

 	  

    

 at der indføres  

 psykiatrisk og psykologisk ekspertise i den socialpædagogiske behandling på  

 de  

 sikre institutioner, og   

 	  

    

 at  

 magtanvendelsescirkulæret gennemgås med henblik på at give personalet  

 relevante  

 redskaber i forhold til en stadig tungere gruppe beboere på de sikre  

 institutioner.
Bemærkninger til forslaget Forslagsstillerne ønsker, at diskussionen om de kriminelle  

 børn og unge ikke alene handler om mursten og antal institutionspladser, men  

 også om kvaliteten af og indholdet i behandlingen af disse unge.
 Flere og flere af de  

 sikre pædagogiske institutioner melder, at de ikke magter opgaven med de  

 meget  

 kriminalitetstunge og adfærdsvanskelige unge, der anbringes på  

 institutionerne  

 enten i varetægtssurrogat eller som en del af en ungdomssanktion.  

 Forstanderen  

 for Bakkegården i Nykøbing Sjælland, Jørgen Frölich, udtalte således i  

 Politiken den 16. august 2003: »Vi er ikke gearet til at tage os af dem  

  de  

 skal have psykiatrisk behandling.« Samme forstander påpeger, at de sikre  

 pædagogiske institutioner ikke kan rumme de særlig voldsomme unge på grund af  

 deres adfærd, og foreslår derfor særlige arresthuse for disse unge.
 I rapporten »Kulegravning af særlige støtteområder for børn  

 og unge« udgivet af Kommunernes Landsforening, Amtsrådsforeningen og  

 Socialministeriet i maj 2003 afdækkes flere åbenbare behov for justeringer af  

 indholdet på de sikre institutioner, således at disse rent faktisk bliver i  

 stand til at løfte opgaven.
 Der bliver flere problemer med at rumme de voldelige unge  

 og håndtere disse inden for eksisterende magtanvendelsesregler i  

 serviceloven.  

 Ligeledes påpeges helt specifikt de manglende muligheder for at afdække de  

 kriminelle unges eventuelle psykiske lidelser og heraf følgende  

 behandlingsbehov (jf. s. 72-73 i den ovenfor nævnte rapport).
 Selv samme problemer har været påpeget ved de besøg,  

 Folketingets Retsudvalg har foretaget på sikre institutioner, særlig ved det  

 seneste besøg på Egebjerg på Fyn.
Diagnosticering samt behandling af psykisk  

 syge kriminelle børn og unge En undersøgelse fra Retspsykiatrisk Klinik og Bispebjerg  

 Hospitals Børne- og Ungdomspsykiatriske Afdeling  

    

  

 af 100 unge varetægtsfængslede viste, at syv  

 ud af ti havde psykiske problemer, hver tiende så alvorlige, at de blev  

 vurderet som uegnede til straf.
Undersøgelsens resultater viser et enormt behov for dels  

 diagnosticering, dels behandling.
Behovets størrelse må på baggrund af  

 undersøgelsen anses for at have et omfang, der gør det nødvendigt at have  

 psykiatrisk/psykologisk ekspertise tilknyttet samtlige sikre  

 ungdomsinstitutioner frem for at tildele denne ekspertise til få.  

 Tilrettelæggelse og placering bør dog vurderes i samspil med institutionerne.
Det er fuldstændig uacceptabelt, at disse unge behandles  

 som adfærdsvanskelige lømler, når årsagen til deres adfærd ikke alene er  

 socialt betinget.
Derudover er det en ganske ineffektiv anvendelse af  

 skattekroner, at disse unge modtager en utilstrækkelig og til tider forkert  

 behandling, hvilket naturligvis ikke giver optimale resultater.
 Det foreslås derfor, at der ved anbringelse på en sikret  

 institution  ved dom såvel som via de sociale myndigheder   

 foretages en  

 screening til afklaring af eventuelle psykiske problemer.
Behandlingen foretages af et mobilt team af psykologer og  

 psykiatere med tilknytning til institutionen.
Samme ekspertteam bør forestå  

 supervision af institutionernes pædagogiske personale.
Magtanvendelse Nogle unges meget voldsomme adfærd kan skyldes ovenstående  

 manglende behandling af psykisk sygdom, hvorfor en nedgang i antallet af  

 kriminelle børn og unge ved hjælp af den rette behandling logisk må være  

 forventelig.
Det er dog forslagsstillernes klare opfattelse, at personalet  

 skal  

 have de redskaber, som opgaven kræver.
At opfinde en ny institutionstype som f.eks. et særligt  

 arresthus vil efter forslagsstillernes mening være i strid med tankegangen  

 bag  

 ungdomssanktionen.
Heri lå bl.a., at den unge ikke skulle kunne »kvalificere«  

 sig til at komme videre »op« i systemet.
 Mange af disse unge er i store dele af deres liv flyttet  

 fra ét tilbud til et andet, én skole til en anden, én institution til en  

 anden.  

 Deres sociale kompetence til at knytte bånd og erkende behovet for at  

 indpasse  

 sig i et fællesskab, der ikke alene handler om dem selv, er lav, og dette er  

 ofte deres største udfordring.
 Samtidig stiller denne tankegang også krav til systemet.  

 Institutionen skal ikke bare kunne sende sorte-per videre, fordi den unge er  

 en  

 stor udfordring.
 Oprettelse af en ny særlig institution er skruen uden ende,  

 fordi behovet for »opfindelse« af en ny og endnu mere særlig institution  

 givet  

 vil opstå igen.
Forslagsstillerne ønsker i stedet at justere indhold og  

 redskaber på de eksisterende institutioner til opgaven.
Derfor pålægges  

 regeringen at gennemgå servicelovens magtanvendelsesregler med henblik på at  

 give de sikre pædagogiske institutioner udvidede muligheder svarende til den  

 udvidede opgave, de har i forhold til andre institutioner.
Dette ønske er  

 dels  

 båret af hensynet til, at institutionen kan fungere og yde den behandling,  

 som  

 forudsættes, dels af hensynet til personalets arbejdsmiljø og sikkerhed.
 Beslutningsforslaget er et led i Socialdemokraternes  

 samlede handlingsplan mod negativ social arv, »Gi alle børn en chance«.
Skriftlig fremsættelse Sandy Brinck  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kvaliteten af behandlingen på sikre institutioner for  

 kriminelle børn og unge.
(Beslutningsforslag nr.
B 75).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
