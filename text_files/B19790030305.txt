(Om oplysningspligt for forsikringsselskaber m.v.  

 vedrørende pensionsordninger med løbende udbetalnger og rateforsikringer i  

 pensionsøjemed) I medfør af pensionsbeskatningslovens § 18, stk. 4, sidste pkt., som  

 affattet ved lov nr. 288 af 29. juni 1979 om ændring af  

 pensionsbeskatningsloven, bestemmes følgende:
 § 1.  Policer, som udstedes i tiden 21. juni 1979 -  

 31. december 1979 i henhold til begæringer fremsat efter den 20. juni 1979 om  

 oprettelse af en forsikring, der omfattes af bestemmelserne i lovens § 18,  

 stk. 2 - 6, skal af forsikringsselskabet forsynes med påtegning om, at  

 forsikringen er begæret efter skæringsdagen i § 2, stk. 1, i lov nr. 288 af  

 29. juni 1979 om ændring af pensionsbeskatningsloven.
 Stk. 2.  Reglen i stk. 1 gælder tilsvarende for ældre  

 forsikringer, såfremt forsikringstageren (ejeren) over for  

 forsikringsselskabet eller dettes repræsentant efter den 20. juni 1979 har  

 fremsat begæring om forhøjelse af præmierne til en forsikring, som er tegnet  

 i henhold til en begæring fremsat før den 21. juni 1979.
 § 2.  Bekendtgørelsen har virkning fra den 21. juni  

 1979.
