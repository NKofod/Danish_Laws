Bekendtgørelse om statstilskud til  

 forskning og teknologisk udvikling på energiområdet I medfør af § 5, stk. 1 og 2 og § 6 i lov nr. 1024 af 23. december  

 1998 om statstilskud til forskning og teknologisk udvikling på  

 energiområdet fastsættes:
Kapitel 1 Tilskudsordningens område og formål § 1. Energistyrelsen kan give tilskud til  

 forsknings- og udviklingsaktiviteter, der er rettet mod at understøtte  

 udviklingen af nye energiformer, bedre og renere energiudnyttelse,  

 energibesparelser og forbedrede energiindvindingsmetoder.
 Stk. 2. Tilskud efter stk. 1 kan gives til aktiviteter  

 vedrørende forskningsprojekter og projekter for teknologisk udvikling,  

 udredninger og internationalt samarbejde.
 § 2. Tilskud vil blive givet på grundlag af  

 årlige energiforskningsprogrammer, hvori der redegøres for  

 prioritering og anvendelse af de midler, der stilles til rådighed  

 på Finansloven.
Kapitel 2 Ansøgning om tilskud § 3. Ansøgning om tilskud indsendes til  

 Energistyrelsen.
Ansøgning skal fortrinsvis indsendes i  

 ansøgningsrunder i tilknytning til de årlige  

 energiforskningsprogrammer og inden for den tidsfrist, som annonceres af  

 Energistyrelsen.
Ansøgning kan dog under særlige  

 omstændigheder indsendes uden for runderne.
Kapitel 3 Tilsagn om tilskud, udbetaling af tilskud § 4. Energistyrelsen kan i tilknytning til de  

 årlige energiforskningsprogrammer og i forbindelse med tilsagn om  

 tilskud fastsætte nærmere vilkår for tilsagn om tilskud og  

 udbetaling af tilskud samt rapportering, regnskab og revision.
 § 5. Energistyrelsen kan begrænse  

 tilskudsmuligheden eller afvise at give tilskud til aktiviteter, som kan  

 opnå tilskud fra andre ordninger.
 Stk. 2. Energistyrelsen kan ikke give tilskud til  

 aktiviteter, som er igangsat, eller som i forvejen ville indgå i  

 ansøgers eller tilsagnshavers forsknings- og  

 udviklingsaktiviteter.
§ 6. Udbetaling af tilskud sker periodevis  

 på basis af akkumuleret faktura over de afholdte udgifter.
Tilskud  

 udbetales til tilsagnshavers konto i et pengeinstitut.
 § 7. Enhver, der modtager tilskud af denne  

 ordning, er forpligtet til efter anmodning fra Energistyrelsen at afgive  

 enhver oplysning, der har betydning for tilsagn eller udbetaling af  

 tilskud.
Kapitel 4 Ansvar, rapportering og formidling af resultater § 8. Tilsagnshaver er ansvarlig for aktiviteterne  

 og de opnåede resultater.
 § 9. Resultaterne af de gennemførte  

 aktiviteter skal dokumenteres i alment tilgængelige rapporter, med  

 mindre andet er aftalt.
 Stk. 2. Ved offentliggørelse af resultaterne eller  

 ved offentlig omtale af aktiviteterne skal det fremgå, at aktiviteterne  

 er udført med støtte af Energistyrelsens  

 energiforskningsprogrammer.
 § 10. Energistyrelsen kan fastlægge  

 retningslinier for formidling af resultaterne af de støttede  

 aktiviteter, og Energistyrelsen kan give tilskud og afholde udgifter til  

 videnformidling vedrørende energiforskningsprogrammet, støttede  

 aktiviteter og resultater af afsluttede projekter.
Kapitel 5 Bortfald af tilsagn, tilbageholdelse og tilbagebetaling  

 af tilskud § 11. Energistyrelsen kan tilbageholde 15% af  

 tilskuddet, indtil der foreligger tilfredsstillende afsluttende regnskab og  

 rapportering.
Energistyrelsen kan endvidere tilbageholde ikke udbetalte  

 tilskud i tilfælde af forsinket eller manglende rapportering.
 § 12. Tilsagn kan helt eller delvis bortfalde og  

 udbetalte tilskud kan kræves helt eller delvis tilbagebetalt efter de  

 betingelser, der er angivet i lovens § 4, stk. 1.
Kapitel 6 Klage, straffebestemmelser, ikrafttræden § 13. Afgørelser truffet af Energistyrelsen  

 kan ikke indbringes for ministeren, jf. lovens § 6.
 § 14. Med mindre højere straf er forskyldt  

 efter den øvrige lovgivning, straffes med bøde den, der  

 forsætligt giver urigtige eller vildledende oplysninger eller fortier  

 oplysninger af betydning i forbindelse med ansøgning om tilsagn eller  

 om udbetaling af tilskud.
 Stk. 2. Selskaber m.v. (juridiske personer) kan  

 pålægges strafansvar efter reglerne i straffelovens kapitel  

 5.
 § 15. Bekendtgørelsen træder i kraft den 1.  

 august 1999.
