 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til køkkenassistent.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Fagligt udvalg for køkkenassistentuddannelsen.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som køkkenassistent.
 Uddannelsens varighed og struktur m.v.
 § 4.  Uddannelsen varer i alt 3 år.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen varer 65 uger inklusive 1.  

 skoleperiode.
Skoleundervisning og praktikuddannelse veksler som anført  

 nedenfor:
Fritagelse for dele af uddannelsen § 6.  Gennemførelse af 2. skoleperiode i følgende  

 uddannelser giver fritagelse for 2. skoleperiode i  

 køkkenassistentuddannelsen:
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede køkkenassistent skal helt eller  

 delvis selvstændigt kunne udføre de praktiske funktioner, der er forbundet  

 med tilberedning og anretning af varme og kolde retter til børn, voksne og  

 ældre.
Desuden skal den uddannede kunne udføre tilhørende afrydning og  

 rengøring.
Arbejdet skal kunne udføres i alle typer af institutionskøkkener,  

 herunder køkkener tilknyttet kantiner, børneinstitutioner, skoler og  

 lignende.
Skoleundervisningen § 8.  Undervisningen, der på en helhedsorienteret måde  

 skal omfatte både praktisk og teoretisk undervisning, har som mål at give  

 eleven de fornødne generelle og specielle kvalifikationer, herunder  

 forudsætning for at varetage de funktioner, uddannelsen sigter imod.
Grundfag § 9.  Undervisningen omfatter følgende grundfag: 1)  

 Produktion og service. 2) Sundhed, 40 timer. 3) Hygiejne. 4) Naturfag. 5)  

 Dansk (A), 60 timer. 6) Fremmedsprog (B). 7) Førstehjælp og elementær  

 brandbekæmpelse. 8) Miljø (B). 9) Branchekendskab og teknologiudvikling.
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 10.  Undervisningen i 2. skoleperiode omfatter  

 følgende grundfag, der har en vejledende uddannelsestid svarende til 11,2  

 uger:
 Stk. 2.  Grundfagene, der er nævnt i stk. 1, undtagen  

 nr. 6, fremmedsprog (B), afsluttes i 2. skoleperiode.
Områdefag § 11.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal gennem teoretisk og praktisk bearbejdning opøves i at  

 klargøre, fremstille og anrette enkle retter til servering i henholdsvis  

 restaurant, institution, fastfood-forretninger og cafeterier.
 Vejledende uddannelsestid: 3,9 uger. (Restaurant 1,6 uger,  

 institution 1,6 uger og cafeteria/fastfood 0,7 uger).
 Eleven skal gennem teoretisk undervisning og praktiske øvelser gøres  

 fortrolig med grundlæggende anretning, servering, emballering og distribution  

 i restaurant, cafeteria, institution og cateringvirksomheder.
 Vejledende uddannelsestid: 1,6 uger.
 Eleven skal teoretisk og i praksis kunne bearbejde:
 - Indkøbsfunktioner med varebestilling og varemodtagelse ud fra givne  

 opgaver.
 - Prisberegning med udregning af kostpriser på udvalgte eksempler.
 - Regnskab med enkle eksempler på indkøbs- og salgsregnskaber.
 - Markedsføring med orientering om markedsføringens grundlæggende  

 principper (intern/ekstern).
 Vejledende uddannelsestid: 1,6 uger.
 § 12.  Undervisningen i områdefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal opnå viden om klargøring og tilberedning af alle døgnets  

 fuldkostmåltider ud fra givne kostplaner, herunder tilberedningsmetoder inden  

 for kogning, stegning og bagning.
Eleven skal endvidere lære at anvende de  

 tilberedningsmetoder og tekniske hjælpemidler, der er mest hensigtsmæssige i  

 en storkøkkenproduktion.
Tilberedningen foretages ud fra valg af  

 hensigtsmæssig metodik med hensyn til følgende: Valg af tekniske  

 hjælpemidler, opnåelse af bedst mulig ernæringsmæssig kvalitet, smag, farve  

 og konsistens.
Endvidere skal der tages hensyn til anretning/æstetik,  

 portionsstørrelse, ergonomi og hygiejne.
 Vejledende uddannelsestid: 2,9 uger.
 Eleven skal opnå færdighed i at tilrettelægge og tilberede dagskost til  

 forskellige forplejningstyper med dertil hørende distributionsformer.  

 Produktionen skal med udgangspunkt i kendskab til metoder og levnedsmidler  

 tilpasses delvis og fuld forplejning inden for områderne kost til børn og  

 unge, kost til voksne på forskellige energitrin og kost til ældre.  

 Tilberedningen foretages under hensyntagen til lugt, smag, farve, konsistens,  

 ernæringsmæssig kvalitet, anretning og æstetik, produktvalg, teknologi,  

 økonomi, kostpris, ergonomi og hygiejne.
 Vejledende uddannelsestid: 2,6 uger.
Eleven skal opnå kendskab til sammenhængen mellem de levnedsmiddelbårne  

 sygdomme og produktionshygiejne/rengøring.
Desuden skal eleven opnå  

 forståelse af forskellige produktionsformers specifikke hygiejnemæssige  

 problemer med henblik på at efterkomme myndighedernes forskrifter og  

 lovmæssige krav.
Endvidere skal eleven opnå kendskab til hygiejnens, herunder  

 rengøringens betydning for æstetik og økonomi.
Eleven skal opnå viden om  

 lovmæssige krav og bestemmelser i forhold til modtagelse, klargøring,  

 tilberedning, anretning, afkøling, opvarmning og opbevaring af levnedsmidler  

 samt opvask med det formål at undgå levnedsmiddelbårne sygdomme.
Endvidere  

 skal eleven opnå kendskab til hensigtsmæssigt valg af rengøringsprodukter,  

 -metoder og dosering i forhold til anvendelsesområde.
 Vejledende uddannelsestid: 1,2 uger.
Eleven skal opnå forståelse af ergonomiens betydning på arbejdspladsen.  

 Eleven skal kunne anvende hensigtsmæssige arbejdsstillinger og -bevægelser  

 med henblik på at undgå erhvervsbetingede sygdomme og belastningslidelser.  

 Eleven skal endvidere kunne håndtere redskaber under hensyntagen til  

 sikkerhed og hensigtsmæssig anvendelse i øvrigt.
Endelig skal eleven være  

 orienteret om arbejdsmiljølovens væsentligste bestemmelser med fokus på  

 sikkerhedsbestemmelserne.
 Vejledende uddannelsestid: 0,9 uger.
 Eleven skal opnå kendskab til arbejdsplanlægning med henblik på  

 tilrettelæggelse af eget arbejde og planlægning af en given delproduktion,  

 tilrettelæggelse af kostproduktion og de arbejdsprocesser dette medfører,  

 herunder valg af udstyr, produkt og tilberedningsmetode under hensyntagen til  

 distribueringstidspunkt og under iagttagelse af bedst mulig kvalitet og  

 holdbarhed af den planlagte produktion.
 Vejledende uddannelsestid: 0,4 uger.
Eleven skal opnå viden om de almindeligst forekommende levnedsmidler med  

 hensyn til opbygning, fremstilling, anvendelsesmuligheder, opbevaring,  

 kvalitet, pris, sæson og næringsindhold.
Desuden skal eleven kunne vurdere  

 varedeklarationer.
 Vejledende uddannelsestid: 0,9 uger.
Specialefag § 13.  Undervisningen i specialefag har følgende mål,  

 vejledende uddannelsestid og øvrige rammer for indholdet:
Eleven skal opnå viden om energibegrebet og de energigivende  

 næringsstoffer (fedt, kulhydrat og protein), deres optagelse og omsætning i  

 organismen.
Der lægges desuden vægt på vurdering af energiprocentfordelingen  

 i kosten.
Eleven skal opnå kendskab til de vigtigste vitaminer og mineraler  

 samt til fordøjelsesprocessen, herunder de fysiologiske forhold.
Eleven skal  

 kunne anvende sin viden i både en teoretisk og praktisk sammenhæng.
Eleven  

 skal endvidere kunne motivere brugeren og tilgodese dennes krav, ønsker og  

 behov i spisesituationen.
 Vejledende uddannelsestid: 1,5 uger.
Eleven skal kunne vurdere kosten på baggrund af viden om energibegrebet,  

 herunder de energigivende næringsstoffer, vitaminer og mineraler samt  

 fordøjelsen.
Hovedvægten lægges på vurdering af kostens  

 energiprocentfordeling.
Vurderingen skal kunne anvendes i teoretisk og  

 praktisk sammenhæng, således at eleven vil kunne bruge sin viden til at  

 sammensætte og tilberede en ernæringsmæssig forsvarlig institutionskost, som  

 tilgodeser brugerens krav, ønsker og behov.
 Vejledende uddannelsestid: 0,6 uger.
 Eleven skal ud fra en given fuldkost opnå kendskab til sammensætning og  

 tilberedning af enkeltmåltider/dagskoster i modificeret fuldkost og  

 almindeligt forekommende diæter som diabetes og affedning samt kost, der er  

 knyttet til fremmede kulturer.
 Vejledende uddannelsestid: 0,7 uger.
 Eleven skal opnå viden om diætprincipperne og ud fra gældende principper  

 få forståelse af at tilrettelægge og tilberede de almindeligst forekommende  

 diæter til diabetikere, overvægtige, spisehæmmede samt personer med  

 hjerte-/karsygdomme.
 Vejledende uddannelsestid: 0,9 uger.
Eleven skal opnå kendskab til at sammensætte, beregne og vurdere  

 ernæringsmæssig forsvarlig fuldkost til de forskellige forplejningsgrupper i  

 diverse institutionstyper.
Planlægningen skal omfatte dag- og ugeplaner, og  

 der skal tages hensyn til følgende: Menusammensætning, modtagerens specifikke  

 krav, variation, portionsstørrelse, serveringsform og sæson, farver og  

 konsistens.
Eleven skal kunne beregne dele af kostplanerne og kunne vurdere  

 kostens ernæringsmæssige kvalitet.
 Vejledende uddannelsestid: 1,5 uger.
Eleven skal orienteres om grundbegreberne inden for produktudvikling,  

 herunder kemiske processer under tilberedningen, med henblik på at kunne  

 anvende de almindeligste levnedsmidler på en hensigtsmæssig måde i  

 forskellige produktionsformer.
Eleven skal opnå viden om de  

 produktionsformer, der anvendes til varmholdt, kølet og frosset mad.  

 Endvidere skal eleven kende de betingelser, der ved den enkelte  

 produktionsform stilles til tilberedningsmetoder og teknik, forskellige  

 oparbejdningsgrader, komponentsammensætning, hygiejne, økonomi, smag,  

 udseende, næringsværdi og deklarationer.
 Vejledende uddannelsestid: 1,2 uger.
Eleven skal opnå kendskab til kommunikationens betydning for  

 samarbejdsrelationerne i en institution eller virksomhed og opnå forståelse  

 af, hvordan kommunikationen kan anvendes, så den fremmer trivslen i et  

 køkken.
Eleven skal tillige opnå kendskab til den personlige udviklings  

 betydning for udnyttelse af egne ressourcer og egen kreativitet.
Endvidere  

 skal eleven opnå kendskab til kommunikationens betydning for salgs- og  

 servicearbejdets kvalitet og til betydningen af egen adfærd set i forhold til  

 et udviklende samarbejde med brugergrupper.
I undervisningen fokuseres der  

 på:
 Vejledende uddannelsestid: 1,5 uger.
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 1,7 uger.
 Stk. 3.  Valgfagene i 3. og 4. skoleperiode har et  

 omfang svarende til en vejledende uddannelsestid på 4,5 uger.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Samlæsning § 16.  Der kan samlæses med tjener-, receptionist- og  

 kokke- og smørrebrødsjomfruelever.
Praktikuddannelsen § 17.  Virksomheden skal tilrettelægge  

 praktikuddannelsen således, at eleven med gennemført skoleundervisning kan nå  

 uddannelsens mål, jf. § 7.
 § 18.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for uddannelsen.
 Stk. 2.  Praktikuddannelsen skal indeholde følgende  

 arbejdsområder og funktioner:
 § 19.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af foregående skoleophold, og  

 som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden.
Stk. 2.  Praktikvirksomheden skal midtvejs i de enkelte  

 praktikperioder afholde en samtale med den enkelte elev om dennes  

 arbejdsindsats og udvikling i praktikperioden.
I slutningen af 3.  

 praktikperiode skal praktikvirksomheden sammen med eleven foretage en  

 opfølgning af den mundtlige midtvejsevaluering i 2. praktikperiode.
Som  

 grundlag for elevsamtalerne benyttes et skema, udarbejdet af det faglige  

 udvalg, til vurdering og vejledning af eleven.
 Stk. 3.  I praktikuddannelsen skal der være følgende  

 omtrentlige vægtfordeling på emneområder:
 Fuldkost/tilberedning 34%.
 Rengøring/afrydning/opvask 15%.
 Smørrebrød/tilberedning 24%.
 Diæt 9% (praktiksteder uden diæt benytter tiden til emnerne fuldkost og  

 smørrebrød).
 Kantine/cafedrift 4%.
 Depotfunktion 1%.
 Samarbejde/kontakt til brugergrupper 3%.
 Stk. 4.  Det faglige udvalg udarbejder en  

 uddannelsesbog, der udleveres til virksomheden med henblik på opfølgning af  

 praktikuddannelsen.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som køkkenassistent, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 20, stk.  

 2.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 22.  Når alle skoleperioder i uddannelsen er  

 gennemført, og betingelsen i stk. 2 er opfyldt, udsteder skolen et skolebevis  

 til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Det er en betingelse for at udstede skolebevis,  

 at eleven har opfyldt målene for skoleundervisningen, jf. §§ 11-13.
 Stk. 3.  Skolebeviset skal indeholde:
 Stk. 4.  Hvis betingelsen for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 25,  

 stk. 3.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 23.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen, giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset, jf. § 22, stk. 3.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 22, stk. 2.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelsen for udstedelse af  

 skolebevis, jf. § 22, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 26.  Ved karaktergivning anvendes 13-skalaen, jf. §  

 17 i eksamensbekendtgørelsen.
Skolens afsluttende bedømmelse § 27.  Skolen afholder eksamen i følgende grundfag:
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I følgende områdefag og specialefag giver  

 skolen ved afslutningen af den sidste skoleperiode en standpunktskarakter i  

 hvert enkelt fag i forhold til målene for undervisningen i dette fag:
 Stk. 4.  For valgfag foretages bedømmelse efter reglerne  

 om disse fag.
Ikrafttrædelses- og overgangsbestemmelser § 28.  Bekendtgørelsen træder i kraft den 1. januar  

 1991.
 § 29.  Elever, der har gennemført efg-basisuddannelsen  

 inden for levnedsmiddelområdet, er fritaget for 2. skoleperiode.
