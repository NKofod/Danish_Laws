Skriftlig fremsættelse (30. marts 2005) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om fremme  

 af energibesparelser i bygninger (Lovforslag nr.
L 136).
 Lovforslaget, som skal fremme energibesparelser og øge  

 effektiviteten inden for al anvendelse af energi i bygninger, omfatter regler  

 om energimærkning af bygninger og eftersyn af kedel-, varme-, ventilations-  

 og  

 klimaanlæg samt andre energiforbrugende anlæg, der anvendes i forbindelse med  

 bygninger, samt regler om energibesparelser i offentlige bygninger.
Lovforslaget implementerer de dele af Europa-Parlamentets og  

 Rådets direktiv 2002/91/EF om bygningers energimæssige ydeevne, der omhandler  

 energiattestering for bygninger og lejligheder, eftersyn af kedler og  

 klimaanlæg i bygninger samt vurdering af varmeanlæg.
De eksisterende  

 ordninger  

 på området effektiviseres og justeres i fornødent omfang, mens der som  

 konsekvens af direktivet indføres nye regler om energimærkning af nybyggeri,  

 om  

 fremlæggelse af energimærkning ved udleje og om eftersyn af store gaskedler  

 og  

 ventilationsanlæg.
Lovforslaget går på flere punkter videre end minimumskravene i  

 direktivet.
Bl.a. vil flere bygninger blive omfattet af regelmæssig  

 energimærkning, og flere kedelanlæg vil blive omfattet af regelmæssige  

 eftersyn.
Der er til gengæld andre områder, hvor minimumskravene følges, idet  

 omkostningerne ved en stramning af reglerne vurderes ikke at stå mål med  

 forventede energibesparelser.
Det gælder bl.a. krav til energimærkning ved  

 salg  

 af sommerhuse samt krav til eftersyn af gaskedler og ventilationsanlæg.
Endvidere følger lovforslaget op på regeringens initiativer til  

 at forøge kvaliteten i byggeriet.
Der vil desuden ske en udvidelse af  

 gyldigheden for energimærkningen fra 3 til 10 år for små ejendomme, mens  

 gyldigheden for den regelmæssige energimærkning af store ejendomme heri vil  

 blive forøget i forhold til de nuværende henholdsvis 1 eller 3 år.
 Lovforslaget ventes at bidrage til effektivisering af indsatsen  

 for energibesparelser i bygninger og til opfyldelsen af Danmarks forpligtelse  

 til at nedbringe udledningen af drivhusgasser.
 Lovforslaget indeholder konsekvensændringer af lejeloven, lov om  

 leje af almene boliger og lov om leje af erhvervslokaler m.v.  

 (erhvervslejelov).  

 Endvidere ændres lov om forbrugerbeskyttelse ved erhvervelse af fast ejendom  

 m.v. med henblik på samordning af ordningerne om huseftersyn og  

 energimærkning.
 Samtidig ophæves de nuværende regler i lov om fremme af energi-  

 og vandbesparelser i bygninger.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
