(Til amtsråd og kommunalbestyrelser) 1.
 Undervisningsministeriet skal herved meddele, at reglerne i aftale af 3.  

 november 1988 mellem Finansministeriet og Lærernes Centralorganisation om  

 ulempegodtgørelse til tjenestemænd i folkeskolen m.v., fra 1. oktober  

 1988 finder tilsvarende anvendelse for ungdomsskoleinspektører i den  

 kommunale ungdomsskole.
 Idet der henvises til aftalen, der er optaget som bilag til dette  

 cirkulære, bemærker ministeriet særligt følgende:
 2.
 Ulempegodtgørelse gives til heltidsbeskæftigede ungdomsskoleinspektører og  

 normeret pædagogisk medhjælp samt til fastansatte lærere i folkeskolen, som  

 efter § 16 i lov om fritidsundervisning m.v. har overtaget undervisning i  

 ungdomsskolen.
 3.
 Honorarlønnede ungdomsskoleinspektører og honorarlønnet pædagogisk  

 medhjælp samt timelønnede lærere er ikke omfattet af reglerne.
 4.
 Efter aftalens § 2 er tillægget pr. 1. oktober 1988 kr.457,00 årligt.
KULTURMINISTERIET Direktoratet for Folkeoplysning, Frie Grundskoler m.v., den 21.
 december 1988.
 P. d. v.
Mogens Lunge AFTALE MELLEM FINANSMINISTERIET OG LÆRERNES CENTRALORGANISATION OM  

 ULEMPEGODTGØRELSE TIL TJENESTEMÆND I FOLKESKOLEN MV.
 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986 aftales  

 følgende:
 § 1. Aftalen omfatter tjenestemænd i folkeskolen bortset fra  

 skoledirektører, ledende skoleinspektører, ledende skolepsykologer i lønramme  

 35 og derover, amtskonsulenter for folkeskolen og amtsskolepsykologer og  

 disses pædagogiske medhjælpere samt amtscentralledere.
 Stk. 2. Aftalen omfatter endvidere tjenestemænd ved øvelsesskoler og ved  

 selvstændige institutioner for specialundervisning for voksne.
 § 2. Til de af aftalen omfattede tjenestemænd, jf. § 1, ydes et tillæg  

 som godtgørelse for tjeneste på ubekvemme tidspunkter i forbindelse med  

 deltagelse i lejrskoler, hytteture og skolerejser, deltagelse i forældremøder  

 og -konsultationer og i møder i skolekommission, skolenævn, skolebyggeudvalg  

 mv. samt i lærerrådsmøder.
§ 3. Det i § 2 nævnte tillæg udgør 457 kr. årlig.
For tjenestemænd med  

 under halvdelen af fuld tjenestetid ydes tillægget med halvdelen af beløbet.
 Stk. 2. Tillægget, der ikke indgår ved beregning af overtimebetaling ,  

 udbetales månedlig forud med 1/12. Ved fravær på grund af sygdom mv.  

 udbetales tillægget i indtil 3 måneder og bortfalder fra den 1. i den efter  

 udløbet af 3-måneders perioden indtrædende måned.
 § 4. For hver fulde 3 points udsving i reguleringspristallet ud over 103  

 (januar 1988 = 100) forhøjes eller nedsættes det i § 3, stk. 1, anførte  

 tillæg med 3,30 kr.
Stk. 2. Tillægget, der udbetales til tjenestemænd med under halvdele n af fuld tjenestetid, reguleres med halvdelen af det i stk. 1 anført  

 beløb.
 Stk. 3. Reguleringen finder sted pr. 1 april og 1. oktober på grundlag af  

 reguleringspristallet for henholdsvis januar og juli.
§ 5. Ud over tillæg i henhold til §§ 2-4 ydes der til tjenestemænd ved  

 observationsskoler og tjenestemænd, der varetager undervisning efter lov om  

 specialundervisning for voksne for hver skemalagt undervisningstime på  

 ubekvemme tidspunkter godtgørelse for 1 time efter de for tjenestemænd i  

 staten gældende regler, for tiden aftale af 30. august 1988 som ændret ved  

 aftale af 17. oktober 1988 mellem Finansministeriet og tjenestemændenes  

 centralorganisationer om natpenge mv.
Tilsvarende gælder for  

 tilsynsvirksomhed, som indregnes i det pligtige timetal.
 § 6. Ud over godtgørelse efter §§ 2-5 tilkommer der ikke de af aftalen  

 omfattende tjenestemænd anden betaling for tjeneste på ubekvemme tidspunkter.
 § 7. Aftalen har virkning fra 1. oktober 1988 og kan opsiges af hver af  

 parterne med 3 måneders varsel, dog tidligst til den 1. april 1989.
 Stk. 2. Samtidig ophæves aftale af 4. juni 1987 mellem Finansministeriet  

 og Lærernes Centralorganisation om ulempegodtgørelse til tjenestemænd i  

 folkeskolen mv.
København, den 3. november 1988 Lærernes Finansministeriet Centralorganisation P.
M.
V.
E.
B.
