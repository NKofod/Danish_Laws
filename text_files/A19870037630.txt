(Hensættelsesbeløb til vedligeholdelse  

 m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 lov nr. 797 af 3. december 1986, foretages følgende ændringer:
 1. § 22, stk. 1, 3. pkt., affattes således:
»Den årlige afsætning forøges med 1,50 kr. pr. m2 bruttoetageareal  

 hver 1. januar, første gang den 1. januar 1984.« 2. § 63 a, stk. 1, 1. pkt., affattes således:
»I ejendomme taget i brug før 1970, som indeholder mere end to  

 beboelseslejligheder, og som ikke er omfattet af §§ 18, 18 a og 18 b i lov om  

 midlertid regulering af boligforholdene skal udlejeren for ejendommens  

 beboelseslejligheder afsætte et årligt beløb på 15 kr. pr. m2  

 bruttoetageareal til forbedring.« 3. § 63 a, stk. 1, 3. pkt., ophæves.
§ 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, foretages følgende ændringer:
 1. § 18, stk. 1, 3. pkt., affattes således:
»Den årlige afsætning efter 1. og 2. pkt. forøges med 1,50 kr. m2  

 bruttoetageareal hver 1. januar, første gang den 1. januar 1984.« 2. § 18 b, stk. 1, 1. pkt., affattes således:
»I ejendomme taget i brug før 1970, hvor afsætning ikke sker efter §  

 18 a, og som har mere end to beboelseslejligheder, skal udlejeren ud over de  

 beløb, der er nævnt i § 18, afsætte et årligt beløb på 15 kr. pr. m2  

 bruttoetageareal.« 3. § 18 b, stk. 1, 3. pkt., ophæves.
§ 3 Loven træder i kraft dagen efter bekendtgørelsen i Lovtidende.
Givet på Christiansborg slot, den 10.  

 juni 1987 Under Vor Kongelige Hånd og Segl MARGRETHE R.
