 Cirkulære om ændring af frister vedrørende budget 2020 i cirkulære om kirke- og provstiudvalgskassernes budget, regnskab og revision m.v.
(Til menighedsråd, provstiudvalg og stiftsadministrationer m.v.) I medfør af § 7, stk. 5, og § 17 h, stk. 4, i lov om folkekirkens økonomi, jf. lovbekendtgørelse nr. 331 af 29. marts 2014, fastsættes:
 § 1. Provstiudvalget giver senest den 8. oktober 2019 kommunalbestyrelsen meddelelse om ligningsbeløbets størrelse for 2020.
 § 2. Provstiudvalget meddeler de endelige driftsrammer og anlægsbevillinger for kirkekasserne i provstiet for 2020 til menighedsrådene senest den 8. oktober 2019.
 § 3. Provstiudvalget fastsætter ligningsbeløbet for provstiudvalgskassen for 2020 senest den 8. oktober 2019.
Ikrafttrædelsesbestemmelse § 4. Cirkulæret træder i kraft den 5. september 2019.
 Stk. 2. Bestemmelserne i dette cirkulære gælder kun for fastlæggelse af kirke- og provstiudvalgskassernes budget for 2020 og ændrer dermed fristerne i § 1, § 2, stk. 3, 1. pkt., og § 4, stk. 1, 1. pkt., i cirkulære nr. 10204 af 30. november 2016 om kirke- og provstiudvalgskassernes budget, regnskab og revision m.v., for så vidt angår budget 2020.
