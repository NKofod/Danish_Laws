 Et børnebidrag havde været bortfaldet p.g.a. barnets egenindtægt, men  

 blev fastsat på ny efter at barnet havde mistet sit arbejde.
 Der blev lagt vægt på, at der ikke var gået mere end tre måneder  

 mellem at barnet havde mistet sit arbejde og ansøgningen om, at bidrag blev  

 fastsat på ny.
 Der stilles ikke krav om, at børn udnytter deres erhvervsevne.
Statsamtet havde den 29/12/1992 bestemt, at et børnebidrag skulle  

 bortfalde p.g.a. størrelsen af barnets egenindtægt.
Den 19/01/1993 ophørte  

 barnet med at arbejde, og den 30/03/1993 ansøgtes om fastsættelse af bidraget  

 på ny med virkning fra den 20/01/1993. Den 15/07/1993 fastsatte statsamtet  

 bidraget med virkning fra den 20/01/1993.
 Civilretsdirektoratet stadfæstede statsamtets afgørelse, idet man lagde  

 vægt på, at der forelå den fornødne kontinuitet mellem den bidragsudløsende  

 begivenhed og ansøgningen, da denne var modtaget i statsamtet inden 3 måneder  

 efter, at barnet var holdt op med at arbejde.
 Civilretsdirektoratet tog derimod ikke hensyn til bidragspligtiges  

 anbringende om, at barnet ikke udnyttede sin erhvervsevne, idet der ifølge  

 praksis ikke stilles krav om dette.
