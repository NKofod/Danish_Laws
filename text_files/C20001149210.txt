Cirkulæreskrivelse om ændring af  

 cirkulærskrivelse af 11. juli 1977 om uddannelse af kirketjenere (Til menighedsrådene) Fra Arbejdsmarkedsstyrelsen har Kirkeministeriet i brev af  

 9. marts 2000 modtaget meddelelse om, at en række  

 arbejdsmarkedsuddannelser pr. 1. april 2000 er omlagt til  

 indtægtsdækket virksomhed (IDV).
 Blandt de berørte arbejdsmarkedsuddannelser er  

 Kirketjeneruddannelsens kursus nr. 2, Samarbejde, kommunikation og, faglig  

 etik, der er et led i den obligatoriske grunduddannelse for kirketjenere.  

 De øvrige kurser under Kirketjeneruddannelsen er ikke berørt af  

 omlægningen.
Omlægningen af Kirketjeneruddannelsens kursus nr. 2  

 til indtægtsdækket virksomhed indebærer, at den samlede  

 kursusudgift på 5.383,00 kr. skal afholdes af menighedsrådet.
Der  

 er ikke længere mulighed for fra AMU-centrene at få refunderet 80  

 % af den maksimale dagpengesats.
 Herudover skal menighedsrådet som hidtil på  

 sædvanlig vis udbetale fuld løn til kirketjenerens under  

 deltagelsen i kurset, samt afholde eventuelle udgifter til vikar under  

 kirketjenerens fravær.
 Omlægningen betyder samtidig, at retten til  

 befordringstilskud eller tilskud til kost og /eller logi bortfalder.
 Der kan således fortsat udbetales time/dagpenge samt  

 rejsegodtgørelse efter tjenesterejseaftalens regler til kirketjeneren  

 i forbindelse med deltagelse i kurset, men menighedsrådets mulighed for  

 at få disse udgifter refunderet fra den ansattes A-kasse bortfalder.  

 Hele udgiften påhviler herefter menighedsrådet.
 Alle ændringerne træder i kraft pr. 1. april  

 2000, og gælder for kurser, der afholdes efter denne dato, uanset om  

 tilmeldingen til kurset er sket inden den 1. april.
 Ovenstående gælder også for de gravere,  

 der deltager i Kirketjeneruddannelsens kursus nr. 2.
