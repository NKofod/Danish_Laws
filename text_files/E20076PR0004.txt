Beskrivelsen omhandler alene tilfælde, hvor skattemyndighedernes adgang  

 til tilbagekaldelse eller ændring af forvaltningsafgørelser ikke er  

 særligt lovreguleret.
En sådan regulering gælder eksempelvis for adgangen  

 til at ændre ansættelser af skat, afgifter og godtgørelse af afgifter,  

 idet der i SFL §§ 26, 27, 31 og 32, findes hjemmel til at ændre  

 tidligere foretagne ansættelser i såvel begunstigende som bebyrdende  

 retning, jf. nærmere herom i  

 afsnit G.
 Hvis der ikke eksisterer særlig hjemmel til at tilbagekalde eller ændre  

 en forvaltningsafgørelse, er der ikke noget til hinder for ændringer i  

 begunstigende retning for borgeren/virksomheden, hvis ændringen er saglig  

 korrekt og hvis gældende frist- og forældelsesregler ikke er til hinder  

 for ændringen.
Hvis derimod tilbagekaldelsen eller ændringen har en bebyrdende  

 virkning for borgeren/virksomheden, vil det som udgangspunkt ikke kunne  

 ske uden særlig hjemmel, medmindre tilbagekaldelsen eller ændringen er  

 sket inden afgørelsen er nået frem til borgeren/virksomheden.
Se TfS 1998,  

 139 ØLD, hvor Skatteministeriets anerkendelse af pligten til at udbetale  

 negativ moms ikke kunne tilbagekaldes.
Undtagelserne  

 fra udgangspunktet om, at tilbagekaldelse ikke kan ske, er  

 omtalt nedenfor.
Forinden kan nævnes, at spørgsmålet om tilbagekaldelse  

 eller ændring af forvaltningsafgørelser ikke får selvstændig betydning,  

 hvis afgørelsen umiddelbart kan tilsidesættes som ugyldig som følge af  

 indholdsmangel.
Det vil navnlig være tilfældet, hvis udfaldet af  

 afgørelsen kan karakteriseres som direkte ulovmedholdeligt, se f.eks.  

 SKM2006.497.VLR ,  

 hvor retten bemærkede, at der i stedet for påstand om tilbagekaldelse af  

 en tilladelse burde have været nedlagt påstand om ugyldighed som følge af,  

 at den tilladelsesberettigede havde medvirket til, at tilladelsen var  

 givet på et utilstrækkeligt og ulovligt grundlag.
Der vil eventuelt  

 kunne blive tale om erstatningsansvar for myndigheden, hvis de almindelige  

 betingelser for erstatningsansvar er opfyldt og den ugyldige afgørelse har  

 haft tabsgivende konsekvenser for borgeren/virksomheden.
Selv om udgangspunktet i ulovregulerede tilfælde er, at en  

 forvaltningsafgørelse ikke kan tilbagekaldes eller ændres i bebyrdende  

 retning for borgeren/virksomheden, antages der at gælde en række  

 undtagelser herfra.
Det er naturligvis en forudsætning for disse  

 undtagelser, at der er en saglig begrundelse for tilbagekaldelsen eller  

 ændringen, eksempelvis at den tidligere afgørelse ikke har været korrekt  

 og nu ønskes ændret i overensstemmelse med den gældende retstilstand.
I  

 øvrigt må der sondres mellem om tilbagekaldelse/ændring skyldes urigtige  

 eller bristende forudsætninger.
 Som eksempler på situationer, hvor tilbagekaldelse/ændring kan ske som  

 følge af urigtige forudsætninger kan nævnes:
 I det omfang årsagen til tilbagekaldelsen eller ændringen af den  

 tidligere afgørelse er bristende forudsætninger, kan der anføres følgende  

 undtagelser fra udgangspunktet om, at der ikke kan ændres i bebyrdende  

 retning for borgeren/virksomheden:
 Om domspraksis vedrørende grundlæggende forvaltningsretsprincipper om  

 ureguleret tilbagekaldelse eller ændring i bebyrdende retning for  

 borgeren/virksomheden henvises til Retssikkerhedsudvalgets redegørelse  

 udgivet i februar 1996, s. 83-88, der er medtaget som  

 bilag       1 , og hvor der er gennemgået udvalgte domme vedrørende diverse  

 ministerområder.
EF-toldkodeks indeholder i artikel 9 regler om, at en afgørelse, der er  

 gunstig for den pågældende kan tilbagekaldes eller ændres, hvis en eller  

 flere af de betingelser for, at den blev truffet, ikke var eller ikke  

 længere er opfyldt.
Endvidere kan en afgørelse, der er gunstig for den  

 pågældende tilbagekaldes, hvis modtageren ikke overholder de  

 forpligtelser, der påhviler denne ifølge afgørelsen.
 Tilbagekaldelse eller ændring af afgørelser skal skriftligt meddeles  

 den, der har modtaget afgørelsen.
 Tilbagekaldelsen eller ændringen får virkning fra datoen for  

 meddelelsen, men kan dog i undtagelsestilfælde gives virkning fra et  

 senere tidspunkt.
 Endvidere foreligger der en særlig hjemmel til opkrævning af en  

 godtgørelse, som viser sig at være indrømmet med urette, jf.  

 Toldkodeksens  art 242. Denne genopkrævningsmulighed  

 anses for omfattet af den normale 3-årige forældelsesfrist på  

 toldområdet, og skal regnes fra tidspunktet for den oprindelige toldskylds  

 opståen, jf. afsnit  

 N.  En afgørelse, der er begunstigende for en  

 borger/virksomhed, kan i henhold til artikel 8 i EF-toldkodeksen  

 annulleres, hvis den er truffet på urigtige eller ufuldstændige  

 oplysninger, når:
