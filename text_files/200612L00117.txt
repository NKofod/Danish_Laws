Fremsat den 10. januar 2007 af  

 kulturministeren (Brian Mikkelsen) Forslag til Lov  

 om videresalg af billetter til kultur- og idrætsarrangementer § 1.  

  

 Billetter  

 til kultur- og idrætsarrangementer i Danmark må ikke udbydes eller  

 videresælges  

 til et højere beløb, end billetterne oprindeligt er erhvervet for, medmindre  

 der foreligger en aftale med arrangøren.
Stk. 2.  

  

 Det beløb,  

 som en billet oprindeligt er erhvervet for, kan foruden selve billetprisen  

 omfatte eventuelle administrationsgebyrer.
Herudover kan andre udgifter  

 forbundet med erhvervelsen inkluderes i videresalgsprisen.
 § 2.  

  

 Overtrædelse  

 af § 1 straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 3.  

  

 Loven  

 træder i kraft den 1. juli 2007.
 Stk. 2.  

  

 Samtidig  

 ophæves lov om forbud mod videresalg af billetter til offentlige  

 forlystelser,  

 jf. lovbekendtgørelse nr. 769 af 25. november 1991.
 § 4.  

  

 Loven  

 gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Formålet med lovforslaget er at modernisere reglerne om  

 videresalg af billetter til danske kultur- og idrætsarrangementer.
Det skal  

 være forbudt både at udbyde og videresælge sådanne billetter til et højere  

 beløb,  

 end de oprindeligt er erhvervet for, med mindre andet er aftalt med  

 arrangøren.
2. Gældende ret De gældende regler om videresalg af billetter til danske  

 kultur- og idrætsarrangementer fremgår af lov nr. 677 af 22. december 1919 om  

 forbud mod videresalg af billetter til offentlige forlystelser med de  

 ændringer, der følger af lov nr. 213 af 4. juni 1965, jf. lovbekendtgørelse  

 nr.  

 769 af 25. november 1991. Loven kaldes billethajsloven.
Efter lovens § 1, 1. pkt., er videresalg af billetter  

 til offentlige forlystelser, ved hvilket sælgeren søger at opnå fortjeneste,  

 forbudt.
Overtrædelser af forbuddet straffes efter § 3 med bøde.  

 Kulturministeren  

 kan dog i henhold til § 2 udstede bevillinger til videresalg af  

 billetter  

 til offentlige forlystelser.
Desuden gælder der efter § 1, 2. pkt., en  

 særregel, hvorefter Det kongelige Teaters loger kan sælges ved auktion for en  

 sæson ad gangen.
3. Baggrunden for forslaget Hverken bevillingsordningen efter § 2 eller særreglen  

 om Det kongelige Teaters loger har været fulgt i en årrække.
Fx videresælges  

 billetter til diverse kulturelle arrangementer  uden kulturministerens  

 bevilling  som en del af samlede pakker, hvori der foruden billetterne  

 fx  

 indgår transport, overnatning og bespisning.
En del billetter til kulturelle arrangementer i Danmark  

 videresælges imidlertid  ligeledes uden Kulturministerens bevilling  

  på en  

 måde, som ikke er gavnlig hverken for forbrugerne eller samfundet som sådan.  

 Disse billetter opkøbes  ofte systematisk og professionelt  med  

 henblik på  

 videresalg.
Når de senere udbydes, sker det til beløb, der ligger langt over  

 de  

 beløb, billetterne oprindeligt er erhvervet for.
Sådanne aktiviteter  

 indebærer,  

 at markedet støvsuges for billetter.
Det betyder, at forbrugerne ikke kan  

 købe  

 billetter til kulturelle arrangementer via de almindelige kanaler, men  

 tvinges  

 til at betale overpriser på det uautoriserede marked.
Dermed afskæres mange  

 forbrugere fra at deltage i arrangementerne, dels fordi de ikke kender til de  

 uautoriserede kanaler, dels fordi de ikke har tilstrækkelige økonomiske  

 ressourcer til at betale den høje overpris, der ofte begæres.
Dette er særlig  

 problematisk i forhold til kulturelle arrangementer, hvor den oprindelige  

 billetpris er holdt kunstigt nede som følge af offentlig støtte; her  

 forekommer  

 det urimeligt, at professionelle billetopkøbere (populært kaldet billethajer)  

 indkasserer differencen til sig selv.
Kulturministeriet har måttet konstatere, at de  

 problematiske opkøb og videresalg af billetter er svære at imødegå med en  

 håndhævelse af loven om forbud mod videresalg af billetter til offentlige  

 forlystelser, da det ikke er ulovligt at udbyde billetter til et højere  

 beløb,  

 end billetterne oprindeligt er erhvervet for.
Det er således kun selve  

 salget,  

 der er strafbart.
 På den baggrund finder Kulturministeriet det mest  

 hensigtsmæssigt at ophæve loven fra 1919 og i stedet indføre en moderniseret  

 lov om videresalg af billetter til danske kultur- og idrætsarrangementer.
4. Kulturministeriets overvejelser og forslag Kulturministeriet har overvejet, hvorledes de i pkt. 3  

 nævnte hensyn varetages mest hensigtsmæssigt.
Det vurderes, at der fortsat er  

 behov for regulering af markedet for videresalg af billetter til danske  

 kultur-  

 og idrætsarrangementer.
Et system med ministerielle bevillinger på dette  

 område  

 forekommer dog bureaukratisk og i det hele taget utidssvarende.
I stedet  

 foreslås, at billetter til kultur- og idrætsarrangementer i Danmark ikke må  

 udbydes eller videresælges til et højere beløb, end billetterne oprindeligt  

 er  

 erhvervet for, med mindre der foreligger en aftale med arrangøren, jf.  

 lovforslagets  

 § 1.
4.1. Aftalekravet Aftalemodellen er smidig.
Modellen minder om de  

 formidlingsaftaler, der gennem en årrække har været brugt mellem arrangører  

 af  

 diverse kulturelle arrangementer og forskellige billetagenturer, som fx  

 BILLETnet  

 A/S.
Agenturerne formidler efter aftale med arrangørerne og mod betaling af  

 et  

 administrationsgebyr billetter til en lang række kultur- og  

 idrætsbegivenheder  

 i Danmark.
Efter Kulturministeriets opfattelse er systemet til fordel for  

 både  

 arrangører, formidlere og forbrugere.
Da der er tale om formidling af det  

 første salg af billetterne, kræves der en aftale mellem arrangøren og  

 formidleren.
Videresalg af billetter kan derimod som udgangspunkt ske frit  

 uden  

 aftale med arrangøren.
For at kunne varetage de i pkt. 3 nævnte hensyn, er  

 det  

 således nødvendigt at indføre et særkrav om aftale med arrangøren ved udbud  

 og  

 videresalg af billetter.
Kravet om aftale med arrangøren bør kun gælde, når  

 billetter til danske kultur- og idrætsarrangementer udbydes eller  

 videresælges  

 til et højere beløb, end billetterne oprindeligt er erhvervet for.
Mere  

 kræves  

 ikke til varetagelse af hensynene nævnt i pkt. 3. Billetter kan således  

 fortsat  

 frit udbydes og videresælges til et lavere eller samme beløb, som de  

 oprindeligt  

 er erhvervet for.
Fx kan firmaer, der har en kommerciel fordel af at udbyde  

 billetter gratis eller til et lavere beløb, end billetterne oprindeligt er  

 erhvervet  

 for, frit gøre dette.
På samme måde kan private, der fx er blevet forhindret  

 i  

 at deltage i et arrangement, frit forære billetterne væk eller udbyde dem til  

 samme beløb, som de oprindeligt er erhvervet for.
Billetter til danske  

 kultur-  

 og idrætsarrangementer kan også frit videresælges som en del af samlede  

 pakker  

 sammen med fx rejse og bespisning, når blot billetternes del af prisen for  

 den  

 samlede pakke ikke overstiger det beløb, som billetterne oprindeligt er  

 erhvervet for.
Det bemærkes, at hvis en billet oprindeligt er købt via et  

 billetagentur, indgår agenturets administrationsgebyr i det beløb, som  

 billetten oprindeligt er erhvervet for.
Efter omstændighederne vil  

 videresalgsprisen  

 også kunne inkludere andre eventuelle udgifter forbundet med den oprindelige  

 erhvervelse af billetten, fx transportudgifter, uden krav om aftale med  

 arrangøren.  

 Bevisbyrden for billettens oprindelige salgspris, og at den oprindelige  

 erhvervelse eventuelt har været forbundet med andre udgifter end selve  

 billetprisen,  

 ligger hos videresælgeren.
Efter § 6, stk. 1, i konkurrenceloven, jf.  

 lovbekendtgørelse nr. 785 af 8. august 2005, er det forbudt for virksomheder  

 m.v. at indgå aftaler, der direkte eller indirekte har til formål eller til  

 følge at begrænse konkurrencen.
Det følger dog af konkurrencelovens § 2,  

 stk. 2, at forbuddet mod konkurrencebegrænsende aftaler  

 ikke gælder,  

 hvis  

 konkurrencebegrænsningen er en direkte eller  

 nødvendig følge af offentlig regulering.
Da forslaget til lov om udbud  

 af billetter til kultur- og idrætsarrangementer til videresalg er en  

 offentlig  

 regulering, som desuden primært gennemføres af hensyn til forbrugerne på  

 markedet for salg og videresalg af billetter til kultur- og  

 idrætsarrangementer, finder konkurrencelovens hovedregel i § 6,  

 stk. 1, ikke anvendelse på de billetsalg der tænkes reguleret ved denne  

 lov.
 Der henvises til lovforslagets § 1.
4.2. Kultur- og idrætsarrangementer i Danmark Lovforslaget omfatter billetter til kultur- og  

 idrætsarrangementer i Danmark.
Med kultur- og idrætsarrangementer menes  

 koncerter, teaterforestillinger, festivaler, filmforevisninger og lignende  

 kulturelle aktiviteter samt alle typer af idrætsbegivenheder.
Arrangementerne  

 kan være offentlige eller lukkede, herunder fx lukkede forevisninger af film  

 for anmeldere.
Billetterne omfattes kun, hvis de giver adgang til endnu ikke  

 afholdte  

 arrangementer; hensynene nævnt i afsnit 3 gør sig ikke gældende i forhold til  

 billetter til allerede afholdte arrangementer.
Det betyder, at billetter til  

 allerede afholdte arrangementer frit kan sælges fx på auktioner for fans.
 Der henvises til lovforslagets § 1.
4.3. Håndhævelse Kulturministeriet har overvejet, hvorledes det bedst  

 sikres, at reglen i lovforslagets § 1 overholdes.
Ministeriet vurderer,  

 at  

 civilretlige sanktioner ikke vil være tilstrækkelige, idet det vil være meget  

 vanskeligt for private personer selv at forfølge udbud og salg i strid med  

 § 1. Den bedste sikring vil således være en sanktionering af reglen i  

 form  

 af bødestraf, jf. lovforslagets § 2.
 Den strafbare handling består i at udbyde eller sælge  

 billetter til endnu ikke afholdte, danske kultur- og idrætsarrangementer til  

 videresalg til en højere pris, end billetterne oprindeligt er erhvervet for,  

 uden aftale med arrangøren.
Overtrædelsen fuldbyrdes ved udbydelsen, såfremt der ikke  

 er indgået en aftale med arrangøren.
Der foreligger således en fuldbyrdet  

 overtrædelse, selv om det ikke lykkes at sælge billetterne.
Udbydelsen kan fx  

 ske mundtligt ved indgangen til arrangementet eller skriftligt i en annonce i  

 en avis eller på internettet.
 Overtrædelsen kan også være fuldbyrdet, uden at der er  

 foretaget et egentligt udbud, hvis der er sket et salg, fx på opfordring af  

 køberen.
Kulturministeriet har overvejet kun at kriminalisere selve  

 videresalget.
Det vurderes imidlertid, at de i afsnit 3 nævnte hensyn bedre  

 vil  

 kunne varetages ved en kriminalisering af udbuddet, der typisk er et  

 tidligere  

 skridt i processen.
Det vil være lettere for politiet at håndhæve et forbud  

 mod  

 uretmæssige udbud, idet der vil kunne skrides ind over for udbydere uden  

 bevis  

 for endeligt videresalg.
Kulturministeriet finder, at kriminaliseringen af  

 udbuddet er retssikkerhedsmæssigt forsvarligt, idet det uhensigtsmæssige  

 opkøb  

 er sket på dette stade i processen, og fordi udbuddet beviser, at opkøbet er  

 sket med henblik på at opnå en uretmæssig fortjeneste.
 Da strafferammen kun er bøde, vil der ikke kunne straffes  

 for forsøg, jf. straffelovens § 21, stk. 3.
 Ovenfor i afsnit 4.2. er det anført, hvilke billetter der  

 omfattes af reglen i lovforslagets § 1, ligesom det i afsnit 4.1. er  

 anført, hvilke elementer der indgår i det beløb, som billetterne oprindeligt  

 er  

 erhvervet for.
Efter straffelovens § 25 kan en juridisk person  

 straffes med bøde, når det er bestemt ved lov.
Da udbud i strid med  

 lovforslagets § 1 ligeså vel kan foretages af selskaber m.v. som af  

 fysiske personer, finder Kulturministeriet, at straffebestemmelsen i  

 lovforslagets § 2, stk. 1, også bør omfatte selskaber m.v.
Derfor  

 er  

 det i lovforslagets § 2, stk. 2, foreslået, at  

 selskaber m.v. (juridiske personer) skal kunne pålægges  

 strafansvar efter reglerne i straffelovens 5. kapitel.
Spørgsmålet om konfiskation afgøres efter straffelovens  

 almindelige konfiskationsregler, herunder straffelovens § 75. Der kan fx  

 ske konfiskation af udbyttet ved ulovlige udbud og endnu ikke udbudte eller  

 solgte billetter.
I det omfang, en køber måtte have erstatningskrav i  

 anledning  

 af et ulovligt udbud, og dette behandles sammen med straffesagen, afgøres  

 spørgsmålet om, hvorvidt et eventuelt konfiskeret beløb kan anvendes til  

 dækning af erstatningskravet, ligeledes efter de almindelige regler herom i  

 straffeloven, jf. straffelovens § 77.
 Køberens eventuelle erstatningskrav mod udbyderen kan også  

 behandles ved en civil retssag.
 Der henvises til lovforslagets § 2.
4.4. Lovens geografiske anvendelsesområde Efter lovforslagets § 1 må billetter til kultur- og  

 idrætsarrangementer i Danmark ikke udbydes eller videresælges til et højere  

 beløb, end billetterne oprindeligt er erhvervet for, medmindre der foreligger  

 en aftale med arrangøren.
Dette gælder uanset, hvor udbudet eller  

 videresalget  

 sker.
Det afgøres efter straffelovens §§ 6-9 om forholdet kan  

 retsforfølges i Danmark.
5. Lovforslagets økonomiske og administrative  

 konsekvenser for det offentlige Lovforslaget har ingen økonomiske og administrative  

 konsekvenser for det offentlige.
6. Lovforslagets økonomiske og administrative  

 konsekvenser for erhvervslivet Lovforslaget har ingen økonomiske og administrative  

 konsekvenser for erhvervslivet.
7. Lovforslagets miljømæssige konsekvenser Lovforslaget har ingen miljømæssige konsekvenser.
8. Lovforslagets administrative konsekvenser  

 for borgerne Lovforslaget har ingen administrative konsekvenser for  

 borgerne.
9. Forholdet til EU-retten Lovforslaget har ingen EU-retlige konsekvenser.
10. Høring Lovforslaget har forud for fremsættelsen været sendt i  

 høring hos følgende myndigheder og organisationer mv.:
 Statsministeriet, Finansministeriet, Justitsministeriet,  

 Indenrigs- og Sundhedsministeriet, Økonomi- og Erhvervsministeriet,  

 Ministeriet  

 for Familie- og forbrugeranliggender, Rigsrevisionen, Konkurrencestyrelsen,  

 Domstolsstyrelsen, KL, Forbrugerrådet, Dansk Industri, Dansk Handel &  

 Service, Foreningen for Dansk Internet Handel, Spillesteder.dk., Danske  

 Koncert- og Kulturhuse, Sammenslutningen af danske musikforeninger, BILLETnet  

 A/S, Billetlugen A/S, DKBmotor, Danmarks Idræts-Forbund, Danske Gymnastik- og  

 Idrætsforeninger, Dansk Firmaidrætsforbund, Festival Danmark, Københavns  

 Teater, Danske Teatres Fællesorganisation, Danmarks Teaterforeninger, Det  

 Kongelige Teater, Foreningen af små teatre.
11. Samlet vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for det offentlige Ingen Ingen Administrative konsekvenser for det offentlige Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen Ingen Bemærkninger til lovforslagets enkelte bestemmelser Til § 1 § 1,  

  

 stk. 1  

  

 ,  

 er lovens hovedbestemmelse.
Herefter må billetter til kultur- og  

 idrætsarrangementer  

 i Danmark ikke udbydes eller videresælges til et højere beløb, end  

 billetterne  

 oprindeligt er erhvervet for, med mindre der foreligger en aftale med  

 arrangøren.
Med kultur- og idrætsarrangementer menes koncerter,  

 teaterforestillinger, festivaler, filmforevisninger og lignende kulturelle  

 aktiviteter samt alle typer af idrætsbegivenheder.
Billetterne omfattes kun,  

 hvis de giver adgang til arrangementer i Danmark.
Arrangementerne kan være  

 offentlige eller lukkede, herunder fx lukkede forevisninger af film for  

 anmeldere.
Desuden skal der være tale om endnu ikke afholdte arrangementer.  

 Det  

 betyder, at billetter til allerede afholdte arrangementer frit kan sælges fx  

 på  

 auktioner for fans.
Bestemmelsen i § 1 omfatter kun udbud af billetter til  

 videresalg og selve videresalget.
Billetter, der udbydes første gang eller  

 sælges første gang, er således ikke omfattet af loven.
Kravet om aftale med arrangøren gælder kun, når udbuddet  

 eller salget sker til et højere beløb, end billetterne oprindeligt er  

 erhvervet  

 for.
Billetter kan således fortsat frit udbydes og sælges til et lavere eller  

 samme beløb, som de oprindeligt er erhvervet for.
Fx kan firmaer, der har en  

 kommerciel fordel af at udbyde billetter til kultur- og idrætsarrangementer  

 gratis eller til et lavere beløb, end billetterne oprindeligt er erhvervet  

 for,  

 frit gøre dette.
På samme måde kan private, der fx er blevet forhindret i at  

 deltage i et arrangement, frit forære billetterne væk eller udbyde dem til  

 samme beløb, som de oprindeligt er erhvervet for.
Hvis der er tale om  

 sponsorbilletter, som man har fået gratis, er dette beløb 0 kr.
Billetter til  

 danske kultur- og idrætsarrangementer kan også frit videresælges som en del  

 af  

 samlede pakker sammen med fx rejse og bespisning, når blot billetternes del  

 af  

 prisen for den samlede pakke ikke overstiger det beløb, som billetterne  

 oprindeligt er erhvervet for.
Hvis en billet oprindeligt er købt via et billetagentur,  

 indgår agenturets administrationsgebyr i det beløb, som billetten oprindeligt  

 er erhvervet for, jf. § 1,  

  

 stk. 2.  

  

 Efter omstændighederne vil videresalgsprisen også kunne inkludere andre  

 eventuelle udgifter forbundet med den oprindelige erhvervelse af billetten,  

 fx  

 transportudgifter, uden krav om aftale med arrangøren.
Bevisbyrden for  

 billettens oprindelige salgspris, og at den oprindelige erhvervelse eventuelt  

 har været forbundet med andre udgifter end selve billetprisen, ligger hos  

 videresælgeren.
Pris og eventuelle gebyrer vil typisk være påtrykt fysiske  

 billetter eller være lagret i digitale billetter på fx betalingskort, mens  

 andre udgifter kan være sværere at bevise.
 Der henvises i øvrigt til pkt. 3 samt 4.1. og 4.2. i de  

 almindelige bemærkninger.
 For så vidt angår den geografiske rækkevidde af § 1  

 henvises til pkt. 4.4. i de almindelige bemærkninger.
Til § 2 § 2,  

  

 stk. 1  

  

 ,  

 fastsætter bødestraf for overtrædelse af lovens § 1.
 Den strafbare handling består i at udbyde eller sælge  

 billetter til endnu ikke afholdte, danske kultur- og idrætsarrangementer til  

 et  

 højere beløb, end billetterne oprindeligt er erhvervet for, uden aftale med  

 arrangøren.
Overtrædelsen fuldbyrdes ved udbydelsen, såfremt der ikke  

 er indgået en aftale med arrangøren.
Der foreligger således en fuldbyrdet  

 overtrædelse,  

 selv om det ikke lykkes at sælge billetterne.
Udbydelsen kan fx ske mundtligt  

 ved indgangen til arrangementet eller skriftligt i en annonce i en avis eller  

 på Internettet.
 Overtrædelsen kan også være fuldbyrdet, uden at der er  

 foretaget et egentligt udbud, hvis der er sket et salg, fx på opfordring af  

 køberen.
 I de specielle bemærkninger til § 1 er det anført,  

 hvilke billetter der omfattes af loven, ligesom det er anført, hvilke  

 elementer  

 der indgår i det beløb, som billetterne oprindeligt er erhvervet for.
 Med hensyn til de subjektive betingelser for strafansvar  

 gælder den almindelige regel i straffelovens § 19, således at der kan  

 straffes, ikke blot hvis der foreligger forsætligt forhold, men også hvis der  

 foreligger uagtsomhed.
 Efter § 2,  

  

 stk. 2  

  

 ,  

 kan selskaber m.v. (juridiske personer) pålægges strafansvar efter reglerne i  

 straffelovens 5. kapitel.
 Der henvises i øvrigt til pkt. 3 og 4.3. i de almindelige  

 bemærkninger.
 For så vidt angår den geografiske rækkevidde af § 2,  

 jf. § 1, henvises til pkt. 4.4. i de almindelige bemærkninger.
Til § 3 I § 3,  

  

 stk. 1  

  

 ,  

 foreslås det, at loven træder i kraft den 1. juli 2007.
 I § 3,  

  

 stk. 2  

  

 ,  

 foreslås det, at den gældende lov på området  lov om forbud mod  

 videresalg af  

 billetter til offentlige forlystelser, jf. lovbekendtgørelse nr. 769 af 25.  

 november  

 1991  samtidigt ophæves.
 Om baggrunden for ophævelsen henvises til pkt. 3 i de  

 almindelige bemærkninger.
Til § 4 Bestemmelsen angiver lovens territoriale anvendelsesområde.  

 Loven gælder ikke for Færøerne og Grønland.
