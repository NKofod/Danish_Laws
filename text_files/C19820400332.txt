 I nævnte cirkulæreskrivelse, der er fremsendt til kommunalbestyrelsen og  

 med en kopi til bygningsinspektoratet, omtales en række forhold i forbindelse  

 med forsinkelser i indberetningerne til BBR.
 For at formindske - og om muligt fjerne - problemer med tidsforsinkelse i  

 indberetningen tydeliggøres det i cirkulæreskrivelsen, hvordan fremskaffelse  

 af oplysninger og indberetningen til BBR skal finde sted.
 For at ændrede regler i cirkulæreskrivelsens afsnit 4 gælder, at disse har  

 generel virkning fra og med udsendelsen af cirkulæreskrivelsen.
De ændrede bestemmelser for hvad der skal forstås ved byggeriets  

 påbegyndelsesdato (den tidligste dato af syn eller byggeriets påbegyndelse)  

 tager sigte på at undgå tidsforsinkelserne, som følge af at  

 bygningsinspektoratet ofte har vanskelighed ved at fremskaffe oplysninger om  

 byggeriets påbegyndelse fra ejeren.
For at undgå, at bygningsinspektoratet  

 skal anvende betydelig arbejdsindsats på at fremskaffe dato for påbegyndelse  

 af garager, carporte og udhuse (der er af knap så stor betydning som øvrige  

 påbegyndelsesdatoer), er det i cirkulæreskrivelsen anført, at det ikke  

 fremover kræves, at bygningsinspektoratet afgiver disse oplysninger til  

 BBR-registerføreren.
Indtil efteråret 1982 vil det dog fortsat være nødvendigt, at indberette  

 en dato for påbegyndelse senest samtidig med dato for ibrugtagningstilladelse  

 for at undgå afvisning af transaktioner.
BBR-registerføreren indberetter  

 derfor oplysninger om dato for påbegyndelse efter bedste skøn for sådanne  

 bygninger.
 Dette supplement til cirkulæreskrivelsen skyldes, at ændringen af  

 edb-systemet hos Kommunedata først vil kunne træde i kraft til efteråret  

 1982, hvilket tillige gælder ændringen af de forskellige erindringslister for  

 påbegyndelse/fuldførelser/ibrugtagningstilladelse  

 (»4-månederslisten« osv.).
 Nærmere meddelelse herom vil sammen med en uddybning af reglerne blive  

 fremsendt i en BBR-meddelelse forinden.
