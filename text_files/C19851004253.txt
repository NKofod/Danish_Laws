I henhold til § 10 i bekendtgørelse af 14. februar 1984 om generelle  

 bestemmelser om eksaminer ved navigations- og skipperskoler kan der gives  

 tilladelse til, at en eksaminand indstilles til en ny prøve i indtil 2  

 mundtlige dicipliner, når et eller 2 fag ikke er bestået.
Den fornyede prøve  

 skal aflægges tidligst 1 måned og senest 12 måneder efter den pågældende  

 eksamenstermins afslutning.
 For styrmands- og skibseksamen, for kystskipper- og sætteskippereksamen  

 samt for fiskeskippereksamen af 3., 2., og 1. grad vil denne tilladelse blive  

 givet til en elev, der ikke har bestået i et af de ovenfor angivne fag, men  

 som i samtlige karakterer, altså karakteren i dumpefaget medregnet, mindst  

 har gennemsnitskarakteren 6,0.
 En eksaminand, der ikke har bestået i to fag, kan i særlige tilfælde gives  

 adgang til omprøve og kun efter skriftlig ansøgning fremsendt gennem  

 vedkommende skole, og kun når gennemsnitskarakteren for samtlige fag,  

 dumpefagene medregnet, er mindst 6,0.
Eksaminander, der har tilladelse til omprøve, kan fortsætte undervisningen  

 på næste klassetrin og kan aflægge omprøve i tilknytning til og ved  

 begyndelsen af den følgende eksamen, idet dog ovennævnte tidsfrist på 12  

 måneder skal overholdes.
Eksaminanden kan altså indstilles til den følgende  

 eksamen, men omprøve til en eksamen, der er en betingelse for aflæggelse af  

 en højere eksamen, skal under alle forhold være bestået, før den højere  

 eksamen fortsættes.
 Rundskrivelse nr. 1/76 anvendes ved skibsførereksamen i maj/juni 1985,  

 hvorefter den ophæves.
