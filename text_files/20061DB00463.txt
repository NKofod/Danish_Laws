Betænkning afgivet af Udvalget for Udlændinge- og  

 Integrationspolitik den 10. maj 2007 Betænkning over Forslag til folketingsbeslutning om, at børn  

 højst må tilbringe 6 måneder i et dansk asylcenter [af Morten Østergaard (RV),  

 Steen Gade (SF) og Jørgen Arbo‑Bæhr&nbsp  

 ;(EL) m.fl.] 1. Udvalgsarbejdet Beslutningsforslaget blev fremsat den 6. februar 2007 og var til  

 1. behandling den 2. marts 2007. Beslutningsforslaget blev efter 1.  

 behandling  

 henvist til behandling i Integrationsudvalget.
Møder Udvalget har behandlet beslutningsforslaget i 4 møder.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller beslutningsforslaget til  

  

 forkastelse.
Socialdemokratiets medlemmer af udvalget finder, at det er et  

 klart politisk ansvar, at vi sikrer, at de børn og voksne, der bor på landets  

 asylcentre, har ordentlige livsbetingelser.
Socialdemokratiet anser det for  

 yderst vigtigt, at børnefamilierne på asylcentrene har ordentlige og stabile  

 boligforhold og rammer for familiens liv.
Desuden skal det være sådan, at  

 asylansøgere, uanset om de får asyl eller ej, ikke må blive syge og fysisk og  

 psykisk nedbrudte som følge af opholdet på asylcentrene.
Børns trivsel er meget afhængig af, at deres forældre har det  

 godt.
Derfor mener Socialdemokratiet, at vi også skal fokusere på forældrenes  

 trivsel på asylcentrene.
Denne kan i manges tilfælde forbedres væsentligt,  

 hvis  

 man som asylansøger får mulighed for at arbejde og uddanne sig.
Socialdemokratiet mener ikke, at det vil være hensigtsmæssigt i  

 asylfasen at flytte rundt på familierne, hvilket kan blive en uheldig  

 konsekvens af beslutningsforslaget.
Da det desuden allerede under den  

 nuværende  

 lovgivning er muligt at flytte en specifik familie fra et asylcenter og  

 anvise  

 alternativ bolig, vil Socialdemokratiet stemme nej til beslutningsforslaget.
 Et  

  

 mindretal  

  

 i  

 udvalget (RV, SF og EL) indstiller beslutningsforslaget til  

  

 vedtagelse uændret.
 Det Radikale Venstre, Socialistisk Folkeparti og Enhedslisten  

 har fremsat dette beslutningsforslag med henblik på at sikre, at ingen  

 børnefamilie vil skulle opholde sig mere end 6 måneder på et asylcenter.
 Formålet har været at få fastlagt en øvre grænse for, hvor længe  

 et ophold på et asylcenter vil være forsvarligt, når der er tale om familier  

 med mindreårige børn.
Baggrunden for dette er, at længden af et ophold på et  

 asylcenter har afgørende indflydelse på familiernes velbefindende og barnets  

 tarv.
Pr. 1. maj 2006 havde 448 børn boet længere tid end 1 år på et dansk  

 asylcenter.  

 Heraf havde 233 børn boet længere tid end 4 år på et dansk asylcenter.
 Det Radikale Venstres, Socialistisk Folkepartis og Enhedslistens  

 medlemmer af udvalget tilslutter sig de forbedringer, der i sommeren 2006  

 blev  

 iværksat af regeringen med henblik på at forbedre rammerne i forbindelse med  

 ophold.  

 Dog mener forslagsstillerne ikke, at ændret madordning, bedre legepladser og  

 en  

 udvidelse fra et til to rum i sig selv er tilstrækkeligt.
 Uanset de forbedrede forhold finder forslagsstillerne, at der er  

 behov for at fastsætte en øvre grænse for selve opholdet, fordi der trods  

 legepladser og to opholdsrum stadig vil være betydelige skadevirkninger af et  

 mangeårigt ophold i et asylcenter.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen Anne‑Mette Winther Christiansen (V)  

  

  fmd.  

  

 Lars Christian Lilleholt (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Lotte Bundsgaard (S)  

  

  nfmd.  

  

 Bjørn Medom Nielsen (S)   

 Troels Ravn (S)   

 Sophie Hæstorp Andersen (S)   

 Simon Emil Ammitzbøll (RV)   

 Morten Østergaard (RV)   

 Steen Gade (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende B 88 Bilagsnr.
