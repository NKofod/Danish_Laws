Bekendtgørelse om kommunale bidrag for  

 deltagere på produktionsskoler I henhold til § 13, stk. 3, i lov nr. 1124 af 29. december 1999  

 om produktionsskoler fastsættes:
 § 1. For hver deltager på en  

 produktionsskole betaler deltagerens hjemstedskommune et bidrag til staten,  

 jf. § 4. For deltagere, der er aktiverede i henhold til lov om aktiv  

 socialpolitik eller lov om en aktiv arbejdsmarkedspolitik, betales ikke  

 bidrag.
§ 2. De kommunale bidrag beregnes pr.  

 årselev og fastsættes afhængigt af den samlede aktivitet  

 på produktionsskolerne i finansåret.
Bidragssatserne  

 fastsættes på de årlige finanslove.
For finansåret  

 2000 er bidragssatserne som udgangspunkt fastsat til 15.000 kr. pr.  

 årselev for deltagere under 18 år og 25.000 kr. pr. årselev  

 for deltagere over 18 år.
Hvis den samlede aktivitet i 2000 stiger med  

 260 årselever, svarende til 5 pct. i forhold til et aktivitetsniveau  

 på 5.178 årselever, forhøjes bidragssatserne med 5.000 kr.  

 pr. årselev for samtlige årselever.
Satserne vil herefter  

 være 20.000 kr., henholdsvis 30.000 kr., pr. årselev for  

 deltagere under og over 18 år.
Herefter forhøjes bidragssatserne  

 med yderligere 5.000 kr. pr. årselev, hver gang den samlede aktivitet  

 stiger med yderligere 260 årselever.
§ 3. Hvis en kommune yder grundtilskud til en  

 produktionsskole, fradrages i kommunens bidrag et beløb svarende til  

 det beløb, kommunen yder i grundtilskud.
For hver kommune kan  

 højst ske fradrag for ét fuldt grundtilskud.
For nyoprettede  

 skoler foretages intet fradrag i det finansår, hvor skolen er begyndt  

 på sin virksomhed.
 § 4. Bidragspligten påhviler den kommune,  

 hvor deltageren var tilmeldt folkeregistret den 5. september i  

 kalenderåret forud for påbegyndelsen af  

 produktionsskoleopholdet.
 Stk. 2. Ved bidragsberegningen anvendes de i § 2 nævnte  

 satser således:
1)	Satsen for deltagere under 18 år anvendes indtil udgangen af  

 det kvartal, hvor deltageren fylder 18 år.
Derefter anvendes satsen for  

 deltagere over 18 år.
 2)	Satsen for deltagere over 18 år anvendes i øvrigt for  

 deltagere, der var fyldt 18 år på tidspunktet for  

 påbegyndelsen af skoleopholdet.
Stk. 3. Produktionsskolerne indhenter oplysning hos de enkelte  

 deltagere om, hvor de var tilmeldt folkeregistret den 5. september  i  

 kalenderåret forud for påbegyndelsen af produktionsskoleopholdet.  

 Skolerne forelægger ved udløbet af hvert kvartal oplysningerne  

 for de pågældende kommunalbestyrelser på et skema, der er  

 udarbejdet af Undervisningsministeriet.
Kommunalbestyrelserne tilbagesender  

 senest en måned efter modtagelsen skemaerne til skolen med  

 påtegning om, hvorvidt de pågældende deltagere kan  

 anerkendes som hjemmehørende i kommunen på nævnte  

 tidspunkt.
Skolerne indsender umiddelbart derefter skemaerne til  

 Undervisningsministeriet.
Stk. 4. Skolerne sender kopi eller udskrift af de  

 kvartalsvise opgørelser af skolens aktivitet til de enkelte  

 hjemstedskommuner, jf.
Undervisningsministeriets bekendtgørelse om  

 statstilskud, skoleydelse m.v. ved produktionsskoler og refusion af tilskud  

 for aktiverede deltagere.
 Stk. 5. Undervisningsministeriet orienterer efter  

 udløbet af hvert kvartal kommunerne om aktivitetsudviklingen og de  

 forventede bidragsmæssige konsekvenser heraf.
§ 5. De kommunale bidrag afregnes én gang  

 årligt.
Undervisningsministeriet foretager efter udløbet af  

 finansåret beregning af den samlede bidragsudgift for  finansåret  

 for de enkelte kommuner.
Beregningen foretages på grundlag af skolernes  

 indberetninger om hjemstedskommuner og de kvartalsvise  

 aktivitetsopgørelser, jf. § 4, stk. 4, oplysninger om ydelse  

 af grundtilskud, jf. § 3, samt de på finansloven fastsatte  

 bidragssatser.
Stk. 2. Undervisningsministeriet udsender inden den 15.  

 februar opgørelse over bidragsudgiften i det forudgående  

 finansår til de enkelte kommuner.
Kommunerne kan indtil den 15. marts  

 fremsætte indsigelse mod opgørelserne.
Undervisningsministeriet  

 meddeler inden den 1. juni, om de fremkomne indsigelser kan tages til  

 følge eller må afvises.
 § 6. Bekendtgørelsen træder i kraft den 25. marts  

 2000 med virkning fra den 1. januar 2000.
