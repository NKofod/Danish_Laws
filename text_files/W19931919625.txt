Dagpenge til en selvstændig erhvervsdrivende skulle beregnes på  

 baggrund af årsopgørelsen for 1990, da det var den årsopgørelse, der forelå  

 på anmodningstidspunktet.
Sygdommen indtrådte efter, at selvangivelsen for  

 1991 var indgivet rettidigt, men årsopgørelsen for 1991 forelå endnu ikke.
 Når selvangivelse er indgivet rettidigt, er det skattevæsenets  

 årsopgørelse for det seneste regnskabsår på anmodningstidspunktet, der lægges  

 til grund for beregningen.
 SAGSFREMSTILLING:
 Kommunen traf afgørelse om, at dagpenge skulle beregnes på baggrund af  

 indtægten i 1990, idet selvangivelse for 1991 endnu ikke var færdig behandlet  

 af skattevæsenet.
 Ved klagen blev det oplyst, at selvangivelse var indleveret rettidigt, og  

 at pågældende først var blevet syg den 10. juli 1991. Skattevæsenet havde  

 således haft selvangivelsen i mindst 10 dage.
 Pågældende fandt, at selvom selvangivelse for 1991 ikke var blevet lignet,  

 burde det være selvangivelsen for 1991, der skulle lægges til grund for  

 beregningen af dagpengene.
 AFGØRELSE:
Den selvstændige erhvervsdrivende havde ikke ret til at få beregnet sine  

 dagpenge på baggrund af selvangivelsen for 1991, selvom selvangivelsen var  

 indgivet rettidigt, og sygdom indtrådte efter det tidspunkt, hvor  

 selvangivelsen for 1991 skulle være indgivet.
Selvangivelsen for 1990 var den  

 seneste af skattevæsenet godkendte årsopgørelse, der var til rådighed på  

 anmodningstidspunktet.
 Der henvises til dagpengelovens § 10, stk. 5 og Socialministeriets  

 bekendtgørelse § 36, stk. 2.
 Dagpengeudvalget har ved afgørelsen lagt vægt på, at den seneste  

 årsopgørelse der var til rådighed for kommunen var årsopgørelsen vedrørende  

 1990, jf. ovennævnte bekendtgørelse § 36, stk. 2 analogt.
 Dagpengeudvalget tiltrådte således kommunens afgørelse.
