 I henhold til bekendtgørelse nr. 393 om Akademiet for de skønne Kunster af  

 5. juli 1988, § 6, fastsætter kulturministeren herved følgende regler:
Akademiet for de skønne Kunster § 1.  Akademiets præsident indkalder umiddelbart før  

 hvert valg til Akademiet og til Akademieraadets og Kunstnersamfundets Jury  

 Kunstnersamfundets medlemmer, samlet eller sektionsvis, til orienterende  

 møde.
Stk. 2.  Kunstersamfundets valg til Akademiet og til  

 Juryen samt forberedelserne hertil ledes af en valgbestyrelse bestående af  

 Akademraadets formand og formændene for Akademiraadets 3 faggrupper.
Regler  

 for afholdelse af valg fastsættes i øvrigt af Akademiraadet, jf. § 16.
 § 2.  Akademiets præsident indkalder i øvrigt  

 Akademiets medlemmer til ordinært møde mindst een gang om året, eller når  

 mindst 12 medlemmer skriftligt fremsætter begæring herom.
 Stk. 2.  Ethvert medlem af Akademiet kan forelægge  

 spørgsmål for Akademiraadet.
Akademiraadet § 3.  Akademiets præsident indkalder Akademiets  

 medlemmer til et møde med henblik på valg af medlemmer til Akademiraadet.  

 Regler for afholdelse af valg fastsættes i øvrigt af Akademiraadet, jf. § 16.
 § 4.  Medlemmer af Akademiraadet, der er nyvalgt ved  

 ordinær valg, træder i funktion den 1. april.
 Stk. 2.  Akademiraadet konstiturer sig umiddelbart efter  

 den 1. april med en formand, en næstformand, en dirigent og en vicedirigent.  

 Forsædet ved det konstituerende møde føres af Raadets ældeste medlem som  

 aldersformand.
Akademiraadets formand § 5.  Akademiraadets formand indtager stillingen som  

 præsident for Akademiet.
Formanden tilrettelægger og leder Akademiraadets  

 virksomhed og tager beslutning på Raadets vegne i sager af mindre betydning,  

 jf. § 6.
Stk. 2.  Under formandens forfald, eller når hvervet som  

 formand inden for den enkelte valgperiode er ledigt, træder næstformanden i  

 hans sted, indtil Akademieraadet for den resterende del af valgperioden har  

 valgt ny formand.
Dette suppleringsvalg kan udelades, når vakancen i  

 formandshvervet ikke vil overstige 6 måneder.
Har såvel formand som  

 næstformand forfald, fungerer det af år ældste medlem af Raadet som formand.
Stk. 3.  Akademiraadets formand fører sammen med  

 formanden for Kunstakademiets fællesudvalg vedlligeholdelsestilsyn med  

 Akademiets kunstsamling og med de lokaler på Charlottenborg, der står til  

 rådighed for Akademiet, og for Akademiet og Kunstakademiets skoler i  

 fællesskab, dvs.
Festsalen og Kuppelsalen, sidstnævnte med Forsale.
Akademiraadets møder § 6.  Akademiraadet holder normalt møde een gang  

 månedligt i tiden fra 1. okotober til 30. april.
Iøvrigt indkaldes Raadet til  

 møde, så ofte Raadets formand finder det nødvendigt, eller når mindst 4 af  

 Raadets medlemmer skriftligt begærer det.
Akademiraadets forhandlinger ledes  

 af dirigenten i overenstemmelse med en forretningsorden, som Raadet selv  

 fastsætter.
Af Raadets forhandlinger føres beslutningsreferat.
Akademiraadet  

 er beslutningsdygtigt, når mindst 7 medlemmer er til stede.
Hvor ikke andet  

 er foreskrevet, tages beslutning ved stemmeflerhed.
I tilfælde af  

 stemmelighed er formandens stemme afgørende.
Stk. 2.  Dersom Raadet ikke er beslutningsdygtigt, eller  

 det ikke kan samkaldes, og en sag ikke tåler at opsættes, samt i sager af  

 mindre betydning, kan Raadets formand tage beslutning på Raadets vegne - så  

 vidt muligt efter samråd med medlemmer af Raadet.
Om de tagne beslutninger  

 giver formanden Raadet meddelelse i det førstkommende møde.
 Stk. 3.  I tilfælde, hvor akademimedlemmer indvælges i  

 udvalg, jf. § 9, kan de pågældende indkaldes ved sagens behandling i  

 Akademiraadet.
Akademiraadets faggrupper § 7.  Akademiraadet deler sig i faggrupper for  

 arkitektur, skulptur og maleri, bestående afRaadets medlemmer i den  

 pågældende kunstart.
Disse faggrupper, der hver især blandt gruppens  

 medlemmer vælger en leder, beskæftiger sig med særligt faglige spørgsmål.
Akademiraadets Forretningsudvalg § 8.  Akademiraadets formand danner sammen med de 3  

 faggruppers ledere et Forretningsudvalg, der forbereder de sager og  

 indstillinger, som skal forelægges Akademiraadet.
Akademisekretæren deltager  

 i Forretningsudvalgets møder.
Udvalg § 9.  Akademiraadet udpeger, fortrinsvis inden for  

 Akademiets medlemskreds, medlemmer til komiteer, udvalg, bestyrelser m.v. i  

 henhold til de for disse gældende bestemmelser.
Stk. 2.  Som bistand til løsning af de Akademiraadet  

 påhvilende opgaver kan Raadet nedsætte stående udvalg, bestående fortrinsvis  

 af medlemmer af Akademiet.
Raadet fastsætter selv de nærmere regler for  

 udvalgenes funktioner.
 Stk. 3.  Raadet kan nedsætte sagkyndige udvalg (ad hoc  

 udvalg) til behandling af særlige sager, og er ved udpegningen af medlemmer  

 ikke bundet til fortrinvis at udpege medlemmer af Akademiet.
Akademisekretær § 10.  Sekretariatsforretningerne og Akademiets kasse-  

 og regnskabsvæsen varetages af akademisekretæren, som i øvrigt er ansvarlig  

 over for formanden for, at de givne bevillinger anvendes i overensstemmelse  

 med formålet.
Akademisekretæren tilrettelægger Kunstnersamfundets valg til  

 Akademiet og til Juryen.
Stk. 2.  Akademiets bogholderi føres af adminstrationen  

 ved Kunstakademiets skoler.
Akademisekretæren administrerer sammen med  

 skolernes administrator de midler, der tillægges skolerne til de under § 5,  

 stk. 3 nævnte formål.
Vederlag § 11.  Der tillægges Akademiraadets formand et årligt  

 verlag.
Endvidere kan der tillægges Akademiets medlemmer vederlag for deres  

 medvirken ved behandling af bestemte sager, samt i fornødent omfang antages  

 sagkyndig sekretærbistand.
Beretning § 12.  Beretning om Akademiraadets virksomhed,  

 herunder om nedsatte udvalg og disses sammensætning, sendes til  

 Kulturministeriet og til Kunstnersamfundets medlemmer de år, hvori der  

 afholdes valg til Akademiet og Juryen.
Akademiraadets og Kunstnersamfundets Jury § 13.  Medlemmer af Juryen, der er nyvalgt ved ordinær  

 valg, træder i funktion den 1. april.
Stk. 2.  Umiddelbart efter hvert ordinært valg afholder  

 Juryens medlemmer et konstituerende møde under forsæde af Juryens ældste  

 tilstedeværende medlem som aldersformand.
I dette møde vælger Juryen af sin  

 midte en formand og en næstformand.
Disse hverv går regelmæssigt på skift  

 mellem de 3 kunstarter.
Valgene sker ved simpelt flertal af de afgivne  

 stemmer.
Juryen fastsætter selv sin forretningsorden.
Juryens møder § 14.  Juryens beslutninger træffes ved, at mindst 7  

 medlemmer stemmer for et forslag.
Ved valg af medlemmer til  

 Kunstnersamfundet, der uden at opfylde de sædvanlige betingelser indvælges i  

 samfundet, træffes afgørelsen dog med mindst 8 af medlemmernes stemmer.
 Stk. 2.  Det påhviler Juryens formand at tage initiativ  

 til besøg på kunstudstillinger.
 Stk. 3.  Akademisekretæren fungerer som Juryens  

 sekretær.
Optagelse af æresmedlemmer i Akademiet for de skønne Kunster § 15.  Æresmedlemmer vælges for livstid efter  

 forudgående skriftlig og motiveret indstilling af mindst 24 ordinære  

 medlemmer af Akademiet.
 Stk. 2.  Æresmedlemmer har adgang til at overvære  

 Akademiets møder, dog uden stemmeret.
 Stk. 3.  Til valg kræves, at mindst 40 af Akademiets  

 ordinære medlemmer ved skriftlig afstemning stemmer for den pågældendes  

 optagelse.
Valg § 16.  Ministeren bemyndiger i øvrigt Akademiraadet  

 til at fastsætte regler for Kunstnersamfundets og Akademiraadets valg af  

 medlemmer til Akademiet for de skønne Kunster, for Akademiets valg af  

 medlemmer til Akademiraadet samt for Kunstnersamfuundets og Akademiraaadets  

 valg af medlemmer til Juryen.
 § 17.  Dette cirkulære ophæver tidligere cirkulære nr.  

 136 af 15. august 1979 for Akademiet for de skønne Kunster.
Kulturministeriet, den 15. marts 1990 P.M.V.
 E.B.
