I Meddelse SÆ-21/01 om sortsblandinger af vårbyg er der en fejl i bilag 1,  

 idet sorten Collie er opført som modtagelig for havrenematodrace I og II.  

 Sorten er resistent over for begge de to nematodracer.
Efter forespørgsler  

 uddybes de krav, der stilles til sortsblandinger i 1991/92, og tidsfristen  

 for forslag forlænges til 8. november 1991.
 Meddelelse SÆ-21/91 af 17. oktober 1991 vedrører krav og forslag til  

 sortsblandinger af vårbyg for sæsonen 1991/92. I bilag 1 til meddelelsen er  

 sorten Collie opført som modtagelig havrenematodrace I og II. dette er en  

 fejl, idet sorten er resistent for begge de nævnte nematodracer.
 Efter henvendelser om meddelelsen skal Plantedirektoratet supplerende  

 anføre følgende om kravene til sortsblandingernes sammensætning:
 I Meddelelse SÆ-21/91 henstilles (anbefales), at de 4 sorter, der indgår i  

 en blanding, vælges fra hver sin resistentsgruppe nummeret fra 1 til 7 i  

 bilag 1. Imidlertid skal det på given foranledning præciceres, at det kun er  

 et krav, at 3 af sorterne vælges fra forskellige grupper blandt grupperne 1  

 til 7. Den fjerde sort kan vælges fra en af de allerede anvendte grupper  

 eller fra gruppe 8.
 Plantedirektoratet beklager fejlen, og på grund af denne forlænges  

 tidsfristen for at indsende forslag til den 8. november 1991.
