Indholdsfortegnelse Indledning 1. Ved lov nr. 852 af 20. december 1989 om dagpenge  

 ved sygdom eller fødsel er der gennemført nye regler på dagpengeområdet.
 Loven træder i kraft den 2. april 1990.
 De vigtigste ændringer er følgende:
 Private arbejdsgivere afholder udgifterne til dagpenge i de 2 første uger  

 af en fraværsperiode under sygdom, og refusionsordningen for 2.-5. uge  

 ophæves.
 Offentlige arbejdsgivere afholder som udgangspunkt udgifterne til dagpenge  

 under sygdom i hele ansættelsesperioden.
 Kommunen afholder udgifterne til dagpenge i de øvrige tilfælde herunder  

 ved barsel og adoption.
 Den generelle varighedsbegrænsning nedsættes til 52 uger indenfor de  

 forudgående 18 måneder.
 Lønmodtagere skal have haft tilknytning til arbejdsmarkedet i de sidste 13  

 uger før sygdommens indtræden, og i denne periode været beskæftiget i 120  

 timer for at få ret til dagpenge.
 De særlige regler for løsarbejdere herunder den særlige forsikringsordning  

 for løsarbejdere bortfalder.
 Der gælder fælles beregningsregler ved sygdom, barsel og adoption, uanset  

 om dagpengene udbetales af arbejdsgiveren eller kommunen.
Den særlige regel om nedsættelse af dagpengene på grund af andre ydelser i  

 anledning af sygefraværet bortfalder.
Selvstændige erhvervsdrivende, som har  

 tilmeldt sig en forsikringsordning, vil - uden hensyn til indtægt - få ret  

 til en minimumsydelse på 2/3 af dagpengenes højeste beløb fra 1. fraværsdag.  

 Hvis indtægten giver grundlag herfor, kan der udbetales en højere ydelse.
 Der er ikke længere mulighed for at tegne forsikring for husførende.
 Forsikringsordningen for mindre arbejdsgivere forbedres, således at de  

 samlede præmier kun skal dække 50 % af udgifterne til ordningen.
 Både ved fødsel og adoption er der ret til at forlænge dagpengeperioden  

 med op til 3 måneder, hvis barnet indlægges på sygehus inden for 24 uger  

 efter fødslen eller modtagelsen.
 Kommunen træffer afgørelse i alle sager om ret til dagpenge efter loven.  

 Afgørelsen kan indbringes for Dagpengeudvalget.
 I vejledningen er der henvisninger til lov om dagpenge ved sygdom eller  

 fødsel, Socialministeriets bekendtgørelse om dagpenge ved sygdom eller fødsel  

 og Socialministeriets bekendtgørelse om forsikring for private arbejdsgivere.
For at lette læsningen af vejledningen anvendes der følgende forenklinger  

 ved henvisninger i teksten.
Ved henvisning til lov om dagpenge ved sygdom  

 eller fødsel anvendes »dagpengeloven«, og »loven«, hvis  

 der samtidig forekommer en §-henvisning.
Ved henvisning til  

 Socialministeriets bekendtgørelse om dagpenge ved sygdom eller fødsel og til  

 Socialministeriets bekendtgørelse om forsikring for private arbejdsgivere  

 skrives der henholdsvis bekg. og bekg. om forsikring for private  

 arbejdsgivere.
 Denne vejledning træder i stedet for Sikringsstyrelsens vejledning af 30.  

 januar 1987 om lov om dagpenge ved sygdom eller fødsel.
Almindelige betingelser Skattepligt og bopæl 2. Retten til dagpenge er som hovedregel betinget af,  

 at indtægten er skattepligtig i Danmark, og at pågældende har bopæl her i  

 landet.
Personer, der har skattefritagelsesattest efter ligningslovens § 33 A,  

 betragtes som formelt skattepligtige og dermed dagpengeberettigede.
Det samme  

 gælder Ulandsfrivillige, som er fritaget for beskatning.
 Personer, der har bopæl i Danmark og indtægt, der ikke er skattepligtig  

 her i landet, har alligevel ret til dagpenge, hvis indtægten er skattepligtig  

 i et andet land, hvor der efter lovgivningen ikke er ret til dagpenge eller  

 anden erstatning for tab af lønindtægt, jf. bekg. § 3.
 På samme måde har personer, der er bosat på Færøerne eller i Grønland, ret  

 til dagpenge, når lønindtægten er erhvervet ved beskæftigelse her i landet,  

 jf. bekg. § 3. Det samme gælder personer, der har bopæl i de nordiske lande.  

 Der henvises til Den Nordiske Konvention om Social Tryghed.
Der er fastsat særlige regler for søfarende, jf.
Socialministeriets  

 bekendtgørelse om dagpenge til søfarende ved sygdom eller fødsel.
 Personer, der er omfattet af reglerne for De Europæiske Fællesskaber,  

 Rådets forordning nr. 1408/71 om social sikring af vandrende arbejdstagere  

 mfl., er berettiget til dagpenge, når de er omfattet af dansk  

 sociallovgivning.
 Udenlandske arbejdstagere har ret til dagpenge fra kommunen, når de har  

 gyldig opholds- eller arbejdstilladelse, og når de enten er skattepligtige  

 her i landet, eller indtægten er skattepligtig i et andet land, hvor der ikke  

 er ret til dagpenge eller anden erstatning for tab af lønindtægt.
 Retten til dagpenge fra arbejdsgiveren er ikke betinget af opholds- eller  

 arbejdstilladelse.
 Udlændinge, der har fået opholdstilladelse i Danmark efter § 7 og § 8 i  

 udlændingeloven, har ret til ydelser efter dagpengeloven på lige fod med  

 danske statsborgere.
 De personer, der kan få opholdstilladelse efter udlændingelovens § 7 er  

 dels flygtninge, der efter Konventionen af 28. juli 1951 om flygtninges  

 retsstilling er anerkendte flygtninge med bopæl i Danmark  

 (konventionsflygtninge), dels flygtninge, der ikke er omfattet af  

 konventionsreglerne (de facto - flygtninge).
 Opholdstilladelse efter § 8 gives til flygtninge, der kommer hertil som  

 led i en aftale med De Forenede Nationers Højkommissær for flygtninge eller  

 lignende international aftale (kvote-flygtninge).
Lønmodtagere - indtægt 3. Til lønindtægten regnes de indkomstarter, der efter  

 kildeskattelovgivningen anses for A-indkomst og er indtjent i et  

 lønmodtagerforhold i arbejdsretlig forstand.
 Også arbejdsløshedsdagpenge, uddannelses- og iværksætterydelse,  

 voksenuddannelsesstøtte, kursusgodtgørelse, der er ydet som erstatning for  

 arbejdsløshedsdagpenge og A-indkomst, som en aktionær eller anpartshaver har  

 indtjent ved arbejde for selskabet, regnes til lønindtægt.
 Det samme gælder løn til hushjælp og anden medhjælp i privat husholdning,  

 løn udbetalt af fremmede magter, diplomatiske repræsentationer mv. og anden  

 B-indkomst, som er indtjent i et lønmodtagerforhold i arbejdsretlig forstand.
 Værnepligtsløn ved forsvaret og civilforsvaret er omfattet af de  

 bestemmelser, der er fastsat for lønindtægt.
Selvstændige - indtægt 4. Til indtægt som selvstændig erhvervsdrivende regnes  

 erhvervsindtægt, som i væsentlig grad skyldes den pågældendes egen  

 arbejdsindsats ved selvstændig erhvervsvirksomhed, og som ikke regnes som  

 lønindtægt, jf. ovenfor.
 Indtægt som medarbejdende ægtefælle, der ikke efter kildeskattelovens § 25  

 A om lønaftale anses som indtjent som lønmodtager, regnes som selvstændig  

 erhvervsindtægt.
 Godtgørelser for medlemskab af eller som medhjælp for bestyrelse, udvalg,  

 kommissioner, råd og lignende, herunder valgte medlemmer af  

 kommunalbestyrelser, regnes til selvstændig erhvervsindtægt, når godtgørelsen  

 i væsentlig grad skyldes den pågældendes egen arbejdsindsats.
Afgrænsningen mellem lønmodtagere og selvstændige 5. Den dagpengeretlige afgørelse af, om en indtægt er  

 lønindtægt eller indtægt ved selvstændig erhvervsvirksomhed, tager  

 udgangspunkt i skattemyndighedernes sondring mellem indkomstarterne.
Der kan  

 imidlertid være tilfælde, hvor indtægtens karakter ikke kan afgøres efter  

 dette kriterium, fordi det klart strider mod den arbejdsretlige vurdering se  

 bekg. §§ 1 og 2.
 Arbejdsretligt betragtes det som et lønmodtagerforhold, når der udføres  

 personligt arbejde i et tjenesteforhold til en arbejdsgiver, således at  

 pågældende er undergivet arbejdsgiverens ledelse og instruktioner for  

 arbejdets udførelse og modtager arbejdsvederlag i form af løn.
 I tvivlstilfælde kan det være afgørende, om arbejdet udføres for den  

 eventuelle arbejdsgivers regning og risiko og i dennes navn.
 Endvidere kan der lægges vægt på, om det omfattes af ferieloven,  

 arbejdsskadeforsikringsloven, ATP-ordningen, lov om Lønmodtagernes  

 Garantifond etc.
 Formænd, medlemmer og stedfortrædere i revaliderings- og pensionsnævn og  

 medlemmer af amtsankenævn anses for at være lønmodtagere.
 Derimod anses vurderingsmænd i kreditforeninger, visse agenter,  

 fotomodeller og mannequiner for selvstændige i dagpengelovens forstand,  

 uanset at indtægten efter skattelovgivningen registreres som A-indkomst.
 Personer, der modtager iværksætterydelse og driver selvstændig  

 erhvervsvirksomhed og dermed er medlemmer af en arbejdsløshedskasse som  

 selvstændige, betragtes som lønmodtagere i relation til iværksætterydelsen og  

 vil i tilfælde af sygdom få udbetalt sygedagpenge svarende til pågældendes  

 arbejdsløshedsdagpenge, jf. lovens § 4, stk. 1, nr. 2, og § 9, stk. 3.
 Det forhold at en person har andre beskæftiget i sin tjeneste, udelukker  

 ikke, at pågældende selv står i tjenesteforhold til en arbejdsgiver.  

 Hjemmearbejde afskærer heller ikke fra at være lønmodtager.
Der er særlige problemer med afgrænsningen mellem selvstændige  

 erhvervsdrivende og lønmodtagere for så vidt angår indehavere af  

 andenhåndsværksteder (ofte systuer). Indehaveren er arbejdsgiver for de  

 ansatte på værkstedet.
Ved afgørelsen af om indehaveren står i  

 tjenesteforhold til ordregiveren, kan der lægges vægt på, om indehaveren er  

 beskæftiget med hel eller delvis forarbejdning af materiale modtaget fra  

 ordregiveren, om indehaveren også arbejder for andre virksomheder eller  

 private kunder, og om indehaveren selv bestemmer prisen for de forskellige  

 arbejdsydelser.
Der må endvidere lægges vægt på, om den pågældende har  

 etableret sig i egne lokaler, og selv leder og fordeler arbejdet, og er  

 momsregistreret, og om vederlaget er beregnet, som det er almindeligt i  

 tjenesteforhold.
Ved entrepriseforhold, freelancevirksomhed og lignende går forpligtelsen  

 ikke så meget på at udføre personligt arbejde som på at levere et  

 arbejdsresultat.
Det må i disse tilfælde vurderes, om forholdets  

 entrepriselignende karakter udelukker et tjenesteforhold, dvs. om forholdet  

 har en så selvstændig karakter, at den pågældende ikke efter hele sin  

 økonomiske og sociale stilling kan anses for lønmodtager.
Provisionslønnede (handelsrejsende, repræsentanter, agenter, akkvisitører,  

 inkassatorer) er lønmodtagere, hvis de må betragtes som ansatte i en  

 virksomhed.
Ved vurderingen kan der lægges vægt på, om den pågældende  

 arbejder direkte for en virksomhed, er berettiget til at arbejde for andre  

 virksomheder, er undergivet detaljerede instruktioner fra arbejdsgiveren,  

 virker inden for et bestemt distrikt eller på anden måde er pålagt et vist  

 arbejde som forudsætning for stillingen eller i øvrigt er bundet til  

 virksomheden på en sådan måde, at det kan betragtes som et tjenesteforhold.
Lønmodtagere - beskæftigelseskrav 6. Den første betingelse for overhovedet at kunne  

 modtage dagpenge er, at den pågældende har været tilknyttet arbejdsmarkedet i  

 de sidste 13 uger før fraværet.
Denne betingelse er opfyldt, hvis den  

 pågældende har været i arbejde, har modtaget dagpenge efter denne lov eller  

 er berettiget til dagpenge efter arbejdsløshedslovgivningen.
Det er endvidere en betingelse, at den pågældende har været beskæftiget i  

 120 timer i de 13 uger.
Denne betingelse vil også være opfyldt, hvis  

 pågældende har modtaget dagpenge efter denne lov eller er berettiget til  

 arbejdsløshedsdagpenge eller til uddannelses- eller iværksætterydelse.
Dagpenge fra arbejdsgiveren Lønmodtageren har kun ret til dagpenge fra arbejdsgiveren, når begge  

 betingelser er opfyldt dvs. 13 ugers ansættelse før fraværet hos den  

 pågældende arbejdsgiver og beskæftigelse i mindst 120 timer i denne periode.
Lønmodtagere, der har været ansat i flere perioder inden for de sidste 13  

 uger hos samme arbejdsgiver, uden at den samlede varighed af ansættelserne  

 strækker sig over samtlige 13 uger, anses dog for at have opfyldt  

 beskæftigelseskravet, hvis de i 13-ugers perioden inden sygefraværet har  

 været beskæftiget i mindst 120 timer hos arbejdsgiveren.
Der tænkes i denne  

 forbindelse på løsarbejdere og vikarer.
Dagpenge fra kommunen Lønmodtagere har ret til dagpenge fra kommunen, hvis de har haft  

 ansættelse hos to eller flere arbejdsgivere i 13 uger før de bliver syge og i  

 denne periode har været beskæftiget i 120 timer.
 En nyansat, der ikke opfylder beskæftigelseskravet overfor arbejdsgiveren,  

 kan således få dagpenge fra kommunen, hvis det kan dokumenteres, at  

 pågældende har været tilknyttet arbejdsmarkedet i de sidste 13 uger før  

 sygemeldingen og i denne periode har været beskæftiget i mindst 120 timer.
 Personer, der er berettigede til arbejdsløshedsdagpenge, uddannelses-  

 eller iværksætterydelse eller kursusgodtgørelse ydet som erstatning for  

 arbejdsløshedsdagpenge, anses for at have opfyldt beskæftigelseskravet,  

 således at der kan udbetales dagpenge fra kommunen.
Personer, der inden for den seneste måned har afsluttet en erhvervsmæssig  

 uddannelse af mindst 18 måneders varighed, lærlinge med lærekontrakt og  

 EFG-elever, som er i praktik hos en arbejdsgiver, har ret til dagpenge fra  

 kommunen uden at opfylde beskæftigelseskravet.
Dagpenge udgør samme beløb som  

 pågældende kunne have modtaget i arbejdsløshedsdagpenge, hvis betingelserne i  

 øvrigt var opfyldt.
 Lønmodtagere og selvstændige erhvervsdrivende, der har modtaget  

 godtgørelse for tabt arbejdsfortjeneste efter bistandsloven, vil i tilfælde  

 af sygdom få betragtet perioden, hvor de har modtaget godtgørelsen, som en  

 »død periode« i relation til udbetalingen af dagpenge efter  

 dagpengeloven.
 Hvis pågældende bliver syg, er det således beskæftigelsen inden den »  

 døde periode«, der er afgørende for, om beskæftigelseskravet er opfyldt  

 jf. bekg. §§ 35 og 39.
Dagpengene beregnes på grundlag af den beskæftigelse og indtægt, som  

 lønmodtageren eller den selvstændige ville have haft, hvis pågældende var i  

 arbejde.
Hvis indtjeningen i det enkelte tilfælde ikke er egnet til beregning  

 af dagpenge, anvendes i stedet den gennemsnitlige indtægt inden for de sidste  

 4 henholdsvis 13 uger inden den »døde periode«.
Selvstændige - beskæftigelseskrav 7. Selvstændige erhvervsdrivende har ret til dagpenge,  

 når de inden for de sidste 12 måneder har udøvet selvstændig  

 erhvervsvirksomhed i væsentligt omfang i mindst 6 måneder, heraf den seneste  

 måned før fraværsperioden.
 Hvis den pågældende ved overgangen til selvstændig erhvervsvirksomhed  

 opfyldte beskæftigelseskravene for modtagelse af dagpenge som lønmodtager,  

 kan denne beskæftigelse medregnes ved vurderingen af, om  

 beskæftigelseskravene som selvstændig er opfyldt.
Uarbejdsdygtighed Sygdomsbegrebet 8. Dagpenge ydes ved fuld uarbejdsdygtighed på grund  

 af sygdom, jf. lovens § 5, stk. 1. Når det skal vurderes, om en sygemeldt  

 lønmodtager i den periode, hvori arbejdsgiveren skal udbetale sygedagpenge,  

 kan anses for fuldt uarbejdsdygtig, sker det med udgangspunkt i det arbejde,  

 der blev udført før sygemeldingen.
 Den sygemeldte skal således være ude af stand til at udføre noget af det  

 arbejde, som ligger inden for det pågældende arbejdsområde.
 Hvis arbejdsgiveren har mulighed for at sætte den sygemeldte til andet  

 arbejde inden for vedkommendes faglige område, som ikke hindres af sygdommen,  

 kan pågældende ikke længere anses for uarbejdsdygtig.
 For arbejdsledige er bedømmelsesgrundlaget det arbejdsområde som den  

 arbejdssøgende står til rådighed for, se iøvrigt pkt. 117.
Selv om en lønmodtager med to samtidige arbejdsforhold er i arbejde i det  

 ene arbejdsforhold, kan betingelsen om uarbejdsdygtighed godt være opfyldt i  

 det andet arbejdsforhold.
Det forudsætter, at de to arbejdsforhold er af  

 forskellig karakter, og at fortsættelsen af arbejdet i det ene arbejdsforhold  

 er forenelig med sygdommen og dennes behandling og ikke forhaler  

 helbredelsen.
 Fravær, der ikke skyldes sygdom, berettiger ikke til sygedagpenge.
 Det gælder fravær, på grund af kosmetiske operationer uden egentlig  

 lægelig baggrund, dvs. behandlinger, som foretages udelukkende af kosmetiske  

 hensyn og ikke til afhjælpning af fysiske eller psykiske lidelser.
 Fravær på grund af frivillig sterilisation betragtes heller ikke som  

 sygefravær, når indgrebet ikke er lægeligt indiceret.
Når en person, der har gennemgået en operation af ovennævnte karakter,  

 sygemeldes på grund af eftervirkninger af behandlingen, betragtes  

 uarbejdsdygtigheden som pådraget ved forsæt.
Dagpenge må derfor betales af  

 kommunen.
 Operationer der ikke betragtes som sygebehandling:
 Fravær i forbindelse med abort, spontan eller provokeret, omfattes ikke af  

 sygedagpengereglerne, men giver ret til barseldagpenge efter lovens § 12,  

 stk. 2, nr. 1 når de særlige betingelser i lovens § 17 er opfyldt.
Eksempel på uarbejdsdygtighed Fravær på grund af knuste briller og fravær på grund af  

 paradentosebehandling giver ret til sygedagpenge.
Børns sygdom Fravær på grund af barns sygdom giver ikke ret til sygedagpenge efter  

 dagpengeloven.
Visse faglige overenskomster og aftaler på arbejdsmarkedet  

 giver ret til en ydelse på grund af barns sygdom.
Ophør af retten til dagpenge 9. Retten til dagpenge ophører den dag, sikrede er  

 arbejdsdygtig, uanset om pågældende undlader at træde i arbejde eller at  

 raskmelde sig, jf. lovens § 5.
 Hvis den pågældende kan gå i arbejde, uden at optræning eller andre  

 erhvervsmæssige foranstaltninger er nødvendige, må den pågældende straks  

 tilmelde sig Arbejdsformidlingen som arbejdssøgende.
Udbetalingen af sygedagpenge standses samtidig og den pågældende henvises  

 til arbejdsløshedskassen.
Har den pågældende ikke ret til  

 arbejdsløshedsdagpenge, afløses sygedagpenge af kontanthjælp efter  

 bistandsloven, hvis betingelserne for at få denne hjælp iøvrigt er opfyldt.
 Ved anmodning om Arbejdsformidlingens bistand bør det præciseres, at det  

 er vigtigt, at der anvises beskæftigelse snarest muligt, også fordi det  

 herved kan dokumenteres, at den pågældende står til rådighed for  

 arbejdsmarkedet.
Erhvervsmæssig undervisning 10. Undervisning på gymnasier og HF-kurser sidestilles  

 med arbejde.
Anden undervisning 11. Undervisning, som svarer til eller udbygger  

 uddannelse i folkeskolen, mv. incl. 10. klassetrin, og undervisning på  

 ungdoms- eller højskoler eller lignende, som alene opfylder et alment  

 kundskabsbehov uden erhvervssigte, udelukker ikke dagpenge, når deltagelse i  

 undervisningen kan forenes med sygebehandling eller er et led i denne,  

 medmindre det er et led i det der er nævnt under pkt. 10 a) og b).
 Dagpenge kan dog udbetales ved deltagelse i enkeltfagsundervisning på HF  

 eller anden stærkt begrænset kursusdeltagelse, når det kan dokumenteres, at  

 denne er et led i behandlingen eller kan betragtes som fritidsundervisning.
Nedsatte dagpenge ved sygdom Lønmodtagere 12. Der kan udbetales nedsatte dagpenge til  

 lønmodtagere, som efter en lægelig vurdering kun kan bestride arbejdet delvis  

 efter at have været fuldt fraværende på grund af sygdom.
Der stilles ikke  

 krav om varigheden af det forudgående fulde fravær.
Nedsatte dagpenge ydes også når lønmodtageren efter det fulde fravær har  

 genoptaget arbejdet fuldt ud eller er blevet erklæret rask af lægen, men  

 efter kortere tids forløb bliver delvis uarbejdsdygtig på grund af  

 tilbagefald.
Der gælder ikke nogen bestemt tidsgrænse, når der ikke er tvivl  

 om den lægelige sammenhæng.
 Der kan ydes nedsatte dagpenge ved delvis fravær fra arbejdet på grund af  

 2 eller flere ambulante behandlinger, der er foreskrevet af en læge eller en  

 tandlæge.
Det kræves, at behandlingerne er led i en behandlingsplan for samme  

 lidelse.
Der gælder intet krav om den tidsmæssige afstand imellem  

 behandlingerne.
 Det er i alle tilfælde en betingelse, at den delvise uarbejdsdygtighed  

 afskærer fra arbejdet i mindst 4 timer pr. uge.
 I de 4 timer medregnes transport og ventetid ved ambulante behandlinger.
Selvstændige erhvervsdrivende herunder medarbejdende ægtefæller Der kan ydes nedsatte dagpenge til selvstændige erhvervsdrivende, herunder  

 medarbejdende ægtefæller ved delvis uarbejdsdygtighed på grund af sygdom, når  

 lægen skønner, at den pågældende højst kan udføre halvdelen af sit normale  

 arbejde.
Der stilles ikke krav om, at der har været et forudgående fuldt  

 sygefravær.
Ved ambulante behandlinger kan der kun udbetales nedsatte  

 dagpenge, hvis behandlingen medfører, at den pågældende højst kan udføre  

 halvdelen af sit normale arbejde om ugen, enten på grund af fravær fra  

 arbejdet i forbindelse med behandlingerne eller fordi disse i sig selv eller  

 i forbindelse med lidelsen medfører en midlertidig nedsættelse af  

 arbejdsevnen.
Varighed og kontrol 13. Når kommunen udbetaler nedsatte dagpenge på grund  

 af delvis uarbejdsdygtighed skal der foretages den samme kontrol og løbende  

 vurdering som ved fuldt fravær.
Nedsatte dagpenge skal standses i de samme  

 situationer som dagpenge, der ydes ved fuld uarbejdsdygtighed.
Dagpengene kan  

 således ikke standses, blot fordi helbredstilstanden er stationær.
 Når der er tale om delvis uarbejdsdygtighed med udbetaling af nedsatte  

 dagpenge, må kommunen i særlig grad være opmærksom på den bredere vurdering  

 af uarbejdsdygtigheden, der skal ske, når det drejer sig om længerevarende  

 sygdom, jf. pkt. 117.
 Om nedsatte dagpenge i forbindelse med delvis fravær på grund af  

 graviditet, barsel og adoption, se pkt. 104.
Arbejdsgiverens pligt til at udbetale  

 dagpenge, samt dagpenge Lønmodtagere, der ikke får udbetalt løn under sygdom, har ret til dagpenge  

 fra arbejdsgiveren fra 1. hele fraværsdag, jf. lovens § 1, stk. 2, nr. 1) og  

 2).
 Når en lønmodtager afbryder sit arbejde i løbet af dagen på grund af  

 sygdom, er det den følgende arbejdsdag, der betragtes som 1. hele fraværsdag.
Private arbejdsgivere 14. Private arbejdsgivere defineres i dagpengeloven  

 som arbejdsgivere, der er omfattet af lov om Arbejdsgivernes elevrefusion  

 (AER).
 Den private arbejdsgiver skal udbetale dagpenge i 2 uger regnet fra 1.  

 hele fraværsdag, jf. lovens § 1, stk. 2, nr. 1. Perioden ligger fast, uanset  

 om der indtræder søgnehelligdage, fridage, arbejdskonfliktperioder og  

 lignende, der kan afbryde dagpengeudbetalingen.
 Hvis lønmodtageren bliver syg under ferie eller arbejdskonflikt, betaler  

 arbejdsgiveren dagpenge i 2 uger fra og med den første arbejdsdag efter  

 ferien eller efter konfliktens afslutning, når lønmodtageren stadig er syg.
 Hvis lønmodtageren bliver syg af en ny sygdom, før vedkommende er  

 raskmeldt for den første sygdom, regnes 2-ugersperioden stadig fra 1. hele  

 fraværsdag i den samlede sygeperiode.
Hvis en lønmodtager efter en sygeperiode har genoptaget arbejdet på nedsat  

 tid og igen bliver fuldt uarbejdsdygtig, begynder der ikke nogen ny  

 2-ugersperiode.
Perioden regnes fortsat fra 1. fraværsdag i den første  

 sygeperiode.
Syg efter genoptagelse af arbejdet 15. Hvis der foreligger to adskilte sygeperioder,  

 begynder en ny 2-ugersperiode, når arbejdet har været genoptaget efter første  

 sygeperiode.
Offentlige arbejdsgivere 16. Offentlige arbejdsgivere betaler dagpenge til de  

 ansatte under sygdom fra og med 1. hele fraværsdag, jf. lovens § 1, stk. 2,  

 nr. 2 og i hele sygefraværsperioden, så længe lønmodtageren er ansat, jf.  

 lovens § 3, stk. 4, medmindre dagpengeretten er ophørt i medfør af lovens §§  

 22-23.
Orlov på grund af sygdom 17. Retten til dagpenge fra en offentlig arbejdsgiver  

 består, så længe lønmodtageren ikke er opsagt og opsigelsesvarslet ikke er  

 udløbet.
 Bevilges offentligt ansatte, der trues af afsked på grund af sygdom, i  

 stedet orlov uden løn i en nærmere fastsat periode, vil de fortsat være  

 berettiget til sygedagpenge fra arbejdsgiveren.
Beskæftigelseskravene hos den enkelte arbejdsgiver 18. Lønmodtagere, der ikke får udbetalt fuld løn under  

 sygdom, har ret til dagpenge fra arbejdsgiveren, hvis de har været ansat hos  

 den pågældende arbejdsgiver i de sidste 13 uger før sygefraværet, og hvis de  

 i denne periode har været beskæftiget hos arbejdsgiveren i mindst 120 timer,  

 jf. lovens § 3, stk. 1.
 Hvis lønmodtageren imidlertid tidligere har været beskæftiget hos den  

 nuværende arbejdsgiver og den samlede beskæftigelse hos denne arbejdsgiver  

 udgør mindst 120 timer inden for de sidste 13 uger, er arbejdsgiveren  

 forpligtet til at udbetale dagpenge, selv om lønmodtageren i de sidste 13  

 uger ikke har været ansat uafbrudt.
 Det er arbejdstimerne hos den aktuelle arbejdsgiver, der medregnes.
 Ansættelse som svend hos læremesteren i umiddelbar forlængelse af  

 læretidens udløb anses derfor for samme ansættelsesforhold og medregnes i  

 opgørelsen af timeantallet.
Beskæftigelseskravene i forhold til kommunen 19. Lønmodtagere, der ikke opfylder  

 beskæftigelseskravet for udbetaling af dagpenge fra arbejdsgiveren, kan få  

 udbetalt dagpenge fra kommunen fra 1. hele fraværsdag, hvis Når en lønmodtager, der ikke opfylder beskæftigelseskravene i forhold til  

 sin arbejdsgiver, anmoder kommunen om dagpenge skal den pågældende ved  

 lønsedler eller lignende dokumentere:
 Tilsvarende skal den arbejdsgiver, som lønmodtageren var ansat hos, da  

 vedkommende blev sygemeldt, oplyse følgende:
Opgørelse af 120 timers-kravet 20. Ved opgørelsen af, om beskæftigelseskravet på 120  

 timer er opfyldt, medregnes alle de timer, hvor der faktisk er udført  

 arbejde.
Både ordinære og ekstraordinære overarbejdstimer medregnes således.
 Hvis der er udbetalt løn for 120 timer som kompensation for fx  

 holdarbejde, men lønmodtageren faktisk har arbejdet færre timer, tæller kun  

 de faktiske arbejdstimer med.
 Hvis spisepauser etc. efter overenskomst holdes udenfor arbejdstiden,  

 medregnes de ikke ved beregning af beskæftigelseskravet.
Ved undervisningstimer fastsættes beskæftigelsens varighed under hensyn  

 til den forberedelsestid, der udbetales løn for i det enkelte tilfælde.
Der  

 kan fx anvendes samme omregningsfaktor, som den arbejdsløshedskasserne følger  

 ved udbetaling af arbejdsløshedsdagpenge.
Ifølge oplysning fra Undervisningsministeriet omregnes 1 undervisningstime  

 i ungdomsskoler og ved fritidsundervisning for voksne til 1,6 timer.
Den  

 organisation, der beskæftiger lærere ved fritidsundervisning efter  

 fritidsundervisningsloven, anses som arbejdsgiver selv om lønudbetalingen  

 eventuelt sker over kommunens arbejdsgivernummer.
Hvis den faktiske arbejdstid ikke kan opgøres, anvendes samme  

 beregningsmåde som efter ATP-loven, når antal timer skal beregnes.
Hvert år i  

 begyndelsen af januar offentliggøres den timefortjeneste, der skal anvendes  

 for det indeværende kalenderår.
Hvis arbejdet har været afbrudt af grunde, der ikke kan tilregnes  

 lønmodtageren som pligtforsømmelse, bortses der fra sådanne dage uden  

 beskæftigelse.
Det gælder fx fraværsdage på grund af ferie, sygdom,  

 søgnehelligdage og lignende. 13-ugersperioden suppleres med det antal af  

 nærmest forudgående arbejdsdage, som svarer til antallet af udgåede dage.  

 Beskæftigelseskravet anses således for opfyldt, hvis arbejdstimerne før og  

 efter afbrydelsen er på mindst 120 timer i en sammenlagt 13-ugersperiode.
 Ved opgørelsen af beskæftigelseskravet, ses der bort fra perioder på  

 indtil 2 år, hvor der ydes godtgørelse for tabt arbejdsfortjeneste efter  

 bistandsloven.
Dagpengeretten efter ansættelsens ophør 21. Retten til dagpenge fra såvel offentlige som  

 private arbejdsgivere gælder i indtil 2 uger, uanset om ansættelsen ophører  

 inden for denne periode.
Private arbejdsgiveres mulighed form at  

 tegne forsikring for Betingelser for tilmeldelse til forsikringsordningen 22. Private arbejdsgivere kan tegne en forsikring, der  

 giver ret til refusion fra kommunen for de dagpenge, som lønmodtageren har  

 ret til fra arbejdsgiveren, hvis arbejdsgiverens lønudgift i det foregående  

 kalenderår ikke overstiger en fastsat grænse.
Grænsen reguleres hver 1.  

 januar.
Det er endvidere en betingelse, at arbejdsgiveren har et aktivt  

 arbejdsgivernummer i Told- og skattestyrelsens stamregister for  

 erhvervsdrivende (SE-nr.) Ordningen er indført for at give mulighed for at udjævne de økonomiske  

 virkninger af tilfældige udsving i sygeligheden i virksomheder med  

 forholdsvis få ansatte.
Lønudgift og præmie 23. Den samlede årlige lønudgift er afgørende for, om  

 en arbejdsgiver kan blive tilmeldt.
Desuden har lønudgiften betydning for  

 beregningen af den endelige præmie, og for a'contobetalingen i løbet af et  

 forsikringsår samt for retten til at forblive i ordningen.
 Lønudgiften er summen af lønnen til alle ansatte hos arbejdsgiveren.
 Både lønudbetalinger, der skattemæssigt er A-indkomst og lønudbetalinger,  

 der er B-indkomst hos modtagerne, skal medregnes.
 Præmien til forsikringen beregnes på grundlag af den samlede lønudgift.  

 Der fastsættes en procentsats een gang om året af Socialministeren.
 Alle ansatte er dækket af forsikringen.
Tilmelding og udmeldelse af ordningen sker til Socialstyrelsen på en  

 blanket, der udleveres af kommunen.
Ved optagelse i ordningen er der en  

 ventetid på 20 dage, regnet fra modtagelsen af anmodningen i Socialstyrelsen.
Anmeldelse og dokumentation af sygdom Lønmodtagerens anmeldelsespligt over for arbejdsgiveren 24. Lønmodtageren skal anmelde sygdomstilfælde til  

 arbejdsgiveren hurtigst muligt.
 Hvis lønmodtageren utvetydigt har raskmeldt sig over for virksomheden med  

 angivelse af, hvilken dato arbejdet genoptages, men alligevel ikke kan  

 genoptage arbejdet denne dato på grund af tilbagefald eller ny sygdom, skal  

 lønmodtageren påny foretage anmeldelse af sygdom efter gældende regler.
 Har lønmodtageren derimod blot givet udtryk for, at pågældende forventede  

 at genoptage arbejdet på et bestemt tidspunkt, er der ikke tale om nogen  

 egentlig raskmelding, - og en overskridelse af den forventede dato for  

 arbejdets genoptagelse nødvendiggør derfor ikke en fornyet sygemelding.
Arbejdsgiverens regler om anmeldelse 25. Anmeldelse af sygdom til arbejdsgiveren skal ske  

 telefonisk senest 2 timer efter, at lønmodtageren skulle have mødt på  

 arbejde, medmindre der i et personalecirkulære er fastsat en anden tidsfrist,  

 fx begrundet i særlige produktionsforhold eller lignende.
Også inden for  

 brancher, hvor det ved sygdom er nødvendigt hurtigt at fremskaffe en vikar  

 (fx rengøring, pleje, undervisning) kan en kortere anmeldelsesfrist være  

 nødvendig.
 Hvis lønmodtageren ikke har adgang til telefon, påhviler det denne selv at  

 sørge for, at der ved ansættelsen bliver indgået en skriftlig aftale med  

 arbejdsgiveren om, hvordan anmeldelse af sygdom skal foretages.
 Lønmodtageren behøver ikke at anmelde fraværet personligt, men bærer  

 risikoen for, at den der anmelder, gør det rettidigt og korrekt.
For sen anmeldelse af sygdomstilfældet til arbejdsgiveren og  

 indsigelsespligten 26. Anmeldes sygdomstilfældet for sent i forhold til  

 arbejdsgiverens regler eller i forhold til den generelle 2-timers regel,  

 bortfalder dagpengene til og med anmeldelsesdagen.
 Arbejdsgiveren udbetaler dagpenge fra anmeldelsesdagen, hvis der er  

 anmeldt inden for fristen og ellers fra 1. hele fraværsdag derefter.
 Arbejdsgiverens fritagelse for at udbetale dagpenge forudsætter, at der  

 gøres indsigelse hurtigst muligt mod, at anmeldelsen er indgivet for sent.
 Hvis en lønmodtager mister retten til dagpenge fra arbejdsgiveren på grund  

 af for sen anmeldelse af sygdom, kan den sygemeldte ikke i stedet få udbetalt  

 de mistede dagpenge fra kommunen.
 Har lønmodtageren ikke anmeldt fraværet inden for den frist, der er  

 fastsat, må kommunen foretage en konkret vurdering af, om der foreligger  

 ganske særlige omstændigheder, som kan begrunde den for sene anmeldelse.
 Hvis der er fastsat en særlig kort frist på grund af virksomhedens  

 produktionsforhold og lignende, vil det oftere forekomme, at der foreligger  

 »særlige omstændigheder« som grund til overskridelse af fristen.
 Det er kommunen, der træffer afgørelse om, hvorvidt der er særlige  

 omstændigheder, der gør, at arbejdsgiveren alligevel er forpligtet til at  

 udbetale dagpenge, når fristen for anmeldelse er overskredet.
Ingen anmeldelse 27. Hvis en lønmodtager udebliver en eller flere dage  

 af andre årsager end sygdom og sygemelder sig i umiddelbar tilknytning  

 hertil, regnes fraværsperioden fra udeblivelsen, hvis arbejdsgiveren ikke har  

 bragt ansættelsen til ophør på grund af udeblivelsen.
Lønmodtagerens dokumentationspligt over for arbejdsgiveren 28. Arbejdsgiveren kan forlange, at lønmodtageren  

 inden for en rimelig frist dokumenterer, at fraværet skyldes sygdom, jf. pkt.  

 30.
 Hvis lønmodtageren ikke opfylder kravet om dokumentation, og der ikke  

 foreligger særlige omstændigheder, mistes retten til dagpenge.
 Arbejdsgiveren kan forlange sygdommen dokumenteret ved en skriftlig  

 sygemelding (tro- og loveerklæring) og/eller eventuelt en lægeerklæring.
Arbejdsgiveren kan enten fremsætte sit krav om dokumentation af sygdom  

 konkret eller generelt i et personalecirkulære.
Af bevismæssige grunde  

 anbefales det, at dokumentationskravet fremgår af et personalecirkulære eller  

 af en skriftlig rekvisition i det konkrete tilfælde.
Afleveringsfrister og gyldighed 29. Den skriftlige sygemelding (tro- og  

 loveerklæringen) kan arbejdsgiveren tidligst kræve i hænde på 2. dagen,  

 regnet fra 1. fraværsdag.
Søn- og helligdage fraregnes.
Varer sygefraværet  

 mindre end 2 arbejdsdage, kan arbejdsgiveren forlange, at tro- og  

 loveerklæringen udfyldes og afleveres den dag, hvor arbejdet genoptages.
 En tro- og loveerklæring indeholder en skriftlig bekræftelse fra  

 lønmodtageren om uarbejdsdygtighed på grund af sygdom.
 Erklæringen har derfor værdi som dokumentation udover den mere formløse  

 anmeldelse, der ofte vil ske telefonisk og eventuelt gennem tredjemand.  

 Desuden har tro- og loveerklæringen betydning i strafferetlig henseende.
 En raskmelding, der underskrives samme dag som tro- og loveerklæring skal  

 afleveres, kan ikke anerkendes som dokumentation for sygdom og træde i stedet  

 for tro- og loveerklæringen.
 Hvis arbejdsgiveren kræver det, skal lønmodtageren inden for en rimelig  

 frist aflevere en lægeerklæring som dokumentation for, at fraværet skyldes  

 sygdom.
 Det er et krav, at lægeerklæringen udstedes i forbindelse med en personlig  

 konsultation hos lægen eller i forbindelse med dennes sygebesøg i hjemmet.
 En læge kan dog udstede en lægeerklæring på baggrund af allerede  

 foreliggende udskrivningskort, hospitalsjournal, indlæggelsesbevis eller  

 lignende, der godtgør, at patienten allerede har været tilset af en anden  

 læge.
 Lægeerklæringen kan tidligst forlanges udstedt på 4. sygedag og ikke på  

 lørdage, søn- og helligdage.
Under ganske særlige omstændigheder kan lægeerklæring dog udstedes  

 tidligere.
Hvis en lønmodtager fx har hyppige kortvarige sygeperioder uden  

 lægelig dokumentation, kan arbejdsgiveren forlange lægeerklæring udstedt  

 allerede fra 1. sygedag, dog ikke på lørdage og søn- og helligdage.
I disse tilfælde skal arbejdsgiveren skrive til lønmodtageren og forlange  

 lægeerklæring fra 1. sygedag.
I brevet skal arbejdsgiveren opregne de  

 konkrete fravær i en bestemt periode, der motiverer anmodningen, og bede  

 lønmodtageren om at vise brevet til lægen på den førstkommende sygeperiodes  

 1. sygedag.
 Det er lægen, der afgør, om der foreligger sådanne ganske særlige  

 omstændigheder, som kan begrunde, at der udstedes en lægeerklæring på 1.  

 sygedag.
 Arbejdsgiverens krav om lægeerklæring på 1. sygedag kan kun gælde for en  

 kortere periode, dvs. længst 1 år.
 Arbejdsgiveren kan tidligst forlange at have lægeerklæringen i hænde på 1.  

 fraværsdag efter at den er udstedt, fraregnet søn- og helligdage.
 Hvis en læge på lægeerklæringen har anført, at sygdommen forventes at vare  

 et bestemt antal dage, uger eller måneder, løber denne periode fra den dag,  

 hvor lægeerklæringen er udstedt.
På lægeerklæringen forstås der ved »sygdom af kortere varighed«  

 sygdom af op til 14 dages varighed.
Ved »sygdom af længere tids  

 varighed« forstås sygdom af mindst 4 ugers varighed.
 Udgiften til lægeerklæringer, som arbejdsgiveren har forlangt, skal  

 afholdes af denne.
For sen aflevering af dokumentation og indsigelsespligten 30. Hvis lønmodtageren ikke har afleveret  

 dokumentation for sygdommen indenfor den frist, der er fastsat af  

 arbejdsgiveren, må det vurderes konkret, om der foreligger særlige  

 omstændigheder, som kan begrunde overskridelsen af fristen.
Sådanne særlige omstændigheder kan fx foreligge, hvis erklæringen bliver  

 forsinket på grund af uregelmæssigheder i postgangen, eller hvis  

 forsendelsens art medfører særlig postgang.
Forsendelser, hvor modtageren  

 betaler portoen, forsinkes således ofte en dag, fordi forsendelsen skal  

 stemples på modtagerens postkontor.
Hvis der ikke foreligger særlige omstændigheder og arbejdsgiveren gør sin  

 indsigelse gældende hurtigst muligt over for lønmodtageren på grund af for  

 sen aflevering af dokumentation, bortfalder retten til dagpenge til og med  

 den dag, hvor dokumentationen kommer arbejdsgiveren i hænde.
Fra og med 1.  

 hele fraværsdag, efter at dokumentationen er arbejdsgiveren i hænde og i den  

 resterende del af perioden udbetaler arbejdsgiveren påny dagpenge.
 Dagpenge, som en lønmodtager mister på grund af for sent afleveret  

 dokumentation, bliver ikke i stedet udbetalt af kommunen.
Indsigelse Det er en betingelse for arbejdsgiverens fritagelse for at udbetale  

 dagpenge, at denne hurtigst muligt, og senest 2. arbejdsdag efter den dag,  

 hvor dokumentationen skulle have været virksomheden i hænde, gør sin  

 indsigelse gældende.
 Det skal understreges, at kravet om indsigelse gælder for aflevering af  

 både tro- og loveerklæring og lægeerklæring.
For sen aflevering af dokumentation Eksempel:
 Hvis arbejdsgiveren rettidigt har modtaget en tro- og loveerklæring 2.  

 dag, og der er fremsat krav om aflevering af lægeerklæring på 5. dagen,  

 medfører en forsinkelse af lægeerklæringen til 7. dagen, at arbejdsgiveren  

 har pligt til at betale dagpenge for de første 2 dage og derefter igen fra 8.  

 dagen og resten af den periode, hvor arbejdsgiveren skal betale.  

 Forudsætningen for arbejdsgiverens fritagelse for dagpengeforpligtelsen i de  

 mellemliggende dage er, at der rettidigt, dvs. senest 2. arbejdsdag efter den  

 dag, hvor lægeerklæringen skulle have været modtaget, gøres indsigelse.
 Hvis også tro- og loveerklæringen var afleveret for sent til  

 arbejdsgiveren, for eksempel på 3. dagen, skulle arbejdsgiveren udbetale  

 dagpenge for 4. dagen, ikke for 5., 6. og 7. dagen, men igen fra 8. dagen og  

 i resten af den perioden, hvor arbejdsgiveren skal betale dagpenge.
Lønmodtagere, der får udbetalt dagpenge fra arbejdsgiveren 31. Lønmodtagere, der har fået udbetalt dagpenge fra  

 arbejdsgiveren, skal anmelde sygdomstilfældet til kommunen senest een uge  

 efter, at udbetalingen fra arbejdsgiveren er ophørt.
Hvis anmodning (anmeldelse) indgives senere, udbetales dagpenge som  

 hovedregel først fra anmodningsdagen.
Der er dog mulighed for at dispensere,  

 når der foreligger særlige omstændigheder, se pkt. 38 om dispensation fra  

 anmeldelsesfristerne.
 Ved anmodningsdagen forstås den dag, hvor der indsendes anmodning om  

 dagpenge (anmodningsblanket i udfyldt stand). Afhentning af en  

 dagpengeblanket uden at sygdom samtidig anmeldes, kan derfor ikke betragtes  

 som en anmodning om dagpenge.
 Hvis anmodning indgives mere end 6 måneder efter sygdommens indtræden, er  

 dispensation udelukket.
Lønmodtagere, der ikke får udbetalt dagpenge fra arbejdsgiveren 32. I de tilfælde, hvor der ikke er ret til dagpenge  

 fra arbejdsgiveren skal sygdomstilfælde anmeldes til kommunen senest een uge  

 efter 1. fraværsdag.
 Dette er fx. tilfældet, når beskæftigelseskravene ikke er opfyldt, eller  

 lønmodtageren er arbejdsledig ved sygdommens indtræden.
 Når arbejdsgiveren er fritaget for dagpengepligten, fordi  

 beskæftigelseskravene ikke er opfyldt, skal lønmodtageren anmelde  

 sygefraværet både til arbejdsgiveren, jf. pkt. 24 og til kommunen.
 Hvis anmodning indgives senere, udbetales dagpenge først fra  

 anmodningsdagen, medmindre der er grundlag for at dispensere.
Selvstændige erhvervsdrivende uden frivillig sikring 33. Selvstændige erhvervsdrivende og medarbejdende  

 ægtefæller skal indgive anmodning om dagpenge senest 1 uge efter 3 ugers  

 sygdom for at få dagpenge fra første dag efter de 3 ugers udløb, jf.
 lovens § 10, stk. 4.
Selvstændige erhvervsdrivende med frivillig sikring 34. Selvstændige erhvervsdrivende og medarbejdende  

 ægtefæller, der har tegnet frivillig sikring, skal indgive anmodning om  

 dagpenge senest 1 uge efter 1. fraværsdag for at få dagpenge fra 1.  

 fraværsdag, jf. lovens § 10, stk. 4.
Krav om tidligere anmeldelse til kommunen 35. Kommunen kan i særlige tilfælde forlange  

 anmeldelse tidligere, end fastsat i loven af såvel selvstændige  

 erhvervsdrivende som lønmodtagere.
Dette kan være nødvendigt, hvor der er  

 tale om mange kortvarige ansættelsesforhold og hyppige sygemeldinger.
Arbejdsgiverens anmeldelse af sygefravær 36. En privat arbejdsgiver, der yder løn under en  

 lønmodtagers sygefravær, har pligt til at anmelde fraværet til lønmodtagerens  

 bopælskommune senest 2 måneder efter 1. fraværsdag.
 En offentlig arbejdsgiver skal indberette sygdomstilfælde til kommunen  

 senest 2 måneder efter 1. fraværsdag.
 Ved denne indberetningspligt sikres det, at kommunerne kan komme igang med  

 den fornødne opfølgning af dagpengesagen inden for den fastsatte frist på 3  

 måneder.
 For offentlige arbejdsgivere er det den lønudbetalende myndighed eller  

 den, til hvem ansvaret er uddelegeret, der har ansvaret for indberetningen  

 til kommunen.
Dokumentation ved udbetaling af dagpenge fra kommunen 37. Kommunen kan, når det skønnes nødvendigt kræve, at  

 dagpengemodtageren indenfor en nærmere angiven rimelig frist ved aflevering  

 af en lægeerklæring dokumenterer, at fraværet skyldes sygdom.
 Hvis lægeerklæringen afleveres efter den frist, som kommunen har fastsat,  

 bortfalder retten til dagpenge fra kommunen indtil det tidspunkt, hvor  

 kommunen har modtaget lægeerklæringen, jf. bekg. § 23, stk. 2.
 For kommunen gælder der ingen indsigelsespligt i forbindelse med for sen  

 aflevering af lægeerklæring.
Dispensation fra anmodnings- og dokumentationsfristerne ved anmodning om  

 dagpenge fra kommunen 38. Hvis anmeldelsen af sygdom indgives efter de  

 frister, der er fastsat i lovens § 6, stk. 2, og § 10, stk. 4, kan kommunen  

 dispensere og udbetale dagpenge for tiden før anmodningsdagen, når:
- dagpengemodtageren på grund af hospitalsindlæggelse, ophold i udlandet  

 eller lignende ikke har haft mulighed for selv at få indgivet rettidig  

 anmodning og ikke har haft pårørende, der kunne have indgivet anmodningen,  

 eller - dagpengemodtageren ikke har overholdt fristen på grund af forhold, som i  

 det væsentlige skyldes arbejdsgiveren eller forkert vejledning fra  

 myndigheder eller andre, der må antages at have særligt kendskab til  

 forholdene, eller - særlige grunde iøvrigt taler derfor.
Her må der især lægges vægt på, om  

 den pågældende ikke tidligere har modtaget dagpenge fra kommunen, og om den  

 pågældende har anmeldt sygdomstilfældet til arbejdsgiveren.
Som hovedregel kan der ikke dispenseres, hvis den pågældende først  

 henvender sig til kommunen efter raskmeldingen.
Det er en forudsætning for at  

 dispensere, at det er muligt at få lægelig dokumentation for perioden indtil  

 henvendelsen til kommunen, og at der iøvrigt ikke er tvivl med hensyn til, om  

 den pågældende opfylder betingelserne for at få udbetalt dagpenge.
Det er en forudsætning for dispensation, at den pågældende henvender sig  

 til kommunen, så snart vedkommende bliver klar over, at der ikke bliver  

 udbetalt dagpenge fra arbejdsgiveren.
I denne situation kan der også  

 dispenseres, selv om den pågældende først henvender sig efter raskmeldingen.  

 Dette er især aktuelt ved de kortvarige sygeperioder.
Hvis arbejdsgiveren er i tvivl om sin dagpengepligt og derfor undlader at  

 udbetale dagpenge, vil der ofte være grundlag for at dispensere.
Dette gælder  

 især, når arbejdsgiveren ikke har meddelt lønmodtageren, at dagpenge ikke vil  

 blive udbetalt, og denne derfor først senere, eventuelt ved første  

 lønudbetaling, bliver klar over forholdet.
 Dispensation er udelukket, når anmodningen indgives mere end 6 måneder  

 efter sygdommens indtræden.
Arbejdsgiverens ret til den ansattes dagpenge 39. En arbejdsgiver, der udbetaler løn til en ansat  

 under fravær fra arbejdet, indtræder i dennes ret til dagpenge fra kommunen  

 vedrørende samme arbejdsforhold.
Det gælder, uanset om lønnen udbetales efter  

 lov, overenskomst eller aftale, og uanset om der er tale om fuld eller delvis  

 løn.
Refusionsbeløbet kan dog ikke overstige den udbetalte løn, og  

 feriegodtgørelse indgår ikke i det beløb, der ydes refusion af.
 Ved sygdom har private arbejdsgivere ret til refusion fra 1. fraværsdag  

 efter 2-ugers fravær eller fra den dag, hvor arbejdsgiveren er fritaget for  

 dagpengepligten efter lovens § 8, stk. 4 og 5.
 Der er ret til refusion fra 1. fraværsdag i de tilfælde, hvor der  

 foreligger en godkendt aftale efter lovens § 28, samt hvor arbejdsgiveren har  

 tegnet forsikring efter lovens § 27.
 Offentlige arbejdsgivere har ret til refusion fra den dag, hvor retten til  

 dagpenge fra arbejdsgiveren er bortfaldet efter lovens § 8, stk. 4. Hvis der  

 foreligger en godkendt aftale efter lovens § 28, har en offentlig  

 arbejdsgiver ret til refusion i indtil 2 uger, regnet fra 1. fraværsdag.
 Ved barsel og adoption har såvel offentlige som private arbejdsgivere ret  

 til refusion fra og med den fraværsdag, hvor lønmodtageren har ret til  

 barseldagpenge.
 I de tilfælde der er nævnt, er såvel offentlige som private arbejdsgiveres  

 ret til refusion betinget af, at den ansatte opfylder betingelserne for at få  

 dagpenge fra kommunen, herunder at kravene om beskæftigelse i lovens §§ 4 og  

 17 er opfyldt, og kravet er begrænset til det beløb, den pågældende ville  

 have haft ret til fra kommunen vedrørende samme arbejdsforhold, hvis der ikke  

 var udbetalt løn, jf. kapitel VIII om dagpengenes størrelse og beregning.
 Hvis der under fraværet udbetales løn fra flere arbejdsgivere, deles  

 refusionen mellem arbejdsgiverne i forhold til de dagpengebeløb, som de  

 enkelte arbejdsforhold berettiger til.
Anmeldelse af refusionskrav ved sygdom 40. En arbejdsgiver, der har ret til dagpengerefusion,  

 skal anmelde kravet til lønmodtagerens bopælskommune.
Der ydes kun refusion  

 for løn under fravær på grund af sygdom for tidsrum, der ligger indtil 3  

 måneder forud for fremsættelsen af kravet.
 Der er dog mulighed for at dispensere, når der foreligger særlige  

 omstændigheder, jf. bekg. § 28, stk. 2.
Anmeldelse af refusionskrav ved barsel 41. Refusionskrav for løn, der udbetales i forbindelse  

 med fravær på grund af barsel og adoption skal anmeldes til lønmodtagerens  

 bopælskommune senest 9 måneder efter fødslen eller modtagelsen af barnet.  

 Hvis kravet anmeldes senere, bortfalder retten til refusion.
Bortfald af dagpenge Raskmelding 42. Retten til dagpenge ophører den dag, den  

 pågældende er arbejdsdygtig, uanset om denne undlader at træde i arbejde  

 eller genoptage sit erhverv, jf. lovens § 5, stk. 1.
Forhalelse af helbredelsen 43. Arbejdsgiverens og kommunens dagpengepligt  

 bortfalder, hvis dagpengemodtageren på trods af lægens opfordring nægter at  

 lade sig indlægge på sygehus eller at modtage nødvendig lægebehandling eller  

 mod lægens og kommunens opfordring undlader at deltage i hensigtsmæssig  

 optræning for at generhverve arbejdsevnen.
 Dette gælder også, hvis dagpengemodtageren nægter at underkaste sig en  

 operation eller anden behandling, der ubestrideligt har væsentlig betydning  

 for arbejdsdygtigheden, og som ikke er forbundet med en risiko for liv eller  

 førlighed.
 Dagpengepligten bortfalder også, hvis den pågældende ved sin adfærd  

 iøvrigt forhaler helbredelsen, jf. lovens § 8, stk. 1, nr. 1 og 2.
 Som eksempler på forhalelse af helbredstilstanden kan nævnes fodboldspil  

 under sygemelding for en knæ- eller fodlidelse eller udendørsaktiviteter i  

 den første fase af en influenza.
Manglende eller for sen anmeldelse af eller dokumentation for sygefravær 44. Dagpengeretten bortfalder, sålænge den pågældende  

 ikke opfylder sin anmeldelses- og dokumentationspligt, jf. lovens § 8, stk.  

 2. Om mulighed for dispensation henvises til pkt. 38.
Forsæt eller grov uagtsomhed 45. Arbejdsgiverens dagpengepligt bortfalder, hvis  

 lønmodtageren har pådraget sig sygdommen ved forsæt eller grov uagtsomhed,  

 jf. lovens § 8, stk. 4 nr. 1. Dagpengene udbetales i stedet af kommunen.
Sport 46. Skader sket under udøvelse af sport eller  

 aktiviteter, der er led i normal livsudfoldelse, anses normalt ikke for  

 pådraget ved grov uagtsomhed.
 Der må dog ved afgørelsen af hver enkelt sag foretages en konkret  

 vurdering af hændelsesforløbet, årsagen og de forhold, hvorunder idrætten er  

 udøvet.
 Når det gælder sportsgrene, der ud fra en almindelig betragtning anses for  

 farlige, som fx karate, faldskærmsudspring, dykkersport, speedwaykørsel,  

 motocross og lignende lægges vægt på følgende forhold:
- om udøveren i det væsentlige har fulgt de regler og anvisninger, der er  

 givet for denne sport, - om udøveren er gået meget videre end hans træningsstade gjorde rimeligt,  

 og - om udøvelsen er sket indenfor organiserede rammer og under nødvendigt  

 tilsyn.
Slagsmål 47. Hvis en skade indtræder under slagsmål, må den  

 sygemeldte godtgøre, at sygdommen ikke er forvoldt ved grov uagtsomhed.
Det  

 er således den sygemeldte, der har bevisbyrden for, at der ikke er udvist  

 grov uagtsomhed, fx ved at provokere eller unødigt deltage i slagsmålet.
 Hvis lønmodtageren fx kan godtgøre, at den pågældende selv er blevet  

 overfaldet eller nødvendigvis har måttet gribe ind, når en tredjemand er  

 blevet overfaldet, anses den pågældende ikke for at have udvist grov  

 uagtsomhed.
 Handlingsforløb og ansvarsfordeling må i tvivlstilfælde søges oplyst ved  

 vidneerklæringer.
Beruselse 48. Hvis beruselse klart er årsagen til en skades  

 eller sygdoms opståen, anses denne for pådraget ved grov uagtsomhed.
Selvmordsforsøg 49. Sygefravær, der skyldes selvmordsforsøg, anses  

 normalt ikke for pådraget ved forsæt eller grov uagtsomhed.
Overtrædelse af færdselsloven 50. Sygefravær, der skyldes alvorlige overtrædelser af  

 færdselsloven, vil normalt blive anset for pådraget ved grov uagtsomhed.
 Begrebet grov uagtsomhed omfatter således følgende:
 Ved mindre grove overtrædelser af færdselsloven anses handlingen ikke  

 nødvendigvis for at være groft uagtsom.
Hvis en lønmodtager kommer til skade ved et færdselsuheld, og kun  

 modparten får tillagt skylden, har den pågældende normalt ikke pådraget sig  

 skaden ved grov uagtsomhed.
Arbejdsgiveren har i så fald mulighed for at  

 rejse regreskrav mod skadevolderen.
Risikobetonede bierhverv 51. Når en skade indtræder under udøvelsen af et  

 bierhverv, er såvel hovedarbejdsgiveren som en eventuel arbejdsgiver i  

 bierhvervet normalt dagpengeforpligtet, medmindre lønmodtageren har udvist  

 grov uagtsomhed i det konkrete tilfælde.
Hvis lønmodtageren fx har udvist  

 grov uagtsomhed i bierhvervet, er begge arbejdsgivere fritaget for  

 dagpengepligten.
Det er ikke grov uagtsomhed, blot fordi bierhvervet er  

 særlig risikobetonet, (fx udsmider).
 Når det gælder skader, der er pådraget under udøvelse af hverv som  

 frivillig eller honorarlønnet (ikke fastan-sat) brandmand, har Kommunernes  

 Landsforening henstillet, at kommumunen - som driftsudgift for brandvæsenet -  

 refunderer hovedarbejdsgiveren dagpengeudgifterne til den tilskadekomne  

 medarbejder.
 Tjeneste i hjemmeværn, civilforsvaret mv.
52. Efter lovens § 8, stk. 5, bortfalder retten til  

 dagpenge fra den private arbejdsgiver, hvis den ansatte har pådraget sig  

 sygdommen under tjeneste, som er omfattet af lov om erstatning til skadelidte  

 værnepligtige m.fl.
Der ydes i stedet dagpenge af kommunen fra 1. hele  

 fraværsdag, jf. lovens § 21.
 Begrundelsen herfor er, at det ikke findes hensigtsmæssigt, at risikoen  

 påhviler den private arbejdsgiver af hensyn til rekrutteringen til disse  

 former for frivillig tjeneste.
 Retten til dagpenge består dog i forhold til en offentlig arbejdsgiver,  

 hvis de sædvanlige betingelser for dagpengeret er opfyldt.
Tilknytningen mellem det aktuelle sygefravær og den uagtsomme handling 53. Fritagelse for dagpengepligten forudsætter, at det  

 aktuelle sygefravær har en vis umiddelbar tidsmæssig forbindelse med den  

 groft uagtsomme handling.
 En arbejdsgiver er således ved senere sygefravær forpligtet til at betale  

 dagpenge til en lønmodtager, der sygemeldes på grund af følgerne af en gammel  

 skade, selvom lønmodtageren oprindelig havde pådraget sig skaden ved grov  

 uagtsomhed.
Overtrædelse af sikkerhedsforskrifter på arbejdspladsen 54. Hvis en sygdom opstår, fordi lønmodtageren har  

 overtrådt en sikkerhedsforskrift, anses sygdommen normalt for pådraget ved  

 grov uagtsomhed, hvis sikkerhedsforskriften er påbudt af Arbejdstilsynet  

 eller er vedtaget af virksomhedens sikkerhedsudvalg, og lønmodtageren er  

 orienteret herom.
Fortielse af helbredsoplysninger 55. Retten til dagpenge fra arbejdsgiveren bortfalder,  

 hvis lønmodtageren har fortiet helbredsoplysninger af væsentlig betydning for  

 ansættelsesforholdet eller under ansættelsen har fortiet helbredsoplysninger,  

 der har betydning for arbejdsgiverens mulighed for at frigøre sig fra  

 dagpengepligten ved en aftale efter lovens § 28.
 Lønmodtageren har ikke alene pligt til at give oplysninger om  

 helbredsforholdene, når arbejdsgiveren beder om det, men skal også på eget  

 initiativ oplyse herom.
 Hvis der kunne være indgået en § 28-aftale inden sygefraværet, hvis  

 lønmodtageren i tide havde oplyst om sine helbredsforhold, fritages  

 arbejdsgiveren for dagpengepligten.
Fortielse ved ansættelsen 56. Ved bedømmelsen af, om der foreligger fortielse af  

 helbredsoplysninger, der har væsentlig betydning for ansættelsesforholdet,  

 lægges der især vægt på følgende forhold:
- om lønmodtageren har været sygemeldt i lang tid eller i gentagne  

 tilfælde på grund af samme sygdom før ansættelsen hos den nuværende  

 arbejdsgiver, - om lønmodtageren har været klar over, at der var en reel risiko for, at  

 samme sygdom ville medføre ny sygemelding, - om lønmodtageren har fået besked om, at der senere skal ske indlæggelse  

 eller ambulant behandling på sygehus eller tilsvarende  

 behandlingsinstitution.
 Arbejdsgiveren fritages kun for dagpengepligten, hvis lønmodtagerens  

 sygefravær skyldes den lidelse, som lønmodtageren har undladt at oplyse om.
Fortielse under ansættelsen 57. I tilfælde, hvor sygdommen først opstår efter  

 ansættelsen, har lønmodtageren også oplysningspligt, hvis der er tale om en  

 sygdom, der kunne danne grundlag for indgåelse af en § 28-aftale.
 Det drejer sig om følgende tilfælde:
 Hvis arbejdsgiveren senere får oplysning om lidelsen eller behandlingen og  

 ikke tager initiativ til at indgå en § 28-aftale, kan arbejdsgiveren ikke ved  

 senere sygemeldinger blive fritaget for at betale dagpenge med henvisning til  

 fortielse.
Arbejdskonflikter 58. Efter lovens § 8, stk. 4, nr. 3 bortfalder retten  

 til sygedagpenge fra arbejdsgiveren under strejke eller lockout.
Det betyder,  

 at arbejdsgiverens pligt til at udbetale dagpenge bortfalder under en  

 arbejdskonflikt - bortset fra overenskomststridig lockout - som lønmodtageren  

 ville have været omfattet af, hvis pågældende ikke var sygemeldt.
Kommunen skal betale dagpenge under en arbejdskonflikt, når det drejer sig  

 om en overenskomststridig lockout (forskud på dagpenge efter lovens § 31,  

 stk. 1), eller når lønmodtageren har været sygemeldt mindst 2 uger før  

 konflikten, eller når lønmodtageren er sygemeldt inden en overenskomstmæssig  

 arbejdskonflikt.
I disse tilfælde anses den manglende indtjening under hele  

 sygeperioden for at være forvoldt af uarbejdsdygtighed på grund af sygdom.
Dagpenge under overenskomstmæssige konflikter (lockout og strejke) 59.
Hvis sygdommen er opstået inden konfliktens begyndelse, skal  

 arbejdsgiveren betale dagpenge indtil konflikten, forudsat at den periode,  

 hvori arbejdsgiveren er forpligtet til at betale dagpenge, ikke er udløbet  

 forinden.
Derefter overtager kommunen dagpengeudbetalingen.
Hvis konflikten  

 ikke varer så længe, kan arbejdsgiverens dagpengepligt genopstå.
Det er en  

 forudsætning for arbejdsgiverens pligt til at genoptage dagpengeudbtalingen,  

 at lønmodtageren - eventuelt efter fortrædigelsesklausul i forligsdokumentet  

 - er genantaget ved konfliktens ophør og har sygemeldt sig på ny efter lovens  

 § 6.
Hvis sygdommen er opstået efter, at konflikten er trådt i kraft, har  

 arbejdsgiveren ikke pligt til at betale dagpenge under konflikten.
Der vil  

 heller ikke kunne udbetales dagpenge af kommunen.
 Efter konflikten er der ret til dagpenge fra arbejdsgiveren fra 1.  

 fraværsdag efter konfliktens ophør, hvis lønmodtageren er genantaget og har  

 sygemeldt sig hurtigst muligt efter konfliktophøret, jf. lovens § 6.
Dagpenge under overenskomststridige konflikter 60.
A.
Lockouter Arbejdsgiveren har pligt til at betale dagpenge under sygdom, der er  

 indtruffet både før og efter, at lockouten er iværksat, da en  

 overenskomststridig lockout ikke afbryder arbejdsforholdet.
 Nægter arbejdsgiveren at betale dagpenge, skal kommunen betale forskud på  

 dagpenge efter lovens § 31, stk. 1.
B.
Strejker Hvis sygdommen er indtrådt inden strejkens begyndelse, har arbejdsgiveren  

 pligt til at betale dagpenge indtil strejken og efter strejken i resten af  

 den periode, hvor arbejdsgiveren skal betale dagpenge, regnet fra 1. sygedag  

 før konfliktperioden, der medregnes i denne periode.
Det er en forudsætning  

 for arbejdsgiverens pligt til at genoptage dagpengeudbetalingen, at  

 lønmodtageren er genantaget og har sygemeldt sig på ny efter lovens § 6.
 Hvis den periode, hvor arbejdsgiveren skal betale dagpenge, ikke er  

 udløbet ved strejkens begyndelse, betaler kommunen ikke dagpenge under  

 strejken.
 Har sygeperioden varet 2 uger eller mere ved strejkens begyndelse,  

 fortsætter kommunen dagpengeudbetalingen under strejken.
 Hvis sygdommen er opstået under strejken, er der hverken ret til dag-penge  

 fra arbejdsgiveren eller kommunen, så længe strejken varer.
Efter strejken har arbejdsgiveren den almindelige forpligtelse til at  

 betale dagpenge.
Det er dog en forudsætning, at lønmodtageren er genantaget  

 efter strejkens ophør, og at sygefraværet hurtigst muligt er meldt til  

 arbejdsgiveren, jf. lovens § 6.
Beskæftigelseskravet efter lovens §§ 3 og 4 ved sygdom opstået kortere tid  

 efter konflikten 61. Når sygdommen først indtræder efter konfliktens  

 ophør, er lønmodtageren berettiget til dagpenge, hvis beskæftigelsen før og  

 efter konflikten udgør mindst 120 timer inden for de sidste 13 uger.
Der ses  

 her bort fra konfliktperioden, der betragtes som en død periode.
 En konfliktperiode medregnes ikke ved opgørelse af, om  

 beskæftigelseskravet efter lovens § 4, stk. 1, har været opfyldt.
Sygemeldte, der ikke er i konflikt Sygemeldte lønmodtagere, der ikke direkte er omfattet af en  

 arbejdskonflikt, har ret til dagpenge fra arbejdsgiveren.
 Hjemsendes de fra arbejdet i anledning af arbejdsstandsningen, er kommunen  

 kun forpligtet til at betale dagpenge i sygdomstilfælde, hvis de pågældende  

 ville være berettiget til arbejdsløshedsdagpenge, eller de iøvrigt kan  

 dokumentere en manglende indtjening, som er forvoldt af sygdommen.
Fængsling og foranstaltninger, der træder i stedet derfor 62. Der kan ikke ydes sygedagpenge til personer, som  

 er underkastet frihedsberøvelse, mv. varetægtsfængsling, idømt fængsel eller  

 anden foranstaltning, der træder i stedet for straf, fx dom til indlæggelse  

 til behandling i psykiatrisk hospital eller dertil svarende institution  

 (behandlingsdom).
 Begrundelsen herfor er, at den mistede indtjening primært skyldes  

 frihedsberøvelsen og ikke uarbejdsdygtigheden.
 Hvis den pågældende med Kriminalforsorgens tilladelse har arbejdet uden  

 for fængslet på det almindelige arbejdsmarked, er der ret til sygedagpenge  

 efter de almindelige regler på grundlag af timeindtægten.
Stationær helbredstilstand 63. Dagpengene kan ikke standses alene fordi lægerne  

 vurderer, at tilstanden nu er stationær.
I sådanne tilfælde skal kommunen  

 straks tage stilling til, om der er mulighed for, at den pågældende kan vende  

 tilbage til arbejdsmarkedet eventuelt efter revalidering, eller om der skal  

 ansøges om førtidspension, se iøvrigt kapitel XIII.
Aftaler mellem lønmodtagere og arbejdsgivere om arbejdsgiverens ret til at få refusion af dagpenge (lovens § 28).
Betingelser 64. Arbejdsgivere og lønmodtagere kan indgå en aftale,  

 hvorefter arbejdsgiveren får ret til at få refunderet et beløb, der svarer  

 til de dagpenge, som lønmodtageren har ret til i de 2 første uger af  

 sygefraværet, jf. lovens § 28.
Aftalen kan indgås, når lønmodtagerens sygdomsrisiko er væsentligt forøget  

 på grund af en langvarig og/eller kronisk lidelse, således at lidelsen  

 skønnes at medføre mindst 10 fraværsdage på et år.
Ved vurderingen af, om der  

 foreligger en sådan sygdomsrisiko må der lægges vægt på lægens skøn.
I  

 tvivlstilfælde kan det hidtidige fravær på grund af lidelsen tillægges  

 betydning.
Ved vurderingen af fraværsrisikoen må der desuden tages hensyn til  

 arbejdets karakter.
Derfor kan det forekomme, at en aftale kan godkendes i  

 relation til et arbejdsforhold, men må afvises i et andet.
En § 28-aftale kan desuden indgås for en kortere, nærmere afgrænset  

 periode, hvis lønmodtageren skal indlægges eller gå til ambulant behandling  

 og dette var besluttet på ansættelsestidspunket.
Det samme gælder, når  

 arbejdsgiveren i et bestående arbejdsforhold allerede har udbetalt dagpenge i  

 2 uger inden for de sidste 12 måneder for samme lidelse forud for en  

 indlæggelses/behandlings påbegyndelse, mv. i tidligere, afsluttede  

 sygeperioder.
 Der er således ikke noget krav om, at 2-ugersperioden skal være een  

 sammenhængende periode.
 Aftalen kan indgås, selvom indlæggelsen/behandlingerne finder sted på  

 andre behandlingsinstitutioner end sygehuse.
 En godkendt § 28-aftale omfatter også refusion af dagpenge udbetalt i  

 forbindelse med efterbehandlinger, kontrolundersøgelser og nødvendig  

 rekreation.
Når aftalen indsendes til kommunen, skal der foreligge oplysning om,  

 hvornår indlæggelsen eller den ambulante behandling blev besluttet og om det  

 omtrentlige tidspunkt for indlæggelsen eller behandlingen.
Lægens udtalelse  

 skal ledsages af sygehusets eller behandlingsinstitutionens attestation enten  

 i form af journaludskrift eller genpart af sygehusets eller institutionens  

 indkaldelse.
Endvidere må en eventuel rekreationsperiodes nødvendighed være  

 særskilt attesteret af læge eller sygehus.
 Det må understreges, at det er en betingelse, når det drejer sig om  

 egentlige ambulante behandlinger, efterbehandlinger og kontrolundersøgelser,  

 at disse enten medfører hele fraværsdage eller giver ret til nedsatte  

 dagpenge.
 § 28-aftaler, der er indgået på grund af indlæggelse eller ambulant  

 behandling, omfatter ikke senere egentlige sygeperioder efter arbejdets  

 genoptagelse, selv om den nye sygemelding står i forbindelse med den lidelse,  

 der er blevet behandlet under indlæggelsen eller de eventuelle  

 efterbehandlinger.
Aftalens gyldighed 65. Aftalen indgås skriftligt og skal godkendes af  

 kommunen.
 Aftalen har gyldighed fra og med datoen for aftalens indgåelse, også når  

 aftalen indgås under en fraværsperiode.
Tilbagedatering af § 28-aftaler, fx fra en sygeperiodes begyndelse, kan  

 ikke godkendes.
Er der forløbet flere dage mellem aftaledatoen og dagen for  

 indsendelsen til godkendelse, kan kommunen i givet fald godkende aftalen med  

 virkning fra modtagelsesdatoen.
 En § 28-aftale kan højst gælde for et år ad gangen og omfatter kun fravær,  

 på grund af den lidelse, der er anført på DP 211.
Hvis lønmodtageren er fraværende af anden sygdomsårsag, har arbejdsgiveren  

 ikke ret til refusion.
Kommunen tager stilling til, om sygdommen er omfattet  

 af aftalen.
 Er lønmodtageren flyttet til en anden kommune efter aftalens godkendelse,  

 gælder aftalen over for den nye bopælskommune uden fornyet godkendelse.
Aftalen forudsættes efter loven indgået mellem lønmodtageren og en bestemt  

 arbejdsgiver.
Der skal derfor indgås en ny aftale, når lønmodtageren skifter  

 arbejdsplads.
Aftalen med den nye arbejdsgiver vil dog normalt kunne godkendes uden  

 fornyet lægeerklæring, hvis det drejer sig om arbejde inden for samme branche  

 eller arbejdsområde, og således også i forbindelse med  

 virksomhedsoverdragelse.
Kommunen vil i sådanne tilfælde kunne give den nye  

 arbejdsgiver et telefonisk forhåndstilsagn om godkendelse.
 Aftalen kan ikke fornyes, når lønmodtagerens fravær på grund af lidelsen i  

 det forløbne år ikke har medført mindst 10 fraværsdage, medmindre der ved  

 aftalens udløb er sket væsentlige ændringer i lønmodtagerens arbejdsmæssige  

 eller helbredsmæssige forhold.
Før en aftale udløber, må kommunen give aftalens parter besked om, at der  

 i givet fald må indgives ansøgning om forlængelse af § 28-aftalen.
Efter den  

 dato, hvor den oprindelige aftale udløber, bærer arbejdsgiveren risikoen,  

 medmindre der allerede er indsendt ansøgning om forlængelse af aftalen, og  

 denne bliver godkendtaf kommunen.
Mens godkendelsesspørgsmålet er under  

 behandling, kan dagpenge udbetales af kommunen, som afkræver arbejdsgiveren  

 beløbet, hvis aftalen ikke fortsat godkendes.
Alle lønmodtagere, dvs. også funktionærer og lærlinge, har mulighed for at  

 indgå en § 28-aftale, hvad enten de har ret til løn eller dagpenge under  

 sygdom, og uanset om de er privat eller offentligt ansatte.
Dette gælder også  

 personer, der får social pension.
Aftaler, der er indgået efter den tidligere dagpengelovs § 12 er fortsat  

 gældende.
Skal disse fornys, skal det ske efter lovens § 28.
 Revalidering mv.
66. Der vil ofte være mulighed for at indgå en §  

 28-aftale i revalideringstilfælde, hvor den pågældende under oplæringen eller  

 optræningen oppebærer løn.
I mange tilfælde vil en § 28-aftale være en  

 betingelse for, at et sådant arbejdsforhold kan etableres.
 Det er derfor vigtigt, at kommunerne vejleder arbejdsgiverne om denne  

 mulighed.
Dagpengenes størrelse og beregning Timeindtægt 67. Dagpengene beregnes som hovedregel på grundlag af  

 den timeindtægt, som lønmodtageren ville være berettiget til under  

 sygefraværet, og beregningsgrundlaget er ens uanset om dagpengene udbetales  

 af arbejdsgiveren eller kommunen.
 Når timetallet og timefortjenesten er kendt under sygefraværet, beregnes  

 dagpengene ved at gange timetallet med den aktuelle fortjeneste pr. time.
I timefortjenesten indgår foruden grundlønnen sædvanlige tillæg, såsom  

 dyrtidstillæg, personlige tillæg etc.
Derimod omfatter timefortjenesten ikke  

 feriegodtgørelse, søgnehelligdagsbetaling, pensions- og ATP-bidrag.
Dagpengene pr. time kan dog højst udgøre det beløb, der er nævnt i lovens  

 § 9, stk. 2 divideret med den normale overenskomstmæssige ugentlige  

 arbejdstid indenfor DA/LO området pr. 2. april 1990 37,5 timer (timemax.) Timemaksimum udgør således indtil 1. juli 1990 63,92 kr. pr. time.
Det maksimale dagpengebeløb reguleres hvert år den 1. juli med virkning  

 fra den mandag, der ligger nærmest reguleringstidspunket med en procent, der  

 fastsættes på finansloven.
I forbindelse med denne regulering bekendtgøres  

 timemaksimum for det kommende år.
I timetallet under sygefraværet indgår regelmæssigt forekommende  

 overarbejde.
Ekstraordinært overarbejde indgår kun i de tilfælde, hvor  

 omfanget kan dokumenteres.
Ved opgørelsen af timetallet ses der bort fra  

 planlagte ferie- og fridage, da lønmodtageren ikke kan afholde ferie under  

 sygdom, der indtræder før varslet ferie.
 Hvis lønmodtageren sædvanligvis har flere timer pr. uge end den normale  

 overenskomstmæssige arbejdstid, vil pågældende i de første 2 uger af  

 sygeperioden kunne få udbetalt dagpenge på grundlag af det faktiske timetal  

 ganget med timefortjenesten, der højst kan udgøre timemaksimum.
 Efter de første 2 ugers fravær kan dagpengene pr. uge ikke udgøre mere end  

 det beløb, der er nævnt i lovens § 9, stk. 2. Om arbejdsturnus se pkt. 70.
 Fra 2. juli 1990 vil det højeste dagpengebeløb udgøre 2.457 kr. pr. uge og  

 timemaksimum 2.457 : 37 1/2 = 65,52 kr.
Dagpengebeløbet kan som hovedregel ikke ændres efter de 2 første uger af  

 sygeperioden.
I ganske særlige situationer vil dagpengebeløbet dog kunne  

 ændres, når den mistede indtægt afviger væsentligt fra indtægten i  

 begyndelsen af sygefraværet, fx ved ændringer i ansættelsesforholdet som ved  

 overgang fra lærling til svend, aftalt skifte fra fuldtidsbeskæftigelse til  

 deltidsbeskæftigelse mv.
 Nedsatte dagpenge beregnes ved at gange antallet af timer, hvor  

 lønmodtageren er fraværende på grund af delvis uarbejdsdygtighed, med  

 timefortjenesten.
Kombinerede tilfælde, flere indtægtsgrundlag 68. Når lønmodtageren har to eller flere  

 beskæftigelser og sygemeldes i disse, har den pågældende i de 2 første uger  

 ret til at få dagpenge beregnet på grundlag af hver beskæftigelse, dvs. den  

 mistede timeindtægt i hvert af beskæftigelsesforholdene, dog begrænset af  

 timemaksimum.
 I disse tilfælde kan den samlede dagpengeudbetaling efter de første 2 uger  

 heller ikke overstige det maksimale beløb pr. uge, jf. lovens § 9, stk. 2.
 Såfremt der er tale om lønmodtagerforhold kombineret med selvstændig  

 erhvervsvirksomhed, hvor der er tegnet frivillig forsikring, kan dagpengene,  

 beregnet på grundlag af den frivillige forsikring og indtægten som  

 lønmodtager, i de første 3 uger, jf. lovens § 20, stk. 4, overstige det  

 maksimale dagpengebeløb pr. uge.
 Udbetales dagpenge fra flere offentlige arbejdsgivere, reduceres dagpenge  

 efter de første 2 uger forholdsmæssigt i hvert af forholdene.
Udbetales der dagpenge både fra kommunen og en offentlig arbejdsgiver,  

 supplerer kommunen efter de første 2 uger kun op til det maksimale  

 dagpengebeløb pr. uge.
Udbetales der løn under sygdom og er lønnen mindre end  

 de beregnede dagpenge, udbetales det manglende beløb som supplement til  

 lønnen.
 Deltidsarbejde, arbejdsfordeling mv.
69. Uanset beskæftigelsens omfang og tidsmæssige  

 placering udbetales dagpenge kun for de mistede fraværstimer.
Beregningen  

 foretages på grundlag af antal mistede timer pr. arbejdsdag, og den aktuelle  

 timefortjeneste, begrænset af timemaksimum.
 Dagpengene inden for en uge kan efter de første 2 uger dog ikke overstige  

 det ugentlige maksimum.
 Ved arbejdsfordeling, hvor der foreligger en fast skemalagt aftale om, på  

 hvilken måde arbejdsfordelingen tilrettelægges, følges samme princip som ved  

 deltidsarbejde.
Arbejdsfordeling foreligger, når der i de arbejdsfri perioder er tale om  

 en suspension af ansættelsesforholdet, således at lønmodtageren på det  

 aftalte tidspunkt for arbejdets genoptagelse genindtræder i sine rettigheder  

 (anciennitet, opsigelsesvarsler mv.) Hvis der derimod er tale om en reel  

 opsigelse med løs aftale om eventuelt nyt arbejde, uden at tidspunket for  

 dette er fastsat, betragtes tilfældet ikke som arbejdsfordeling, men som  

 almindelig opsigelse af et ansættelsesforhold.
I det tilfælde skal  

 arbejdsgiveren ikke betale dagpenge for sygdom, der begynder efter  

 arbejdsophøret.
Ved sygdom under arbejdsfordeling regnes den periode, hvori arbejdsgiveren  

 skal betale dagpenge, fra og med 1. hele sygedag, uanset om denne skulle have  

 været en arbejdsdag eller en arbejdsfri dag.
Arbejdsgiveren udbetaler  

 dagpenge for de dage, hvor lønmodtageren skulle have arbejdet.
Hvis  

 lønmodtageren ville have ret til arbejdsløshedsdagpenge, udbetales dagpengene  

 af kommunen for de arbejdsfri dage.
 Princippet om deling af udbetalingen af dagpenge mellem arbejdsgiveren og  

 kommunen gælder således, uanset om 1. sygedag skulle have været en arbejdsdag  

 eller en arbejdsfri dag.
 I de tilfælde, hvor arbejdsfordelingen er aftalt som en generel  

 arbejdstidsforkortelse pr. dag eller pr. uge, betaler arbejdsgiveren dagpenge  

 efter lovens § 9, stk. 1, 1. pkt.
 Hvis dagpengene fra arbejdsgiveren er mindre end dagpengenes maksimum pr.  

 uge, udbetaler kommunen supplerende dagpenge for de arbejdsfri timer eller  

 dage under forudsætning af, at der ville være ret til arbejdsløshedsdagpenge  

 for disse timer eller dage.
 Det er en forudsætning for korrekt udbetaling, at det af arbejdsgiverens  

 oplysninger på anmodningsblanketten klart fremgår, hvorledes  

 arbejdsfordelingsordningen på den enkelte virksomhed er tilrettelagt.
Fast arbejdsturnus og holddriftsordning 70. For holddriftsarbejdere og andre lønmodtagere, der  

 er beskæftiget i en bestemt arbejdsturnus med skiftende ugentlig/daglig  

 arbejdstid, beregnes dagpenge på grundlag af det faktiske timetal ganget med  

 timefortjenesten.
For disse lønmodtagergrupper udbetales dagpengene på  

 grundlag af det faktiske timetal, selvom timetallet overstiger den normale  

 overenskomstmæssige arbejdstid i timer pr. uge.
 Efter de første 2 ugers sygdom kan dagpengene gennemsnitligt pr. uge i de  

 efterfølgende turnusperioder ikke udgøre mere end det beløb, der er nævnt i  

 lovens § 9, stk. 2.
 Dagpengene pr. kalenderuge kan i dette tilfælde godt overskride  

 ugemaksimum, men må pr. time ikke overskride det beregnede timemaksimum:  

 2.397 kr.
------------------------------- Eksempler.
 Ad a.
 Eksempel 1.
 Lønmodtageren arbejder 40 timer hveranden uge efter en på forhånd fastlagt  

 vagtordning.
 Lønmodtageren tjener 70 kr. i timen.
 Dagpengene udgør 63,92 kr. (timemax.) x 40 timer.
 Da dagpenge for hele turnusperioden (2 uger) ikke overstiger 2 x ugemax.,  

 vil den pågældende være berettiget til timemax. x 40 timer.
 Eksempel 2.
 Lønmodtageren arbejder 55 timer een uge og 20 timer i den følgende uge.
 Dagpengene udgør:
 55 x timemax. og 20 x timemax. pr. uge.
 Når kommunen udbetaler dagpenge, udbetales i den første uge 55 x timemax.  

 og i den næste uge 20 x timemax.
 Og så fremdeles i sygeperioden, idet dagpengenes højeste beløb  

 gennemsnitligt for hele turnusperioden ikke overskrides, jf. bekg. § 31, stk.  

 2.
 Ad b.
 Eksempel 1.
 Lønmodtageren arbejder 60 timer een uge, 30 timer den følgende uge, 30  

 timer i uge 3 og 40 timer i uge 4.
 Pågældendes timefortjeneste ligger over timemaksimum.
 I de første 2 uger af sygeperioden, der begynder i den uge, hvor  

 lønmodtageren skulle arbejde 60 timer, vil lønmodtageren få udbetalt 60 x  

 63,92 kr. og 30 x 63,92 kr.
 I de følgende 4 uger beregnes timemax. ved at dividere ugemaksimum med det  

 gennemsnitlige antal arbejdstimer pr. uge for hele turnusperioden.
 Kommunen udbetaler 30 x det beregnede timemax., 40 x det beregnede  

 timemax., 60 x det beregnede timemax. og 30 x det beregnede timemax.
 Eksempel 2.
Lønmodtageren arbejde 80 timer hveranden uge.
Lønmodtageren tjener 65 kr.  

 i timen.
Dagpengene udgør 63,92 kr. (timemax.) x 80 timer = 5.120 kr. for hele  

 turnusperioden.
I de første 2 uger vil lønmodtageren få hele beløbet  

 udbetalt.
Efter de første 2 uger kan lønmodtageren maksimalt få udbetalt 4.794 (2 x  

 ugemax.) divideret med det gennemsnitlige antal arbejdstimer pr. uge for hele  

 turnusperioden.
Kommunen udbetaler 80 timer x det beregnede timemax. hver  

 anden uge.
Dagpenge til lønmodtagere med skiftende indtjening 71. I de tilfælde, hvor den aktuelle indtjening ikke  

 er egnet til beregning af dagpenge, anvendes i stedet den gennemsnitlige  

 indtjening pr. time inden for de seneste 4 uger før sygdommens indtræden, jf.  

 lovens § 9, stk. 1, 2. pkt.
Hvis der fx er tale om en lønmodtager med akkordaflønning, hvor må den gennemsnitlige indtjening pr. time i de seneste 4 uger (evt.
 13 uger) før sygdommens indtræden lægges til grund for beregningen af  

 dagpenge, jf. bekg. § 30, stk. 1 og 3.
 Dagpengene udbetales, uanset den uregelmæssige arbejdstid og/ eller  

 timefortjeneste med lige store beløb pr. arbejdsdag eller uge begrænset af  

 timemaksimum og efter de første 2 uger begrænset af ugemaksimum.
Prorata-reglen 72. Prorata-reglen bygger i modsætning til  

 beregningsreglerne for deltidsarbejde på den forudsætning, at lønmodtageren  

 sædvanligt oppebærer en fuld ugeløn på grundlag af det normale antal  

 arbejdstimer pr. uge ved heltidsbeskæftigelse inden for det pågældende fag.  

 Prorata-reglen anvendes i de situationer, hvor der er produktionsstop på  

 grund af råvaremangel, vejrlig og lignende, og en normal arbejdsuge afbrydes  

 midlertidigt som følge af disse forhold.
I de situationer sker beregningen af dagpenge for de enkelte fraværsdage i  

 ugen efter reglen i lovens § 9, stk. 1, på grundlag af det normale antal  

 arbejdstimer pr. uge og ugelønnen ved fuld arbejdstid.
Dagpengene pr.  

 arbejdstime må ikke overstige timemaksimum.
 Hvis timefortjenesten ikke kendes, anvendes den gennemsnitlige indtjening  

 pr. time i de sidste 4 uger før sygdommens indtræden.
 Arbejdsgiveren er kun forpligtet til at betale dagpenge for de arbejdsdage  

 eller timer, hvor hele virksomhedens produktion ikke er standset, mens  

 kommunen betaler dagpenge for de dage eller timer, hvor pågældende ville være  

 ledig med ret til arbejdsløshedsdagpenge på grund af det midlertidige  

 produktionsstop.
Lønmodtagere med ukendt arbejdstid 73. Når den faktiske arbejdstid ikke kan opgøres for  

 lønmodtagere, anvendes samme beregningsmåde som efter ATP-loven ved  

 opgørelsen af det gennemsnitlige ugentlige antal arbejdstimer inden for de  

 sidste 4 uger før sygdommens indtræden.
Hvert år i begyndelsen af januar  

 måned offentliggøres den timefortjeneste, der skal anvendes for det  

 indeværende kalenderår.
 Timefortjenesten er for 1990:
86,06 for mandlige lønmodtagere og 76,94 for kvindelige lønmodtagere.
 Den samlede udbetalte løn divideres med ATP-lovens timefortjeneste,  

 hvorved det gennemsnitlige antal arbejdstimer fremkommer.
 Da timefortjenesten ikke kendes for denne gruppe, skal dagpengene ved  

 sygefravær af fx 1 uges varighed beregnes på grundlag af det i henhold til  

 ovenstående beregnede gennemsnitlige ugentlige timetal ganget med det til  

 enhver tid gældende timemaksimum efter lovens § 9, stk. 2.
 For provisionslønnede sælgere sker beregningen af arbejdstiden på grundlag  

 af den i ATP-loven nævnte timefortjeneste og den gennemsnitlige ugentlige  

 indtægt inden for de sidste 9 måneder før sygdommens indtræden.
 Dagpengene udbetales efter en 5 dages uge med lige store andele pr. dag,  

 med mindre andet er oplyst, og kan, bortset fra de 2 første uger højst udgøre  

 det maksimale ugentlige dagpengebeløb, jf. lovens § 9, stk. 2.
Søgnehelligdage 74. Der ydes ikke dagpenge, når der i den periode,  

 hvor arbejdsgiveren skal udbetale dagpenge indtræder arbejdsfri dage, fx  

 søgnehelligdage.
Dette gælder, hvad enten den sygemeldte er omfattet af en  

 søgnehelligdagsopsparingsordning eller ikke har en sådan ordning.
 Såfremt den sygemeldte er beskæftiget inden for fuldlønsområdet, dvs. hvor  

 der udbetales en fuld uge- eller månedsløn uanset søgnehelligdage, betyder  

 disse intet for beregningen af dagpengene.
 Efter de 2 første uger af en sygeperiode og ved barsel har det ingen  

 betydning, at der indgår søgnehelligdage i perioden, uanset om dagpengene  

 udbetales af kommunen eller af en offentlig arbejdsgiver.
Beregning af sygedagpenge tilarbejdsløse 75. Efter lovens § 9, stk. 3 skal personer, der  

 modtager arbejdsløshedsdagpenge ved sygefraværets begyndelse, altid have det  

 samme beløb i sygedagpenge, som de kunne have fået udbetalt i  

 arbejdsløshedsdagpenge, hvis sygdommen ikke var indtrådt.
 Det samme gælder for de personer, der har ret til uddannelses- eller  

 iværksætterydelse efter lov om arbejdstilbud til ledige og for de personer,  

 der ved deltagelse i kurser efter lov om arbejdsmarkedsuddannelser, modtager  

 en godtgørelse som erstatning for arbejdsløshedsdagpenge.
 Personer, der modtager voksenuddannelsesstøtte, som godtgørelse for tab af  

 lønindtægt eller anden erhvervsindtægt end lønindtægt ved deltagelse i  

 undervisning i arbejdstiden, vil ved sygefravær have ret til sygedagpenge, i  

 det omfang voksenuddannelsesstøtten bortfalder på grund af sygdommen.
Supplerende arbejdsløshedsdagpenge 76. Når det af anmodningsblanket DP 200 B fremgår, at  

 den sygemeldte og delvis arbejdsledige lønmodtager umiddelbart før  

 sygeperioden har modtaget supplerende arbejdsløshedsdagpenge, har den  

 sygemeldte både ret til dagpenge fra arbejdsgiveren for mistet løn, hvis  

 beskæftigelseskravet er opfyldt og ret til dagpenge fra kommunen for  

 bortfaldet af de supplerende arbejdsløshedsdagpenge under sygeperioden.
Sygedagpenge udbetalt på grundlag af supplerende arbejdsløshedsdagpenge 77. Sygedagpenge udbetales for det antal timer og med  

 det samme beløb, som den sygemeldte kunne have fået udbetalt i supplerende  

 arbejdsløshedsdagpenge, hvis pågældende ikke havde været syg.
 Sygedagpenge fra kommunen kan dog efter 2 uger ikke udgøre mere end  

 forskellen mellem dagpengene eller sygelønnen fra arbejdsgiveren og  

 dagpengenes højeste beløb, jf. lovens § 9, stk. 4.
Når lønmodtageren har et varierende men kendt antal arbejdstimer fra uge  

 til uge, således at de supplerende arbejdsløshedsdagpenge er forskellige i  

 hver udbetalingsperiode, beregnes sygedagpengene fra arbejdsgiveren på  

 grundlag af timetallet ganget med timefortjenesten.
Sygedagpengene fra  

 kommunen fastsættes på grundlag af de supplerende arbejdsløshedsdagpenge, som  

 den pågældende ellers ville have fået udbetalt i sygeperioden, jf. bekg. §  

 34, stk. 1.
I visse tilfælde kan arbejdsløshedskassen/arbejdsgiveren ikke oplyse, hvor  

 meget den sygemeldte lønmodtager efter virksomhedens produktionsforhold og  

 arbejdskollegers ledighed må antages at have haft ret til at modtage i  

 supplerende arbejdsløshedsdagpenge/sygedagpenge.
Sygedagpenge fra  

 arbejdsgiveren beregnes i disse tilfælde på grundlag af den gennemsnitlige  

 indtjening i de sidste 4 uger før sygdommens indtræden, jf. lovens § 9, stk.  

 1, 2. pkt.
Kommunen skal beregne sygedagpenge på grundlag af de supplerende  

 arbejdsløshedsdagpenge, som den pågældende gennemsnitligt har modtaget pr.  

 uge i de sidste 4 (hele) uger før sygdommens indtræden.
 Hvis den sygemeldte har haft delvis beskæftigelse i mindre end 4 uger før  

 sygdommen, beregnes sygedagpengene på grundlag af det ugentlige gennemsnit af  

 de supplerende arbejdsløshedsdagpenge, som den pågældende har modtaget i  

 dette kortere tidsrum, jf. bekg. § 34, stk. 2.
Sygedagpenge til efterlønsmodtagere og delpensionister 78. Da efterlønsmodtagere normalt ikke er tilknyttet  

 arbejdsmarkedet, er de i almindelighed ikke omfattet af  

 sygedagpengeordningen.
De vil under sygeperioder fortsat kunne modtage  

 efterløn.
Udbetaling af sygedagpenge vil derfor kun blive aktuel ved  

 sygefravær i umiddelbar tilknytning til eller under de tilladte begrænsede  

 arbejdsperioder på 200 timer inden for de sidste 12 måneder og kun ske på  

 grund-lag af erhvervsindtægten herfra, samt inden for de fastsatte 200  

 timer,jf. lov om arbejdsformidling og arbejdsløshedsforsikring mv. § 75 C.  

 200 timers-reglen betyder, at dagpengebetaling ophører, når  

 efterlønsmodtageren har opbrugt de 200 arbejds- og sygedagpengetimer indenfor  

 de sidste 12 måneder, idet en overskridelse af de fastsatte 200 timer  

 medfører, at retten til efterløn mistes.
Kommunen bør dog så vidt muligt være  

 opmærksom på, at efterlønsmodtageren ikke overskrider 200 timers kvoten.
 Det må i første række påhvile efterlønsmodtageren at orientere henholdsvis  

 arbejdsgiveren og kommunen om, for hvor mange timer, den pågældende kan  

 modtage sygedagpenge.
 Personer, der modtager delpension efter lov om delpension, er berettiget  

 til dagpenge på grundlag af erhvervsindtægten.
 Delpensionen fortsætter, sålænge den pågældende er berettiget til at  

 modtage dagpenge.
Beregning af dagpenge til frivillige i hjemmeværnet og civilforsvaret 79. Efter lovens § 21 har enhver, der i tjenesten  

 pådrager sig en arbejdsskade, som omfattes af lovgivningen om  

 arbejdsskadeforsikring, ret til dagpenge fra 1. fraværsdag efter  

 arbejdsskadens indtræden.
Beregningen af dagpengene sker for lønmodtagere efter reglerne i lovens §  

 9, jf. kapitel VIII.
Såfremt den tilskadekomne har indtægt ved selvstændig  

 erhvervsvirksomhed foretages beregningen efter lovens § 10, jf. pkt. 81.
 For personer, som normalt er uden beskæftigelse, foretages  

 dagpengeberegningen på grundlag af Arbejdsskadestyrelsens oplysninger om  

 årsløn, jf. pkt. 111.
Dagpenge under sygdom til selvstændige  

 erhvervsdrivende Betingelser for ret til dagpenge 80. Personer, der har indtægt ved selvstændig  

 erhvervsvirksomhed, har ret til dagpenge fra kommunen fra 1. fraværsdag efter  

 3 ugers sygdom.
Er der tegnet en frivillig forsikring, har den selvstændige  

 erhvervsdrivende og den medarbejdende ægtefælle dog ret til dagpenge fra 1.  

 hele fraværsdag, jf. pkt. 83.
 I særlige tilfælde, hvor uarbejdsdygtigheden er pådraget ved en  

 arbejdsskade, der er omfattet af arbejdsskadeforsikringslovgivningen, jf.  

 lovens § 21, er der ret til dagpenge fra 1. hele fraværsdag, jf. pkt. 111 og  

 112.
 Det er en betingelse for retten til dagpenge, at der inden for de sidste  

 12 måneder har været udøvet selvstændig erhvervsvirksomhed i væsentligt  

 omfang i mindst 6 måneder, heraf den seneste måned før fraværet.
 Udøvelse af selvstændig erhvervsvirksomhed anses som væsentlig, når den  

 gennemsnitlige ugentlige arbejdstid svarer til halvdelen af den fulde  

 overenskomstmæssige arbejdstid, der pt. er på 37 1/2 time.
 Selvstændige, der efter ophør af lønmodtagerjob og etablering af  

 selvstændig erhvervsvirksomhed ikke opfylder beskæftigelseskravet, har ret  

 til dagpenge, hvis de ville have været berettiget til dagpenge på grundlag af  

 den tidligere beskæftigelse som lønmodtager, jf. lovens § 4, stk.1.
 Kommunerne skal ikke føre nogen dyberegående kontrol med, om  

 beskæftigelseskravet er opfyldt, men blot stikprøvevis, og hvor man finder  

 særlig anledning hertil, undersøge om betingelserne er opfyldt.
Kommunerne kan i den forbindelse forlange, at den selvstændige afgiver  

 oplysninger, som sandsynliggør, at beskæftigelseskravet er opfyldt.
Som  

 dokumentation kan fx. fremlægges udskrifter fra toldmyndighederne, der viser  

 momsbevægelserne i det seneste år eller evt. driftsregnskaber, hvoraf  

 fremgår, at der har været en væsentlig økonomisk aktivitet i virksomheden.  

 Har der kun været en ringe omsætning i virksomheden, kan den selvstændige ved  

 fremlæggelse af anden dokumentation godtgøre, at beskæftigelseskravet er  

 opfyldt.
 Iøvrigt henvises til de erfaringer, som kommunerne har haft i forbindelse  

 med kommunernes kontrol af de selvstændiges opfyldelse af  

 beskæftigelsesbetingelserne efter delpensionsloven.
Beregning af dagpenge til selvstændige erhvervsdrivende 81. Dagpenge til selvstændige erhvervsdrivende  

 beregnes på grundlag af arbejdsfortjenesten ved erhvervsvirksomheden.
 Som beregningsgrundlag anvendes den seneste årsopgørelses oplysninger om  

 overskud af virksomhed og udlejningsejendom, korrigeret for renteudgifter og  

 renteindtægter, der vedrører virksomheden, indtægt overført til medarbejdende  

 ægtefælle, egne sygedagpenge og andet samt henlæggelser til investeringsfond.
 Dagpenge til medarbejdende ægtefæller beregnes på grundlag af den seneste  

 årsopgørelses oplysninger om det overskud, der er overført til den  

 medarbejdende ægtefælle i medfør af kildeskatteloven samt egne sygedagpenge.
 Dagpenge til en part i et registreret partnerskab, der er omfattet af  

 skattelovgivningens regler om medarbejdende ægtefæller, beregnes ligeledes  

 efter reglerne om dagpenge til medarbejdende ægtefæller.
 Dagpenge til selvstændige erhvervsdrivende og medarbejdende ægtefæller  

 beregnes efter en 6 dages uge med lige store andele pr. dag.
 Dagpenge på grundlag af selvstændig erhvervsindtægt kan pr. uge højst  

 udgøre det beløb, der er nævnt i lovens § 9, stk.2.
Dokumentation af arbejdsfortjeneste 82. Selvstændige, som ikke har tegnet en frivillig  

 forsikring efter lovens § 20 skal til brug for beregningen af dagpenge  

 fremlægge dokumentation for arbejdsfortjenesten ved den selvstændige  

 erhvervsvirksomhed.
Som dokumentation for arbejdsfortjenesten anvendes skattevæsenets  

 årsopgørelse for det seneste regnskabsår på grundlag af indgivet  

 selvangivelse.
Har skattevæsenet bevilget udsættelse med indsendelse af  

 selvangivelsen, anvendes i stedet årsopgørelsen for det senest forudgående  

 regnskabsår uden efterfølgende regulering i tilfælde af udsving i indtægten.
 Såfremt den selvstændige kun har drevet virksomhed i en kortere periode og  

 derfor ikke har kunnet indgive selvangivelse som selvstændig, anvendes som  

 dokumentation enten den seneste årsopgørelse som lønmodtager eller et  

 revisorattesteret regnskab for virksomheden, som opgøres efter samme  

 principper som årsopgørelsen.
 Selvstændige, der ikke kan præstere den fornødne dokumentation, har ikke  

 ret til dagpenge.
Den frivillige sikring Personkreds og optagelse 83. Efter lovens § 20 kan selvstændige  

 erhvervsdrivende og medarbejdende ægtefæller sikre sig dagpenge i de første 3  

 uger (egenperioden) af en sygeperiode.
 Personer, der har indgået en lønaftale efter kildeskattelovens § 25A, stk.  

 7, mellem ægtefæller, og derfor i kraft af en sådan aftale er ansat som  

 lønmodtager i virksomheden, kan ikke optages i den frivillige forsikring.
Selvstændige, der har en langvarig eller kronisk lidelse, der væsentligt  

 forøger sygdomsrisikoen, kan sikre sig dagpenge mod en præmieforhøjelse på 25  

 % af den gældende præmie.
Afgørelsen af om der er tale om et forøget  

 sygefravær, følger de retningslinier, der er fastsat for indgåelse af aftaler  

 efter lovens § 28, jf. pkt. 64. Til brug for denne afgørelse kan  

 Socialstyrelsen forlange en lægeerklæring, der betales af ansøgeren.
 Endelig kan personer, der har indtægt ved selvstændig erhvervsvirksomhed  

 uden for dansk område, blive optaget i ordningen, hvis de pågældende efter  

 bestemmelser i Nordisk konvention om social tryghed, EF-forordning nr.  

 1408/71 eller overenskomster med andre stater er omfattet af lovens regler om  

 dagpenge til selvstændige erhvervsdrivende, for så vidt angår beskæftigelsen  

 som selvstændig.
Ventetid 84. Anmodning om optagelse i forsikringsordningen sker  

 ved at udfylde og indsende en tilmeldingsblanket til Socialstyrelsen.
Kommunerne udleverer blanketten, på hvis bagside der er givet en kort  

 vejledning om ordningen.
Kommunen giver iøvrigt nærmere vejledning om  

 forsikringsordningen og om præmiesatserne og beregningen af dagpenge.
 Selvstændige, der tilmelder sig ordningen, har først ret til dagpenge 6  

 måneder efter, at Socialstyrelsen har modtaget tilmeldingsblanketten.
 Dog gælder der ingen ventetid, når den pågældende kommer til skade ved et  

 ulykkestilfælde.
 Endvidere kan nyetablerede selvstændige erhvervsdrivende optages uden  

 ventetid, hvis de tilmelder sig forsikringsordningen inden 3 måneder efter  

 ophør af lønindtægt, og hvis de ville have været berettiget til dagpenge på  

 grundlag af den tidligere beskæftigelse som lønmodtager, jf. lovens § 4, stk.  

 1.
Forsikringssatser 85. Selvstændige erhvervsdrivende og medarbejdende  

 ægtefæller, som tilmelder sig forsikringsordningen, kan sikre sig til fuld  

 sats, svarende til dagpengenes højeste beløb (maksimumsydelsen) eller med 2/3  

 heraf (minimumsydelsen).
Dagpengenes størrelse Minimums- og maksimumsydelsen 86. Det er en generel betingelse for retten til  

 dagpenge, at der er tale om udøvelse af selvstændig erhvervsvirksomhed i  

 væsentligt omfang, jf. pkt. 80.
 Selvstændige erhvervsdrivende og medarbejdende ægtefæller, der er tilmeldt  

 forsikringsordningen, har altid ret til minimumsydelsen.
 Dette gælder, uanset om den selvstændige kan dokumentere en  

 arbejdsfortjeneste.
 Retten til minimumsydelsen omfatter ikke alene de første 3 uger, som  

 forsikringen dækker, men også de efterfølgende sygeuger samt fravær som følge  

 af barsel og adoption.
 Selvstændige, der har sikret sig maksimumsydelsen, har ret til et højere  

 beløb end minimumsydelsen, hvis den selvstændige dokumenterer, at  

 arbejdsfortjenesten berettiger til det.
 Dagpenge beregnes på grundlag af arbejdsfortjenesten ved den selvstændige  

 erhvervsvirksomhed, og som dokumentation for fortjenesten anvendes  

 skattevæsenets årsopgørelse for det seneste regnskabsår, jf. pkt. 81 og 82.
 En forsikret selvstændig har i de første 3 uger af sygeperioden mulighed  

 for at få udbetalt et højere beløb end nævnt i lovens § 9, stk. 2, jf. § 20,  

 stk. 4. Hvis den pågældende samtidig har ret til dagpenge på grundlag af  

 lønindtægt, kan den samlede dagpengeudbetaling efter 2 uger udgøre mere end  

 det beløb, der er nævnt i lovens § 9, stk. 2.
 Efter de første 3 uger af sygeperioden og i fraværsperioder ved barsel og  

 adoption kan den samlede dagpengeudbetaling dog ikke overstige det beløb, som  

 er nævnt i lovens § 9, stk. 2.
 Da den selvstændige kun har ret til en højere ydelse end minimumsydelsen,  

 hvis arbejdsfortjenesten berettiger til det, og der er tegnet forsikring til  

 fuld sats, bør den selvstændige lægge arbejdsfortjenestens størrelse til  

 grund ved overvejelsen om, hvilken sats der skal vælges for at undgå  

 overforsikring.
 Hvis det viser sig, at den fulde sats ikke stemmer overens med de faktiske  

 indtægtsforhold, er der mulighed for at vælge satsen på 2/3.
 Den selvstændige bør være opmærksom på, at en evt. ændring i omfanget af  

 beskæftigelsen i den selvstændige erhvervsvirksomhed kan indebære, at den  

 selvstændige ikke opfylder beskæftigelseskravet og derfor ikke har ret til  

 dagpenge.
 Dagpengene udbetales af bopælskommunen.
Forhøjelse, nedsættelse og udmeldelse 87. Ved anmodning om forhøjelse af dagpengesatsen fra  

 2/3 til fuld sats, indtræder retten til et højere beløb end minimumsydelsen 6  

 måneder efter, at anmodningen er indgivet.
Det er dog en betingelse, at den  

 selvstændige opfylder betingelserne for optagelse i ordningen.
 Selvstændige, der efter optagelse i ordningen har fået en langvarig eller  

 kronisk lidelse, der væsentligt forøger sygdomsrisikoen, vil derfor kun kunne  

 sikre sig den højere sats mod en forhøjet præmie på 25 %.
 Anmodning om nedsættelse af den sikrede sats fra fuld sats til 2/3 sats og  

 om en tilsvarende nedsættelse af præmien har virkning fra det følgende  

 kvartal, hvis Socialstyrelsen har modtaget anmodningen mindst 20 dage før det  

 forudgående kvartals udgang.
 Tilsvarende kan selvstændige, der på grund af en langvarig eller kronisk  

 lidelse er optaget i forsikringsordningen mod en forhøjet præmie, få nedsat  

 præmien til normalpræmien med virkning fra det efterfølgende kvartal, når den  

 pågældende ikke længere har et forøget sygefravær, og anmodning om  

 nedsættelsen er modtaget i Socialstyrelsen mindst 20 dage før kvartalets  

 udgang.
 Udmeldelse kan ske med udgangen af et kvartal med 20 dages varsel, hvis  

 anmodning om udmeldelsen er modtaget i Socialstyrelsen mindst 20 dage før  

 kvartalets udgang.
Præmie til den frivillige sikring 88. Socialministeriet fastsætter størrelsen for  

 præmierne til forsikringsordningen.
Præmierne fastsættes således, at de  

 dækker 40 pct. af udgifterne til den frivillige sikring.
Resten af udgifterne  

 dækkes af det offentlige.
Dagpenge ved graviditet, barsel og adoption Reglerne om orlov og varsling heraf er fastsat i loven om ligebehandling  

 af mænd og kvinder med hensyn til beskæftigelse og barselorlov mv.
Dagpenge 4 uger før fødslen 89. Efter lovens § 12 er en kvinde berettiget til  

 dagpenge fra det tidspunkt, hvor der skønnes at være 4 uger til fødslen.
I de  

 4 uger medregnes den dag, hvor fødslen forventes at finde sted.
Det er lægens udsagn om det forventede fødselstidspunkt, der afgør,  

 hvornår 4-ugersperioden kan begynde.
Ansøgeren må forelægge dokumentation for  

 lægens udsagn om det forventede fødselstidspunkt, fx. ved attestation fra den  

 alment praktiserende læge, ved forevisning af journaludskrift eller ved en  

 egentlig svangerskabsattest.
Dokumentation kan også foreligge i form af  

 forevisning af rubrikken om fødselstidspunkt fra vandrejournal.
Eventuelt  

 honorar for særskilt attestation fra læge for det forventede fødselstidspunkt  

 betales af ansøgeren.
I de tilfælde, hvor kvinden føder før det forventede fødselstidspunkt, er  

 der ikke mulighed for tilsvarende at forlænge dagpengeperioden efter barnets  

 fødsel.
Der er tale om to dagpengeperioder, der fastlægges uafhængig af  

 hinanden.
Ved for tidlig fødsel kan dagpengeperioden efter fødslen evt.  

 forlænges eller udsættes efter lovens § 15, stk. 2, jf. pkt. 103.
Hvis kvinden føder efter det forventede fødselstidspunkt, vil der kunne  

 udbetales barseldagpenge indtil fødslen, selv om kvinden allerede har fået  

 udbetalt dagpenge i 4 uger.
Dette gælder også i tilfælde, hvor skønnet over  

 fødselstidspunktet ændres, efter at kvinden har påbegyndt barselorlov.
 Det er uden betydning for retten til barseldagpenge, at fødslen sker i en  

 ferieperiode, idet ferien udskydes.
Dagpenge i andre tilfælde før fødslen 90. Når en kvinde inden 4-ugersdagen før forventet  

 fødsel er fraværende fra arbejdet af årsager, der har forbindelse med  

 graviditeten, har hun ret til barseldagpenge, Som eksempler på tilstande, der kan give ret til barseldagpenge kan  

 nævnes:
- truende abort - tvillinge, trillingegraviditeter etc., der forøger risikoen for abort  

 eller for tidlig fødsel, - svangerskabsforgiftning med forhøjet blodtryk, æggehvide i urinen  

 og/eller vand i kroppen, - særlige tifælde med voldsomme og/eller hyppige opkastninger som påvirker  

 almentilstanden (fx. med vægttab) og medfører uarbejdsdygtighed, - vaginalblødning, - for tidlig løsning af moderkagen, - alvorlige psykiske lidelser i forbindelse med graviditet, herunder  

 tilfælde af graviditetsbelastningsyndromet, der giver så kraftige udslag, at  

 de kan henføres under begrebet sygdom, Dagpenge som følge af anden sygdom 91. Der ydes barseldagpenge, når kvinden er fuldt  

 uarbejdsdygtig, hvis Der ydes ligeledes barseldagpenge ved fravær, der skyldes  

 uarbejdsdygtighed på grund af abort, herunder også fremkaldt abort.
I tilfælde af sygdom, som er uden forbindelse med graviditeten ydes der  

 sygedagpenge, dvs. normalt af arbejdsgiveren fra 1. fraværsdag.
Ved fortsat  

 sygefravær på 4-ugersdagen før forventet fødsel overgår kvinden dog til  

 barseldagpenge.
Dokumentation 92. Ved vurderingen af om en kvinde opfylder  

 betingelserne for at få barseldagpenge på grund af sygeligt forløbende  

 graviditet, lægges vægt på oplysninger om - graviditetens forløb, - kvindens helbredstilstand, - eventuelle tidligere sygdomstilfælde i forbindelse med graviditet, - eventuel langvarig behandling for barnløshed forud for graviditeten, - tidligere aborter, - den behandling (sengeleje eller indlæggelse), der er foreskrevet for at  

 hindre abort eller for tidlig fødsel, samt - arbejdets karakter sammenholdt med kvindens helbredstilstand.
 Dokumentationen må i almindelighed foreligge i form af en erklæring fra  

 kvindens egen læge, eller i særlige tilfælde en erklæring fra en speciallæge  

 (gynækolog, obstetriker).
 Kommunen må i tvivlstilfælde indhente supplerende lægelige oplysninger,  

 herunder udskrifter af syghusejournaler, jf. lovens § 36, og eventuelt  

 forelægge disse for forvaltningens lægekonsulent.
Ingen dagpengeret 93. I følgende situationer er der ingen ret til  

 dagpenge:
- almindelige graviditetsgener i en normalt forløbende graviditet, (fx.  

 kvalme, utilpashed, opkastninger, let blodmangel, lettere  

 blodtryksforhøjelse), - fravær fra arbejdet på grundlag af en af lægen udstedt skåneerklæring,  

 jf. lovens § 17, stk. 3, der ikke er begrundet i egentlige sygelige forhold  

 eller særlige risici for fosteret, - fravær på grund af almindelige forebyggende graviditetsundersøgelser hos  

 læge eller jordemoder.
Opfølgning, kontrol mv. før 4-ugersdagen 94. Det må løbende kontrolleres, om betingelserne for  

 at udbetale barseldagpenge er opfyldt i perioden før 4-ugersdagen.
Dette  

 gælder særlig, når der er tale om lidelser, der kun i bestemte perioder af  

 graviditeten medfører risici eller uarbejdsdygtighed.
 Kommunen må endvidere efter samråd med kvindens læge tage stilling til, om  

 der eventuelt er grundlag for at yde nedsatte dagpenge.
 Dette er tilfældet, når tilstanden ikke forhindrer, at kvinden delvis  

 genoptager arbejdet, jf. pkt. 12 og pkt. 104.
Arbejdets særlige karakter medfører risiko for fosteret 95. En gravid kvinde har ret til barseldagpenge før  

 4-ugersdagen før forventet fødsel, når arbejdets særlige karakter medfører  

 risiko for fosteret.
Bestemmelsen omfatter tilfælde, hvor risikoen  

 principielt gælder enhver gravid kvinde, der er beskæftiget med det  

 pågældende arbejde, således at risikoen er uafhængig af den enkelte kvindes  

 helbred.
Dagpenge kan ydes, når der på grund af arbejdets karakter, herunder som  

 følge af arbejdsstedets indretning, tekniske hjælpemidler, stoffer og  

 materialer, er en risiko for fosterets udvikling og/eller svangerskabets  

 videre forløb.
Det er en forudsætning, at denne risiko ikke umiddelbart kan  

 fjernes ved arbejdshygiejniske foranstaltninger eller ved, at den gravide  

 bliver flyttet til anden passende beskæftigelse indenfor samme virksomhed.
 Risikofaktorerne i arbejdsmiljøet kan være af såvel kemisk, fysisk som  

 biologisk art og skal vurderes både efter deres art og deres styrke.
 Som eksempler på forhold under arbejdet, som efter omstændighederne kan  

 indebære risiko, kan nævnes:
Kemisk påvirkning Opløsningsmidler Ved malerarbejde (fx. terpentin) - lakering (fx. tokomponent lak) - limning (fx. kontaktlim) - trykning (fx. afvaskning) - affedtning (fx. klorerede opløsningsmidler) - laboratoriearbejde - kemisk fremstilling Narkosegasser Ved bedøvelse af patienter (fx. med Halothan).
Kræftmedicin Ved behandling og pleje af patienter (fx. med cytostatica).
Tabletstøv eller dampe Ved fremstilling af medicin (fx. visse hormoner).
Bly og kviksølv Ved metalsmeltning - laboratoriearbejde - akkumulatorfremstilling - kemisk fremstilling Andre kemiske stoffer Ved plastfremstilling og forarbejdning (fx. sprøjtestøbning).
 Ved gummi- og læderfremstilling og forarbejdning (fx. vulkanisering).
 Ved steriliseringsarbejde (fx. med ethylenoxid).
 Tekstilfarvning og tekstiltrykning.
Bekæmpelsesmidler Ved landbrugsarbejde.
 Ved gartneriarbejde.
Fysisk påvirkning Tunge løft eller hårdt fysisk arbejde Inden for handels- og industrivirksomheder.
 På plejeinstitution.
 På sygehus.
 I landbrug og gartneri.
Røntgenstråling Ved behandling med radioaktive isotoper.
Kortbølge Ved plastsvejsning.
 Ved fysioterapeuters behandling af patienter.
Infektioner Røde hunde, CMVvirus, AIDSvirus Smitterisiko på institution.
 Smitterisiko på sygehus.
Fremgangsmåde 96. Da risikoen for fosterskader kan være til stede  

 fra starten af graviditeten, kræver barseldagpengesager en meget hurtig  

 behandling af såvel læger som kommuner.
Lægeerklæring udstedes almindeligvis af kvindens egen læge eller eventuelt  

 en speciallæge efter en bedømmelse af kvindens arbejdssituation.
Bedømmelsen  

 foretages på baggrund af hendes arbejdsbeskrivelse.
Hvis lægen skønner, at  

 yderligere oplysninger er nødvendige, kan den gravide eventuelt selv søge  

 oplysningerne om de konstaterede eller formodede risikofaktorer på  

 arbejdspladsen hos sikkerhedsorganisationen og/ eller  

 bedriftssundhedstjenesten, hvor en sådan findes.
Herudover vil lægen ved  

 bedømmelsen kunne lægge eventuel forhåndsviden om tilstedeværelsen af  

 risikofaktorer på arbejdspladsen til grund, selv rette henvendelse til  

 bedriftslægen, hvor en sådan findes, eller eventuelt kontakte en  

 arbejdsmedicinsk klinik eller arbejdstilsynet (se fortegnelsen).
 Fraværsmelding skal gives, når lægen finder, at det er uforsvarligt at  

 lade kvinden fortsætte arbejdet, fordi der ud fra de foreliggende oplysninger  

 om arbejdets karakter må skønnes at bestå en reel mulighed for, at arbejdet  

 kan volde fosterskade.
 Erklæringen skal indeholde en redegørelse for de oplysninger om den  

 skadelige påvirknings art og styrke, som lægen har lagt til grund for  

 vurderingen.
 Lægen bør altid ved udstedelsen af attesten gøre den gravide opmærksom på,  

 at dagpengesagers behandling indebærer, at der rettes henvendelse til  

 arbejdsgiveren.
 Efter modtagelsen af attesten om fravær må kommunen drage omsorg for, at  

 der straks udbetales barseldagpenge for den kortere periode, der vil gå med  

 at indhente yderligere oplysninger om arbejdsforholdene, herunder om  

 muligheden for at give kvinden andet passende arbejde i virksomheden under  

 graviditeten.
Hvis kommunen finder, at der er behov for yderligere oplysninger, skal der  

 fra arbejdsgiveren indhentes oplysninger om de belastninger i arbejdet, der  

 kan betinge en øget risiko for fosterskade og/eller svangerskabets videre  

 forløb.
Arbejdsgiveren kan enten selv give en sådan udtalelse eller bede en  

 eventuel bedriftssundhedstjeneste eller den stedlige arbejdstilsynskreds om  

 at give en udtalelse til kommunen om de skadelige påvirkninger ved kvindens  

 arbejde og ved arbejde i almindelighed i virksomheden.
Kommunen kan også  

 rette direkte henvendelse til arbejdstilsynet for at få en vurdering af den  

 gravides arbejdssituation.
 Kommunen må herefter på grundlag af de indkomne oplysninger tage stilling  

 til, om der foreligger en risiko for fosterskade og/eller svangerskabets  

 videre forløb ved det konkrete arbejde.
Denne risikovurdering foretages af kommunen med bistand af kommunens  

 lægekonsulent.
Hvis kommunen ikke finder, at den har tilstrækkeligt grundlag  

 for selv at tage endelig stilling, bør der søges råd i Direktoratet for  

 Arbejdstilsynet eller hos en arbejdsmedicinsk klinik eller et ambulatorium.  

 En sådan arbejdsmedicinsk udtalelse bør altid indhentes i tvivlstilfælde og  

 inden der eventuelt gives afslag på dagpenge.
 Dagpengeudbetalingen skal standses, hvis det før 4-ugersdagen før  

 forventet fødsel fastslås, at det pågældende arbejde ikke (eventuelt ikke  

 længere) indebærer nogen risiko for fosterskade og/eller svangerskabets  

 videre forløb.
 Hvis den endelige risikovurdering ikke foreligger ved 4-ugersdagen før  

 forventet fødsel, får den ingen betydning for den konkret foreliggende  

 dagpengesag, da der ikke kan rejses krav om tilbagebetaling af allerede  

 udbetalte dagpenge, når der ikke er tale om urigtige oplysninger fra  

 dagpengemodtageren.
 Arbejdet med vurderingen bør dog fortsætte, for at der kan skabes klarhed  

 over situationen for arbejdsgivere og ansatte, der fremtidig skal varetage  

 det pågældende arbejde.
 For arbejdsledige gælder, at spørgsmålet om ret til dagpenge efter  

 reglerne om risiko for fosterskade, må ses i sammenhæng med reglerne i lov om  

 arbejdsformidling og arbejdsløshedsforsikring.
 Der er ikke hjemmel i arbejdsløshedsforsikringsloven til generelt at  

 udelukke ledige gravide medlemmer fra ret til arbejdsløshedsdagpenge i en  

 bestemt periode før forventet fødsel, hvis de i øvrigt opfylder betingelserne  

 for at modtage dagpenge efter arbejdsløshedsforsikringsloven.
 Barseldagpenge før 4-ugersdagen før forventet fødsel vil kun rent  

 undtagelsesvis tilkomme arbejdsløse kvinder, hvis graviditet forløber  

 normalt, idet udbetaling af barseldagpenge forudsætter, at ethvert arbejde,  

 som den pågældende kan henvises til, har den særlige karakter, som omtales i  

 bestemmelsen.
Offentligt fastsatte bestemmelser 97. Der er ret til dagpenge før 4-ugersdagen før  

 forventet fødsel, når graviditeten på grund af offentligt fastsatte  

 bestemmelser forhindrer kvinden i at varetage sit arbejde, og arbejdsgiveren  

 ikke har tilbudt hende anden passende beskæftigelse.
 Eksempler på offentligt fastsatte bestemmelser:
Regler fastsat af Luftfartsdirektoratet om helbredskrav til flyvende  

 personel indebærer, at graviditet i visse tilfælde medfører uegnethed,  

 således at den pågældende ikke kan få den nødvendige helbredsmæssige  

 godkendelse, medmindre der er grundlag for dispensation.
Dette betyder, at  

 tjenesten i luften normalt ikke bør udstrækkes udover 16. graviditetsuge, men  

 at den helbredsmæssige godkendelse dog i særlige tilfælde vil kunne forlænges  

 til udgangen af 20. uge ud fra en individuel undersøgelse og vurdering.
En  

 arbejdsgiver er berettiget til at nægte at lade en gravid stewardesse udføre  

 kabinetjeneste fra det tidspunkt, hvor den pågældende ikke længere kan  

 sikkerhedsmæssigt godkendes.
Hvis arbejdsgiveren ikke kan tilbyde den gravide  

 anden passende beskæftigelse, er der ret til barseldagpenge.
 Efter § 9, stk. 1 i Industriministeriets bekg. nr. 731 af 29. december  

 1982 om lægeundersøgelse af søfarende og om udkigstjeneste, som ændret ved  

 bekg. af 15. december 1983 og bilagets kolonne B XVI må kvindelige søfarende  

 ikke arbejde om bord i danske skibe efter udløbet af 6. svangerskabsmåned.
Efter sømandslovens § 29, stk. 4, har en skibsansat søfarende, der er  

 gravid ved skibstjenestens ophør, ret til efterhyre, så længe hun er uden  

 arbejde, dog højst i 2 måneder regnet fra dagen efter afmøstringen.
Den  

 gravide søfarende har pligt til at udfolde rimelige bestræbelser for at  

 skaffe sig passende arbejde under graviditeten, fx. ved tilmelding som  

 arbejdssøgende til arbejdsformidlingen.
Rederiet har ret til at anvise den  

 søfarende passende arbejde i land.
For rederiansatte kvindelige søfarende  

 finder reglerne tilsvarende anvendelse, dog regnes efterhyreperioden på 2  

 måneder fra dagen efter ansættelsesforholdets ophør.
Sålænge rederiet yder hyre, har rederiet ret til de barseldagpenge, som  

 den søfarende ville have ret til.
Det følger af Socialministeriets bekg. om  

 dagpenge til søfarende ved sygdom eller fødsel.
Derefter tilkommer dagpengene  

 den gravide selv.
 Barseldagpenge efter fødslen.
De første 14 uger 98. Barnets forældre har under fravær fra arbejdet ret  

 til dagpenge i tilsammen 24 uger efter fødslen, jf. lovens § 13, stk. 1.  

 Perioden regnes fra kalenderdagen efter den dag, hvor fødslen har fundet  

 sted.
 I de første 14 uger har som hovedregel kun moderen ret til dagpenge.
 I ganske særlige tilfælde kan faderen dog indtræde i moderens ret til  

 dagpenge i denne periode - uafhængig af hans egen ret til 2 ugers fædreorlov  

 - når moderen er død eller på grund af alvorlig sygdom ikke kan varetage  

 pasningen af barnet, jf. lovens § 16, stk. 1. Når moderen ikke kan passe  

 barnet på grund af sygdom, har hun ret til at modtage sygedagpenge fra  

 kommunen i den periode, hvor faderen er indtrådt i retten til barseldagpenge.
 Moderens dagpengeret efter fødslen bortfalder ikke, selvom barnet er  

 dødfødt, dør eller bliver bortadopteret.
 Hvis moderen begynder at arbejde inden 14-ugersperiodens udløb, bortfalder  

 hendes ret til dagpenge for resten af barseldagpengeperioden efter fødslen,  

 medmindre genoptagelsen af arbejdet skyldes barnets indlæggelse på sygehus,  

 jf. lovens § 15, stk. 3 og pkt. 103. Dette gælder uanset omfanget af  

 arbejdet.
 Med arbejde sidestilles som udgangspunkt deltagelse i erhvervsmæssig  

 uddannelse og undervisning mv.
Dagpenge efter den 14. uge 99. Dagpenge efter den 14. uge kan kun ydes til en af  

 forældrene ad gangen.
Fordelingen af dagpengeretten bestemmer forældrene.
Faderens dagpengeret efter denne bestemmelse er betinget af, at begge  

 forældre har lønindtægt eller selvstændig erhvervsindtægt på det tidspunkt,  

 hvor faderen påbegynder sin forældreorlov.
Det forudsættes tillige, at denne  

 betingelse er opfyldt i hele den periode, hvori der ydes barseldagpenge.
Der stilles ikke krav om, at forældrene lever sammen for at dagpengene kan  

 udbetales til faderen, men det forudsættes, at faderen opholder sig hos  

 barnet i orlovsperioden.
Den ret til barseldagpenge, der efter loven  

 tilkommer barnets fader, gælder ikke en person, der blot samlever med  

 moderen, men hvis faderskab til barnet ikke er anerkendt eller fastslået.  

 Faderskabet kan i tvivlstilfælde eventuelt dokumenteres ved fødselsattest  

 eller navne/dåbsattest.
 Faderens dagpengeret er en selvstændig dagpengeret, der er uafhængig af,  

 om moderen har afbrudt sin barseldagpengeperiode ved at genoptage arbejdet  

 før det tidspunkt, hvor faderen kan afløse hende.
 I 10-ugersperioden gælder der samme begrænsninger som i 14 ugersperioden  

 med hensyn til mulighederne for at genoptage arbejdet, deltagelse i  

 undervisning mv., jf. pkt. 98 og 102.
 Faderen mister dagpengeretten, hvis han i løbet af 10-ugersperioden  

 genoptager sit arbejde, når moderen ikke afløser ham og er  

 dagpengeberettiget.
Hvis moderen sygemeldes efter 14-ugersperiodens udløb, kan hun modtage  

 sygedagpenge, når hun i øvrigt opfylder betingelserne for det, samtidig med  

 at faderen får udbetalt barseldagpenge.
Se også pkt. 108 om ret til  

 sygedagpenge efter barselperiodens udløb.
Hvis barnet dør, mister faderen retten til barseldagpenge i  

 10-ugersperioden.
Moderens ret til barseldagpenge i denne periode berøres  

 ikke.
Faderens ret til dagpenge i indtil 2 uger 100. Barnets fader har ret til dagpenge under fravær  

 fra arbejde i 2 uger inden for de første 14 uger efter fødslen, jf. lovens §  

 13, stk. 2, uanset om moderen opfylder betingelserne for dagpenge.
Retten  

 tilkommer samme personkreds som anført i pkt. 99. Faderen bestemmer selv, om  

 han vil udnytte retten til dagpenge.
Fraværet kan placeres frit inden for  

 14-ugersperioden.
 Perioden kan kun deles i forbindelse med barnets indlæggelse på sygehus,  

 jf. pkt. 103.
Der er således mulighed for at yde dagpenge til begge forældre samtidig i  

 forbindelse med 2-ugersperioden.
I denne periode kan dagpenge udbetales til  

 faderen, selvom moderen ikke er berettiget til barseldagpenge.
Dagpengeretten  

 bortfalder ikke selvom barnet er dødfødt eller dør.
Dagpenge ved adoption 101. Efter lovens § 14 er der ret til dagpenge for  

 adoptanter i 24 uger efter modtagelsen af barnet.
Det er en betingelse for ret til dagpenge, at de adoptionsundersøgende  

 myndigheder bestemmer, at en af adoptanterne skal være fraværende fra  

 arbejdet for at kunne være i hjemmet i forbindelse med modtagelsen.
De  

 adoptionsundersøgende myndigheder stiller normalt betingelse om, at  

 adoptanterne erklærer sig villige til at undlade at tage arbejde eller at  

 ophøre med at have arbejde uden for hjemmet i forbindelse med adoptionen,  

 uanset barnets alder.
Hvis barnet anbringes i pleje efter bistandslovens § 65 hos de  

 adoptionssøgende, kan adoptionsdagpenge først udbetales, når de  

 adoptionsundersøgende myndigheder har truffet bestemmelse om ansøgerenes  

 tilstedeværelse i hjemmet.
Udbetalingen sker med tilbagevirkende kraft fra  

 barnets faktiske modtagelse.
 Det er derimod ikke en betingelse, at der foreligger adoptionsbevilling.
 Det er en betingelse for ret til dagpenge, at begge ægtefæller har  

 lønindtægt eller selvstændig erhvervsindtægt, men kun den, der skal have  

 dagpenge udbetalt, skal opfylde de beskæftigelsesmæssige betingelser jf.  

 lovens § 17. Der er dog ret til dagpenge i 2 uger for den ene adoptant,  

 selvom den anden adoptant ikke opfylder disse betingelser.
 I det omfang de adoptionsundersøgende myndigheder tillader det, kan  

 adoptanterne dele 24-ugersperioden.
 Dagpenge kan kun ydes til en ægtefælle ad gangen, bortset fra  

 2-ugersperioden, hvor begge har ret til dagpenge samtidig.
 Når en adoptant henter barnet i udlandet, kan modtagelsen regnes fra det  

 tidspukt, hvor barnet er sammen med adoptanten.
 Dagpengeperioden kan således påbegyndes i udlandet, når betingelserne i  

 øvrigt er opfyldt for at modtage dagpenge.
Deltagelse i undervisning mv. og varetagelse af borgerligt ombud 102. Retten til at modtage dagpenge ved barsel og  

 adoption er normalt betinget af, at arbejdet ikke genoptages inden  

 dagpengeperiodens udløb.
Dog kan deltagelse i undervisning og lignende med  

 erhvervsmæssigt formål tillades i begrænset omfang, mod at dagpengene  

 bortfalder for den dag, hvori deltagelse finder sted, jf. lovens § 16, stk.  

 3. Det samme gælder deltagelse i kortvarigt erhvervsbetonet kursus eller i  

 eksamen for ikke væsentligt at forsinke et uddannelsesforløb, der er  

 påbegyndt før fødslen.
Ligeledes tillades varetagelse af borgerligt ombud mod  

 at dagpengene nedsættes med et beløb, der svarer til den godtgørelse, der  

 modtages for varetagelsen af ombudet, jf. pkt. 104.
 Retten til barseldagpenge berøres ikke af, at modtageren i fraværsperioden  

 deltager i fritidsundervisning eller andre fritidsaktiviteter nogle få timer  

 om ugen.
Barnets ophold på sygehus 103. Dagpengeperioden kan forlænges eller udsættes,  

 hvis barnet indlægges på sygehus, jf. lovens § 15. Indlæggelsen kan ske i  

 forlængelse af fødslen på grund af fx. for tidlig fødsel eller for lav  

 fødselsvægt.
Der kan derudover være tale om, at barnet er indlagt på grund af  

 sygdom enten i tilknytning til fødslen eller på et senere tidspunkt, jf.  

 nedenfor om tidsrammerne, fx. når det drejer sig om adoption.
Det er en  

 forudsætning for at forlænge eller udsætte dagpengeperioden, at indlæggelsen  

 dokumenteres ved journaludskrift fra sygehuset eller ved lægeerklæring.
 Retten til at forlænge dagpengeperioden med højst 3 måneder gælder så  

 længe barnet er indlagt, når dagpengemodtageren ikke genoptager arbejdet.  

 Reglen gælder for både moderen og faderen i 24 ugersperioden efter fødslen  

 eller efter modtagelsen af barnet.
 Det er en betingelse, at indlæggelsen finder sted under de første 24 uger  

 efter fødslen eller modtagelsen af barnet.
 Retten til at forlænge dagpengeperioden gælder derimod ikke for faderens  

 dagpengeperiode på 2 uger eller de adoptionssøgendes ret til dagpenge i  

 2-ugersperioden.
 Forlængelsen betyder, at 24-ugersperioden først begynder at løbe (eller  

 genoptages) fra og med kalenderdagen efter den dag, hvor barnet udskrives.  

 Ved indlæggelse i mere end 3 måneder løber (eller genoptages)  

 dagpengeperioden fra udløbet af de 3 måneder.
 Ved tvillingefødsel, hvor begge børn er indlagt, er der ret til dagpenge,  

 indtil begge børn er udskrevet, dog længst 3 måneder efter fødslen.  

 24-ugersperioden løber først fra og med kalenderdagen efter den dag, hvor  

 barn nr. 2 udskrives, dog senest 3-måneders dagen efter fødslen.
 Hvis dagpengemodtageren genoptager arbejdet under barnets indlæggelse,  

 bortfalder retten til dagpenge i 3-månedersperioden, men retten til at  

 udsætte dagpengeperioden, jf. nedenfor, opretholdes.
Dagpengeperioden kan afbrydes eller udsættes, jf. lovens § 15, stk. 3,  

 hvis dagpengemodtageren fortsætter eller genoptager sit arbejde, mens barnet  

 er indlagt på sygehus.
Der er ret til dagpenge for resten af perioden, når  

 den pågældende på ny er fraværende fra arbejde i tilknytning til barnets  

 udskrivelse fra sygehuset.
Det kræves dog, at barnet udskrives inden 9  

 måneder efter fødslen eller modtagelsen af barnet.
 Retten til deling af perioden i denne situation gælder både 24-ugers  

 perioden efter fødslen eller adoption og i 2-ugers perioden ved både fødsel  

 og adoption.
Ret til nedsatte dagpenge i forbindelse med delvis fravær på grund af  

 graviditet, barsel og adoption 104. Nedsatte dagpenge ved delvis fravær på grund af  

 graviditet, barsel og adoption udbetales til lønmodtagere og selvstændige i  

 det væsentlige efter samme principper som nedsatte dagpenge ved delvis  

 uarbejdsdygtighed på grund af sygdom.
Der henvises til pkt. 12.
 Før 4-ugers perioden før fødsel kan der dog ydes nedsatte dagpenge ved  

 sygeligt forløbende graviditet, uden at der har været tale om en forudgående  

 periode med fuldt fravær.
Nedsatte dagpenge i 4-ugersperioden før fødslen, og i 24-ugers perioden og  

 2-ugersperioden ved adoption er ikke betinget af uarbejdsdygtighed.
Ved  

 adoption kræves det, at de adoptionsundersøgende myndigheder har godkendt, at  

 der er tale om delvis fravær fra arbejde.
 Der er ikke ret til nedsatte dagpenge ved fravær på grund af almindelige  

 graviditetsundersøgelser hos læge eller jordemoder, se pkt. 93.
 Der kan ydes nedsatte dagpenge, når dagpengemodtageren varetager et  

 borgerligt ombud.
 Dagpengene nedsættes i forbindelse med varetagelsen af borgerligt ombud  

 med et beløb, der svarer til det vederlag, den pågældende modtager for  

 varetagelsen af ombudet.
Barseldagpenge i ferieperioder og ved ophold i udlandet 105. Den omstændighed at en del af dagpengeperioden  

 falder i en ferieperiode, er uden betydning for retten til dagpenge, idet  

 ferien udskydes.
 Dagpengeretten bortfalder i almindelighed ikke, fordi den  

 dagpengeberettigede flytter til udlandet inden periodens udløb, pkt. 136.
Beskæftigelsesmæssige og indtægtsmæssige betingelser for ret til dagpenge 106. Retten til dagpenge i fraværsperioderne i  

 forbindelse med graviditet, barsel og adoption er betinget af, at modtageren  

 opfylder de samme beskæftigelseskrav, som gælder for retten til at modtage  

 dagpenge under sygdom.
Derudover kan retten som beskrevet i pkt. 99 være  

 betinget af at både moderen og faderen har lønindtægt eller selvstændig  

 erhvervsindtægt.
For lønmodtagere er det jf. lovens § 17, stk. 1 fastsat, at modtageren  

 skal opfylde de beskæftigelseskrav, der efter lovens § 4 gælder for at opnå  

 ret til dagpenge fra kommunen i forbindelse med sygdom.
Ligesom ved fravær i  

 forbindelse med sygdom er der også ret til barseldagpenge mv. for  

 lønmodtagere, der ville være berettiget til arbejdsløshedsdagpenge,  

 uddannelses- eller iværksættelsesydelse eller kursusgodtgørelse som  

 erstatning for arbejdsløshedsdagpenge.
Det samme gælder for personer, der  

 inden for den seneste måned inden fraværet har afsluttet en erhvervsmæssig  

 uddannelse af mindst 18 måneders varighed.
 For selvstændige erhvervsdrivende gælder på tilsvarende måde samme  

 beskæftigelseskrav, som er fastsat for retten til dagpenge ved fravær på  

 grund af sygdom, jf.lovens § 17, stk. 2.
Der henvises til pkt. 6 og pkt. 7 vedrørende de nævnte  

 beskæftigelsemæssige betingelser.
Der gælder samme regler vedrørende  

 »døde« perioder, som ved beregning af, om betingelserne for at få  

 dagpenge ved fravær på grund af sygdom er opfyldt.
 Ved afgørelsen af om en lønmodtager opfylder betingelsen om at have været  

 tilknyttet arbejdsmarkedet i de sidste 13 uger før fraværet og i denne  

 periode at have været beskæftiget i mindst 120 timer, medregnes perioder,  

 hvor kvinden på grund af arbejdsforholdets særlige karakter er holdt op med  

 arbejdet inden 4 uger før fødslen, jf.lovens § 17, stk. 3. Dette gælder fx.  

 arbejdsforhold som ifølge lov eller overenskomst kan suspenderes før fødslen,  

 fx. i medfør af lærlingeloven og tilfælde, hvor arbejdsforholdets udadvendte  

 karakter begrunder et tidligere arbejdsophør.
 Der kan ligeledes medregnes perioder, hvor det efter en lægelig bedømmelse  

 har været nødvendigt, at kvinden var skånet for arbejdet, uden at  

 betingelserne i lovens § 12, stk. 2 er opfyldt.
 Muligheden for at indregne de nævnte perioder gælder også ved beregningen  

 af, om en selvstændig erhvervsdrivende opfylder beskæftigelseskravet.
Beregningen af dagpenge til en lønmodtager i fraværsperioderne ved  

 graviditet, barsel og adoption sker på samme måde som beregningen af dagpenge  

 ved sygdom.
Det ugentlige dagpengebeløb er dog i hele dagpengeperioden  

 begrænset til det beløb, der er nævnt i lovens § 9, stk. 2. Pr. 2. april 1990  

 udgør dette beløb kr. 2.397.
Der henvises til kapitel VIII om beregning af dagpenge til lønmodtagere.  

 Der gælder samme muligheder for fravigelse af hovedreglen om, at dagpengene  

 beregnes på grundlag af den timeindtægt, som lønmodtageren ville have været  

 berettiget til under fraværet.
Det gælder fx. ved beregning af dagpenge til  

 nyuddannede, der ikke har været tilknyttet arbejdsmarkedet og derfor ikke har  

 nogen forudgående indtjening.
Dagpengene svarer i dette tilfælde til det  

 beløb, der højst kan udbetales i arbejdsløshedsdagpenge til nyuddannede.
Der  

 stilles dog ikke krav om, at modtageren er tilmeldt en arbejdsløshedskasse.
 Om beregning af dagpenge til personer med selvstændig erhvervsindtægt  

 henvises til pkt. 81.
Frist for anmodning om dagpenge ved graviditet, barsel og adoption 107. Anmodning om dagpenge skal indgives til kommunen  

 senest 9 måneder efter fødslen eller modtagelsen af barnet, jf. lovens § 19.  

 Hvis anmodningen indgives senere, bortfalder retten til dagpenge.
Der gælder  

 samme frist for anmodning om refusion for arbejdsgivere, der udbetaler løn  

 under fraværet.
Ret til sygedagpenge efter barselperiodens udløb 108. Sygdom under en barseldagpengeperiode efter en  

 fødsel medfører som hovedregel ikke, at der udbetales sygedagpenge i stedet  

 for barseldagpenge.
 Sygedagpenge kan ydes, efter at retten til barseldagpenge er ophørt, når  

 kvinden bliver uarbejdsdygtig på grund af sygdom, herunder en sygelig  

 tilstand, der ligger udover den normale følgetilstand efter en fødsel.
 Hvis sygdommen har klar forbindelse med graviditeten eller fødslen, ligger  

 i forlængelse af barseldagpengeperioden eller opstår kort tid efter  

 barselorlovens afslutning, udbetales dagpengene af kommunen.
 Hvis sygdommen opstår senere efter barselorlovens afslutning, vil der  

 normalt ikke være grundlag for at fritage arbejdsgiveren for dagpengepligten.
Ret til sygedagpenge ved fravær fra arbejde på grund af undersøgelser og  

 behandling for barnløshed 109. Ved fravær fra arbejdet på grund af undersøgelser  

 af mand og kvinde med henblik på årsagen til sterilitet samt ved behandling  

 for barnløshed som følge af sygelige forhold er der ikke adgang til  

 barseldagpenge fra kommunen.
Men der er ret til sygedagpenge efter de  

 almindelig regler.
Dette gælder også den behandling mod barnløshed, der  

 består i transplantation af et foster (»reagensglasbarn«).
 For kvindens vedkommende vil der kunne godkendes en aftale i henhold til  

 lovens § 28, jf. bekg. § 55, da det drejer sig om behandling af en kronisk  

 lidelse, som erfaringsmæssigt må antages at medføre væsentligt øget fravær.
Arbejdsmedicinske klinikker og ambulatorier Dagpenge ved arbejdsskader Forholdet mellem dagpengeloven og arbejdsskadeforsikringsloven 110. Enhver, der pådrager sig en arbejdsskade, som  

 omfattes af lovgivningen om arbejdsskadeforsikring, har ret til dagpenge fra  

 1. fraværsdag efter arbejdsskadens indtræden, jf. lovens § 21.
Hvis dagpengepligten ikke påhviler arbejdsgiveren, skal kommunen yde  

 dagpenge fra første fraværsdag efter en arbejdsskade.
I de særlige tilfælde,  

 hvor selvstændige mfl. omfattes af arbejdsskadeforsikringsloven, har de ret  

 til dagpenge fra kommunen.
 For arbejdsskaderamte personer, der ikke er fuldt beskæftiget ved  

 erhvervsmæssigt arbejde, eller som normalt er uden erhvervsmæssig  

 beskæftigelse, skal kommunen efter et skøn fastsætte den indtægt, som danner  

 grundlag for beregning af dagpengene.
Personer omfattet af arbejdsskadeforsikringsloven 111. Ved arbejdsskadeforsikringslovgivningen forstås i  

 denne forbindelse: lov om arbejdsskadeforsikring og lov om erstatning til  

 skadelidte værnepligtige mfl.
 Følgende personer vil herefter have ret til dagpenge fra 1. hele  

 fraværsdag:
Antagelsesforholdet behøver ikke at være baseret på en direkte aftale,  

 idet stiltiende modtagelse af hjælp til et arbejdes udførelse må anses for  

 tilstrækkelig, hvis det fremgår af arbejdssituationen, at hjælpen er  

 nødvendig.
Det vil navnlig være tilfældet ved ganske kortvarig hjælp til et  

 arbejdes udførelse, der har karakter af en håndsrækning, men kan også  

 forekomme ved længerevarende arbejdsforhold, fx. når en arbejdsgiver  

 stiltiende accepterer, at en ansat får bistand til arbejdets udførelse af et  

 familiemedlem.
Selv ganske kortvarige og måske tilfældige tjenester - håndsrækninger -  

 vil kunne være omfattet af loven.
Det forudsættes dog, at der er tale om en  

 egentlig arbejdsindsats i en andens interesse, og at hjælpen er nødvendig og  

 ønsket eller accepteret af modtageren.
 Gensidig hjælp mellem selvstændige, hvor det er den personlige  

 arbejdskraft, der er afgørende, vil også kunne medføre anerkendelse efter  

 loven.
 Arbejdsgiverens ægtefælle omfattes ikke af loven, medens familiemedlemmer  

 i øvrigt er omfattet, hvis de efter arten og omfanget af deres beskæftigelse  

 i arbejdsgiverens virksomhed kan sidestilles med andre arbejdere.
 En ansat, der kommer til skade i arbejdstiden under forsøg på at forebygge  

 ulykker eller afværge større materielle eller kulturelle tab, er omfattet af  

 arbejdsskadeforsikringsloven, selv om forsøget ikke er et led i arbejdet.
 Aktionærer og anpartshavere - herunder eneanpartshavere - der udfører  

 arbejde i selskabets tjeneste, er omfattet af loven.
I disse tilfælde er der fastsat bestemte årslønninger, der må lægges til  

 grund ved dagpengeberegningen.
For gifte kvinder mfl., der ikke har  

 erhvervsmæssigt arbejde eller ikke udnytter deres arbejdskraft fuldt ud ved  

 erhvervsmæssigt arbejde, lægges fra 1. april 1990 45.100 kr.til den faktiske  

 indtægt.
For personer uden egentligt erhverv regnes der fra 1. april 1990 med  

 en årsløn på mindst 20.000 kr.
Dagpenge efter arbejdsskade til selvstændige erhvervsdrivende 112. Følgende persongrupper, der har indtægt ved  

 selvstændig erhvervsvirksomhed, vil således have ret til dagpenge fra 1.  

 fraværsdag, selv om de ikke har tegnet frivillig forsikring efter  

 dagpengeloven:
 Personer, der bliver udsat for en arbejdsskade hos en arbejdsgiver, og  

 samtidig har indtægter ved selvstændig erhvervsvirksomhed.
 De særlige grupper af selvstændige erhvervsdrivende, som er omfattet af  

 arbejdsskadeforsikringsloven, når de kommer til skade under arbejde i deres  

 egen virksomhed, (ejere af skibe, jf. arbejdsskadeforsikringslovens § 5, stk.  

 2, og selvstændige fiskere, jf. arbejdsskadeforsikringslovens § 8).
 Selvstændige erhvervsdrivende, som kommer til skade i særlige  

 arbejdssituationer, som omfattes af arbejdsskadeforsikringsloven (fx. under  

 udøvelse af borgerligt ombud, forsøg på redning af menneskeliv, frivillig  

 tjeneste i hjemmeværn eller civilforsvar eller ydelse af en håndsrækning  

 eller af gensidig aftalt hjælp mellem flere selvstændige erhvervsdrivende).
 Dagpengene ydes i disse tilfælde af kommunen på grundlag af  

 arbejdsfortjenesten ved selvstændig erhvervsvirksomhed.
 Dagpengene nedsættes i det omfang, de sammenlagt med dagpenge og løn fra  

 en arbejdsgiver for samme tidsrum overstiger dagpengenes højeste beløb, jf.  

 lovens § 20, stk. 4.
Definition af arbejdsskade 113. Ved arbejdsskade forstås i  

 arbejdsskadeforsikringsloven:
Anmeldelsesregler 114. En arbejdsskade, som antages at begrunde krav på:  

 sygebehandling, optræning og hjælpemidler, erstatning for tab af  

 erhvervsevne, erstatning for varigt meen, overgangsbeløb til efterladte ved  

 dødsfald, forsørgertabserstatning, skal snarest muligt og senest inden 8 dage efter skadens indtræden  

 anmeldes til vedkommende forsikringsselskab.
Hvis der ikke er tegnet en  

 forsikring, skal anmeldelse ske til Arbejdsskadestyrelsen.
I  

 erhvervssygdomstilfælde regnes 8-dages fristen fra det tidspunkt, da den  

 anmeldelsespligtige har fået kendskab til, at lidelsen må antages at være  

 arbejdsbetinget.
 Selv om en arbejdsskade ikke er blevet anmeldt efter disse regler, skal  

 alle arbejdsskader, som faktisk har medført uarbejdsdygtighed i 5 uger efter  

 skadens indtræden, anmeldes senest 8 dage derefter til vedkommende  

 forsikringsselskab eller, hvis forsikring ikke er tegnet, til  

 Arbejdsskadestyrelsen.
Opfølgningen af sygedagpengesager Opfølgningsarbejdet 115. Sygedagpenge er principielt en korttidsydelse,  

 dvs. dagpenge skal dække den syges indkomstbortfald, indtil den pågældende  

 igen bliver arbejdsdygtig, eller indtil det tidspunkt, hvor det konstateres,  

 at den pågældende bør hjælpes på anden måde.
 Kommunen skal derfor kontrollere, at betingelserne for at få dagpengene er  

 opfyldt og skal vurdere, om der er grund til at sætte ind med andre former  

 for hjælp.
 Efter anmeldelsen af sygefraværet og derefter mindst hver 3. måned skal  

 kommunen tage dagpengemodtagerens forhold op til vurdering.
 I vurderingen indgår såvel lægelige som sociale forhold.
Når sygefraværet har varet i 2 måneder, skal kommunen snarest muligt  

 indhente en lægeerklæring.
Kommunen fastsætter en frist for modtagelse af  

 denne erklæring.
Overskridelse af fristen, som skyldes dagpengemodtagerens  

 forhold, medfører at retten til dagpenge bortfalder.
 Kommunen kan dog undlade at indhente ny lægeerklæring, hvis der allerede  

 foreligger en egnet lægeerklæring, eller andre tilstrækkelige lægelige  

 oplysninger i form af journaludskrift fra hospital/klinik kan fremskaffes.
 Der må aldrig gå mere end 3 måneder mellem vurderingerne.
Situationen må vurderes med kortere mellemrum, hvis der kommer  

 oplysninger, der giver anledning til det.
Der skal hver gang indhentes  

 ajourførte oplysninger og foretages en ny selvstændig bedømmelse.
Dagpenge, der er udbetalt, uden at reglerne har været overholdt, kan ikke  

 refunderes af staten.
Revisionen skal påse dette.
Det skal af hensyn til  

 revisionen fremgå af den enkelte sag, hvordan opfølgningen er forløbet, og  

 hvilket grundlag den enkelte beslutning om at fortsætte udbetalingen har  

 haft.
 Da den, der får dagpenge, i de fleste tilfælde senere kan vende tilbage  

 til arbejdsmarkedet, er det vigtigt at undgå, at denne mulighed forringes ved  

 unødvendig forlængelse af dagpengeudbetalingen og forsinkelse af behandling  

 og revalidering.
 Når der ikke længere er mulighed for, at arbejdet kan genoptages, skal  

 dagpengene hurtigst muligt afløses af social pension.
Opfølgningsarbejdet skal derfor udføres omhyggeligt.
Det betyder, at  

 udbetalingen kun kan fortsætte, når det er fastslået, at der ikke er grundlag  

 for at iværksætte revalidering eller søge om social pension til den  

 pågældende.
 Der skal i de fleste tilfælde være skabt overblik over det forventede  

 forløb af sagen, således at der kan læggesen plan for den eventuelle  

 revalidering, inden der er gået 6 måneder.
 Ved hver beslutning om at fortsætte dagpengeudbetalingen må der foreta-ges  

 en vurdering på grundlag af ajourførte oplysninger.
 Dagpenge kan kun fortsætte uden videre, hvis det kan slås fast, at den  

 pågældende stadig er uarbejdsdygtig, men har realistisk mulighed for på ny at  

 komme i arbejde.
 Hvis vurderingen fører til, at revalidering bør forsøges, skal  

 revalideringen begynde hurtigst muligt.
 Når det drejer sig om en ældre person, må det nøje overvejes, om det er  

 realistisk at gå ud fra, at den pågældende kan vende tilbage til  

 arbejdsmarkedet, eller om der skal rejses pensionssag.
Loven giver ikke mulighed for at udbetale dagpenge i mere end 3 måneder ad  

 gangen, uden at der foretages en sådan vurdering.
Det er derfor ikke  

 foreneligt med opfølgningspligten at udsætte beslutningen om at iværksætte  

 revalidering eller ansøge om social pension, uden at der kan anføres en  

 særlig begrundelse.
 Selvom offentlige arbejdsgivere udbetaler dagpenge i hele  

 ansættelsesperioden uden ret til refusion, er kommunernes pligt til at  

 opfølge de langvarige sygdomstilfælde den samme uanset ansættelsesforholdet.  

 For at kommunen kan påbegynde opfølgningen, skal en offentlig arbejdsgiver  

 indberette sygdomstilfældet til kommunen senest, når dette har varet i 2  

 måneder, jf. lovens § 24, stk. 2.
I opfølgningsarbejdet må kommunen være opmærksom på forvaltningslovens  

 regler om tavshedspligt mv.
Der henvises herom til Socialministeriets  

 vejledning af 11. december 1989 om tavshedspligt, videregivelse og  

 indhentelse af fortrolige oplysninger mv. inden for den sociale lovgivning.
Ophør af dagpengeudbetaling 116. Udbetalingen skal naturligvis standses, når den  

 pågældende igen er arbejdsdygtig, jf. pkt. 9.
Dagpengene standses, når der - udover de første 2 uger - er udbetalt  

 dagpenge i 52 uger i de seneste 18 måneder.
For pensionister stopper  

 udbetalingen, når der - udover de 2 første uger er udbetalt dagpenge i 13  

 uger indenfor de seneste 12 måneder.
Det gælder også for personer, som  

 opfylder helbredsbetingelserne for pension, men er afskåret fra pensionen på  

 grund af reglerne om indtægtsregulering, indfødsret eller bopæl.
 Udbetalingen standses, når der iværksættes revalidering.
 Dagpengene skal endvidere standses, hvis den, der får dagpengene, ikke vil  

 modtage behandling eller deltage i et revalideringsforsøg.
Dagpengene kan ikke standses alene, fordi lægerne vurderer, at tilstanden  

 nu er stationær.
I denne situation skal der som nævnt straks tages stilling  

 til, om der skal søges pension.
Ellers skal der tages skridt til, at den  

 pågældende kan komme tilbage til arbejdsmarkedet.
 Udbetalingen kan ikke standses, alene fordi der tilkendes  

 invaliditetsydelse, eller fordi der i en arbejdsskadesag udbetales erstatning  

 for tab af erhvervsevne.
 Hvis den pågældende går på efterløn, skal dagpengene standses, da  

 pågældende dermed forudsættes at stå til rådighed for arbejdsmarkedet.
Uarbejdsdygtighed 117. Når det skal vurderes, om en sygemeldt kan anses  

 for uarbejdsdygtig, sker det med udgangspunkt i det arbejde, der blev udført  

 umiddelbart før sygemeldingen.
 For arbejdsledige er bedømmelsesgrundlaget det arbejdsområde, som den  

 arbejdssøgende står til rådighed for.
Ved længerevarende sygdom, dvs. sygdom der har varet mere end 26 uger, kan  

 vurderingen ikke udelukkende foretages ved at sammenholde virkningerne af  

 lidelsen med karakteren af arbejdet før sygemeldingen.
Bedømmelsen må ske på  

 et bredere grundlag, således at den pågældende kun kan betragtes som  

 uarbejdsdygtig, når sygdommen afskærer den pågældende fra at påtage sig  

 arbejde, som i øvrigt anses for passende.
Hvis den pågældende kan gå i arbejde, uden at optræning eller andre  

 erhvervsmæssige foranstaltninger er nødvendige, skal den pågældende straks  

 tilmeldes arbejdsformidlingen som arbejdssøgende.
Udbetalingen af  

 sygedagpenge standses samtidig og den pågældende henvises til  

 arbejdsløshedskassen.
Er den pågældende ikke berettiget til  

 arbejdsløshedsdagpenge, afløses sygedagpenge af kontanthjælp efter  

 bistandsloven, hvis betingelserne herfor i øvrigt er opfyldt.
 Ved anmodning om arbejdsformidlingens bistand bør det præciseres, at det  

 er vigtigt, at der anvises beskæftigelse snarest muligt, også fordi det  

 herved kan dokumenteres, at den pågældende står til rådighed for  

 arbejdsmarkedet.
 Hvis den sygemeldte deltager i undervisning, kan der fortsat udbetales  

 dagpenge, selvom den pågældende deltager i erhvervsmæssig uddannelse, når  

 uddannelsen og erhvervsarbejdet før sygdommen er foregået sideløbende.
Der kan også udbetales dagpenge, hvis en erhvervsmæssig uddannelse  

 påbegyndes under sygefraværet, når det højst drejer sig om 4 timers  

 undervisning pr. uge.
Hvis der er truffet beslutning om revalidering, kan der  

 påbegyndes erhvervsmæssig uddannelse, selvom der er tale om mere end 4 timer  

 ugentligt.
 I alle tilfælde, hvor en person deltager i erhvervsmæssig uddannelse eller  

 undervisning, er det en betingelse, at aktiviteten er forenelig med  

 sygebehandlingen og ikke forhaler helbredelsen, ligesom aktiviteten ikke må  

 udskyde iværksættelsen af en erhvervsmæssig revalidering.
 Undervisning, som svarer til eller udbygger uddannelse i folkeskolen, dvs.  

 incl. 10. klassetrin, og undervisning på ungdoms- eller højskoler eller  

 lignende, som alene opfylder et alment kundskabsbehov uden erhvervssigte,  

 udelukker ikke dagpenge, når deltagelse i undervisningen kan forenes med  

 sygebehandling eller er et led i denne.
 Derimod skal dagpengeudbetalingen bringes til ophør, hvis undervisningen  

 er et led i en erhvervsplan, dvs., når revalideringen er iværksat.
Delvis uarbejdsdygtighed 118. Hvis den pågældende er delvis uarbejdsdygtig og  

 derfor får nedsatte dagpenge, skal der foretages den samme kontrol og løbende  

 vurdering, se iøvrigt pkt. 13.
Når der er tale om delvis uarbejdsdygtighed med udbetaling af nedsatte  

 dagpenge, må kommunen i særlig grad være opmærksom på den bredere vurdering  

 af uarbejdsdygtigheden, der skal ske, når det drejer sig om længerevarende  

 sygdom.
Nedsatte dagpenge kan ikke ydes som en varig kompensation for tab af  

 indtægt i et erhverv, hvor den pågældende ikke kan forventes at genvinde fuld  

 erhvervsevne.
Oplysninger om sygdommen 119. Uarbejdsdygtigheden kontrolleres og vurderes  

 normalt på grundlag af oplysninger fra den pågældende selv, lægen,  

 arbejdsgiveren, arbejdsformidlingen eller arbejdsløshedskassen.
 Kommunen kan indhente sygehusjournaler eller udskrifter af disse.
Når kommunen begynder at udbetale dagpenge, bør den straks sikre sig, at  

 der allerede foreligger helbredsoplysninger, eller at uarbejdsdygtigheden er  

 dokumenteret på anden måde.
Det kan fx ske ved indlæggelsesbevis.
Hvis der  

 ikke er sådanne oplysninger, skal de straks indhentes.
Hvis den pågældende er  

 anmodet om at henvende sig til læge for at blive behandlet, og erklæring ikke  

 foreligger, skal kommunen standse dagpengeudbetalingen, indtil erklæringen er  

 modtaget.
Udbetaling kan dog fortsætte, hvis det efter de foreliggende  

 oplysninger er klart, at den pågældende endnu ikke kan være arbejdsdygtig, og  

 formålet med den ønskede lægeerklæring alene er at få præciseret sygdommens  

 varighed.
Det skal altid kontrolleres, at lægens erklæring er fyldestgørende,  

 herunder om diagnose, konsultationstidspunkt, oplysninger om eventuel  

 sygehus- eller speciallægebehandling, gradenaf uarbejdsdygtighed, sygdommens  

 eventuelle forbindelse med arbejdet, og - hvad der er særlig vigtigt - at der  

 er afgivet et præcist skøn over, hvor længe uarbejdsdygtigheden vil vare.
I  

 modsat fald skal kommunen, eventuelt efter samråd med lægekonsulenten, anmode  

 lægen om at uddybe erklæringen og eventuelt fremkomme med supplerende  

 oplysninger.
 De oplysninger, som indhentes i en konkret sag, skal vurderes af kommunen.  

 Det er hensigtsmæssigt, at vurderingen sker i samråd med den praktiserende  

 læge, lægekonsulenten og arbejdskonsulenten med hensyn til prognose, varighed  

 af uarbejdsdygtighed mv.
Hvis de objektive fund ikke kan begrunde uarbejdsdygtigheden, men lægen på  

 baggrund af patientens subjektive klager mener, at patienten ikke kan  

 raskmeldes, eller hvis lægens angivelse af patientens fortsatte  

 uarbejdsdygtighed er behæftet med usikkerhed, skal kommunen overveje, om  

 patienten skal henvises til undersøgelse eller behandling på sygehus eller  

 hos speciallæge.
Overvejelsen må ske i samråd med lægekonsulenten og  

 eventuelt den behandlende læge.
 Lægen må ikke fortløbende udstede uarbejdsdygtighedserklæringer uden  

 supplerende at begrunde sit skøn med fx oplysning om behandlingsplan,  

 forestående indlæggelse eller andre helbreds- eller rekreative  

 foranstaltninger.
 Det er vigtigt, at kommunen i det hele rådfører sig med lægekonsulenten  

 eller eventuelt søger bistand i amtskommunens socialcenter.
 Det er endvidere af stor betydning, at lægekonsulenten inddrages i  

 sagsbehandlingen så tidligt som muligt med henblik på at fremskaffe  

 supplerende oplysninger, eventuelt en statusbedømmelse af helbredsforholdene  

 med dokumentationsmateriale, journaludskrifter fra sygehus eller  

 speciallægeerklæringer.
 Lægekonsulentens/socialcentrets tidlige medvirken i sagsbehandlingen er  

 også nødvendig for at kunne bedømme behovet for behandling og revalidering  

 eller overgang til førtidspension.
Samarbejde med andre myndigheder 120. Kommunen skal samarbejde med dagpengemodtageren  

 og med arbejdsformidlingen og evt. sørge for, at der etableres et samarbejde  

 med amtskommunens socialcenter.
Kommunen må over for den sygemeldte tilkendegive, at hovedformålet er at  

 opnå en tilbagevenden til arbejdsmarkedet.
Det er vigtigt, at et langvarigt  

 dagpengeforløb ikke fastlåser den sygemeldte i uarbejdsdygtighed.
 Hvis den sygemeldte ikke ønsker at samarbejde, og forvaltningen ikke får  

 de oplysninger, der er nødvendige for at behandle sagen bl.a. med henblik på  

 revalideringsmuligheder, eller en eventuel pensionssag, må kommunen gøre  

 opmærksom på oplysningspligten, og på, at der vil være mulighed for eventuelt  

 at standse dagpengeudbetalingen eller at ikende bøde.
Samarbejdet med de praktiserende læger, speciallæger, sygehus mv.  

 formidles med fordel gennem lægekonsulenten.
Som led i dette samarbejde bør  

 det sikres, at ventetiden inden behandling på sygehus eller hos speciallæge  

 afkortes mest muligt, og at sygehuset eller speciallægen på forhånd er  

 orienteret om, at patienten er sygemeldt og modtager sygedagpenge.
Ventetiden  

 har generelt en negativ virkning på mulighederne og motivationen for at vende  

 tilbage til arbejdsmarkedet.
 Tavshedspligten er en garanti for, at patientens sag behandles med en  

 diskretion, der er fuldt forenelig med de behandlende lægers tilsvarende  

 pligter.
Tilrettelæggelse af sagsbehandlingen 121. Det er vigtigt, at pligten til opfølgning efter  

 dagpengeloven overholdes, og at revalidering planlægges og gennemføres  

 konstruktivt og sagkyndigt.
Det stiller betydelige krav til koordinering af  

 det samlede arbejde i kommunen.
 Dagpengeudbetalingen må fx ikke fortsætte, uden at der er løbende kontakt  

 med den afdeling i kommunen, som står for revalideringsplanlægningen.
 Der er gode erfaringer fra kommuner, der på forskellig måde har  

 organiseret sig således, at arbejdet med dagpengesagen og forberedelsen af  

 revaliderings- eller pensionssag foregår i samme afdeling.
Supplerende hjælp efter bistandsloven 122. Hvis det må antages, at dagpengene ikke slår til,  

 skal det overvejes, om der kan ydes supplerende hjælp efter bistandsloven.
 Kommunen må i det hele taget være opmærksom på dagpengemodtagerens og  

 familiens samlede situation og på, om der er behov for at tilbyde vejledning  

 og bistand.
Iværksættelse af revalidering 123. Kommunen skal tage stilling til, om der er behov  

 for sygebehandling eller revalidering, og i så fald sørge for, at behandling  

 eller revalidering går i gang.
 Når kommunen iværksætter revalidering efter en forud tilrettelagt og  

 realistisk revalideringsplan, herunder egentlig erhvervsoptræning med henblik  

 på anvisning af arbejde, eller tillæring, omskoling, uddannelse eller andre  

 former for erhvervsmæssig revalidering, standses dagpengeudbetalingen.
 Fra dette tidspunkt kan den pågældende ikke anses for uarbejdsdygtig i  

 lovens forstand.
Det er nødvendigt, at revalidering iværksættes så snart, det er  

 konstateret, at helbredstilstanden er stationær, og beslutningen om og  

 planlægningen af revalideringen bør derfor være foretaget senest da.
Hvis  

 revalideringen ikke kan begynde umiddelbart efter beslutningen, vil  

 udbetaling af dagpenge kunne fortsætte indtil revalideringen iværksættes, når  

 der ikke i ventetiden undtagelsesvis kan anvises egnet arbejde.
Efter en konkret vurdering kan der indgå en afprøvning af den pågældendes  

 muligheder som første fase i den egentlige revalidering.
En sådan  

 arbejdsprøvning kan finde sted på en revalideringsinstitution eller på en  

 egnet offentlig eller privat arbejdsplads efter bistandslovens regler herom.  

 I sådanne tilfælde skal dagpengeudbetalingen standses, og der skal i stedet  

 udbetales revalideringsydelse.
Hvis arbejdsprøvningen og dermed revalideringsplanen opgives af  

 helbredsmæssige årsager, kan dagpengeudbetalingen genoptages med virkning fra  

 ophøret.
Samtidig skal detovervejes, om der skal søges pension til den  

 pågældende.
 Dagpengeudbetalingen standses, hvis den pågældende ikke ønsker at medvirke  

 ved revalideringen.
Overgang til social pension 124. Hvis dagpengemodtageren ikke kan komme i arbejde  

 igen, og det må anses for sandsynligt, at der er ret til pension, skal  

 kommunen sørge for at indgive pensionsansøgning og snarest afgive indstilling  

 til revaliderings- og pensionsnævnet.
Der skal samtidig tages stilling til,  

 om der kan bevilges forskud på pension.
 Forvaltningen skal allerede under opfølgningen af dagpengetilfældet  

 rekvirere lægelige oplysninger, som kan begrunde en indstilling om pension og  

 medvirke til, at behandlingstiden i revaliderings- og pensionsnævnet  

 nedsættes.
Når der er rejst sag om privat pension eller tjenestemandspension, bør der  

 afgives indstilling om førtidspension så tidligt, at dagpengeudbetalingen kan  

 ophøre samtidig med eller kort tid efter, at den pågældende er overgået til  

 privat pension eller tjenestemandspension.
Hvis muligheden for overgang til  

 sådan pension ikke er tilstrækkeligt oplyst, bør der indhentes yderligere  

 oplysninger, eventuelt hos arbejdsgiveren.
Hvis der gives afslag på en pensionsansøgning, afhænger det af en  

 vurdering af helbredsforholdene, om dagpengeudbetalingen skal fortsætte.
Hvis  

 afslaget er begrundet med, at der ikke er tale om en varig lidelse, men  

 uarbejdsdygtigheden stadig består, fortsætter udbetalingen af dagpenge.
 Hvis der foreligger en stationær tilstand, uden at der er grundlag for at  

 tilkende pension, er betingelsen om uarbejdsdygtighed ikke længere opfyldt.  

 Udbetalingen af dagpenge kan derfor ikke genoptages.
Kommunen må i stedet vurdere sagen med henblik på bistand fx hjælp til  

 revalidering eller rådgivning.
I forbindelse hermed kan der evt. ydes hjælp  

 efter bistandsloven.
Den almindelige varighedsbegrænsning 125. Dagpengeretten ophører, når der i de forudgående  

 18 kalendermåneder er udbetalt dagpenge eller er ydet refusion for dagpenge  

 for mere end 52 uger.
Varighedsbegrænsningen indtræder ved udløbet af den  

 måned, i hvilken der under en sammenhængende sygeperiode eller flere adskilte  

 er udbetalt dagpenge i 52 uger.
 I dagpengeperioden medregnes også dagpenge, som er udbetalt fra et andet  

 nordisk land eller et EF - land.
 Derimod medregnes ikke dagpenge, som er udbetalt af arbejdsgiveren eller  

 kommunen de første 2 uger, eller dagpenge, som er udbetalt i anledning af  

 graviditet, barsel eller adoption.
Det er dagene eller ugerne for hvilke, der er udbetalt dagpenge, som  

 medregnes ved opgørelsen af dagpengeperiodens varighed, uanset om der er  

 udbetalt fulde eller nedsatte dagpenge.
Dagpengeperioden kan således ikke  

 forlænges forholdsmæssigt, fordi der kun er udbetalt nedsatte dagpenge.
 Hvis den pågældende kun er fraværende en hel eller halv dag i en uge, som  

 ved ambulante undersøgelser eller 2 hele dage i en uge, fx nyrepatienter, der  

 er i dialysebehandling, men er i fuldt arbejde de øvrige dage, tæller kun  

 udbetalingsdagene i en uge, dvs. for nyrepatienten 2/5 uge, når den  

 pågældende har en arbejdsuge på 5 dage.
 Hvis der i en sygeperiode ikke er udbetalt dagpenge, fx fordi en  

 arbejdsgiver ikke har anmodet om dagpengerefusion, medregnes den pågældende  

 periode ikke ved opgørelsen af dagpengeperioden.
Derimod medregnes dage eller perioder, der ligger inden for en løbende  

 fraværsperiode, uanset at der på grund af beregningsreglerne ikke er udbetalt  

 dagpenge.
Det er en forudsætning, at den pågældende er uarbejdsdygtig.
Hvis pågældende efter en længerevarende sygeperiode genoptager arbejdet,  

 men senere sygemelder sig, indtræder en ny 2-ugers periode, som ikke  

 medregnes i varighedsbegrænsningen.
Der bør dog i det enkelte tilfælde  

 foretages en konkret vurdering af, om den pågældende efter de lægelige  

 oplysninger mv. har været arbejdsdygtig i den mellemliggende periode.
Generhvervelse af dagpengeretten Selvom dagpengeretten er opbrugt, kan en lønmodtager ved ny sygemelding få  

 dagpenge fra arbejdsgiveren eller fra kommunen i de første 2 uger, når det  

 kan godtgøres, at den pågældende i mellemtiden har været fuldt arbejdsdygtig,  

 fx ved, at vedkommende har genoptaget arbejdet, været tilmeldt  

 arbejdsformidlingen som arbejdssøgende eller har deltaget i en  

 revalideringsforanstaltning.
En frivilligt sikret kan på samme måde få dagpenge i de første 3 uger,  

 hvis det kan godtgøres, at vedkommende før den ny sygemelding har været  

 arbejdsdygtig.
Dette kan dokumenteres ved lægeerklæring eller eventuelt ved,  

 at der indhentes nærmere oplysninger om, i hvilket omfang arbejdet har været  

 genoptaget.
 Udbetalingen af dagpenge ud over 2 uger til en person, hvis dagpengeret er  

 brugt op, kan først ske fra det tidspunkt, da pågældende ikke længere er  

 omfattet af 18 månedersreglen.
Hvis retten er opbrugt under en sammenhængende sygeperiode på mere end 52  

 uger, er det en betingelse for fornyet udbetaling, at den pågældende har  

 været arbejdsdygtig i mindst 13 uger efter dagpengerettens ophør.
Denne  

 betingelse gælder ikke, når de 52 ugers dagpenge er udbetalt i flere  

 sygeperioder.
Forlængelse af dagpengeperioden udover den almindelige varighedsbegrænsning 126. For at undgå den situation, at den syges  

 forsørgelse i en kortere overgangsperiode indtil raskmelding eller  

 revalidering etc. skal dækkes midlertidigt efter bistandsloven eller af egne  

 eller ægtefællens midler, er der mulighed for at forlænge dagpengeperioden.
 Den almindelige dagpengeperiode kan forlænges i følgende tilfælde:
Revalideringsmuligheder Nedsættelsen af varighedsbegrænsningen fra 91 uger til 52 uger skal ses i  

 sammenhæng med bestræbelserne for en øget indsats med henblik på  

 dagpengemodtagerens tilbagevenden til arbejdsmarkedet, og der er derfor i  

 sammenhæng hermed fra 1. oktober 1990 indført regler om en fast  

 indtægtsuafhængig revalideringsydelse efter bistandsloven.
 Dagpengeperioden kan forlænges, når en dagpengemodtager ved  

 varighedsbegrænsningens indtræden ikke opfylder betingelserne for at overgå  

 til den faste revalideringsydelse, som udbetales, når der er iværksat en  

 revalidering efter en forud fastlagt erhvervsplan, og når kommunen skønner,  

 at der på et senere tidspunkt vil være mulighed for erhvervsmæssig  

 revalidering.
Dagpengeperioden kan kun forlænges, når der er tale om en realistisk  

 revalideringsmulighed, som på længere sigt kan forventes at føre til, at den  

 pågældende kan genoptage erhvervsmæssig beskæftigelse.
Kommunen må drøfte  

 revalideringsmulighederne med dagpengemodtageren og sikre sig, at pågældende  

 er indstillet på selv at gå aktivt ind i en egentlig erhvervsmæssig  

 revalidering så snart denne kan påbegyndes.
Det vil i nogle tilfælde være nødvendigt at iværksætte forberedende  

 aktiviteter, som har et mere afklarende eller erhvervsmodnende sigte for at  

 opnå et tilstrækkeligt grundlag for at kunne fastlægge en erhvervsplan.
Der  

 kan ydes dagpenge i en sådan afklarende periode under forudsætning af, at  

 aktiviteterne er forenelige med sygebehandlingen og i øvrigt ikke forhaler  

 helbredelsen.
Under den forberedende fase kan der evt. ydes hjælp efter  

 bistandslovens § 43 til de særlige udgifter, der følger af aktiviteten, fx  

 uddannelsesudgifter, samt til udgifter, der følger af et handicap.
De aktiviteter, der kan foregå i den forberedende fase, kan fx være  

 afprøvning på eller udenfor en revalideringsinstitution, højskoleophold eller  

 lignende.
Afgørende for, om en aktivitet er omfattet af en erhvervsplan,  

 således at den pågældende overgår til revalideringsydelsen efter  

 bistandsloven er, om aktiviteten har et afklarende sigte, eller der er et  

 bestemt erhvervsmæssigt sigte med foranstaltningen.
 Hvis det viser sig, at revalideringsmuligheder ikke længere er  

 realistiske, eller hvis dagpengemodtageren ikke aktivt deltager i de  

 påbegyndte aktiviteter, skal udbetalingen af dagpengene straks standses.
 Der er ikke fastsat begrænsninger med hensyn til, hvor længe  

 dagpengeperioden kan forlænges, men kommunen bør af hensyn til  

 revalideringsmulighederne sørge for, at iværksættelsen af den egentlige  

 erhvervsmæssige revalidering fremskyndes mest muligt.
 En beslutning om henvisning til arbejdsformidlingen eller arbejdskonsulent  

 med henblik på at opnå egnet beskæftigelse kan ikke danne grundlag for  

 forlængelse af dagpengeperioden, da den pågældende i denne situation må  

 betragtes som arbejdsdygtig.
Lægebehandling Dagpengeperioden kan forlænges udover 52 uger, hvis dagpengemodtageren er  

 under eller venter på lægebehandling, og når der efter en lægelig vurdering  

 er sikker forventning om, at den pågældende inden for 26 uger kan genoptage  

 erhvervsmæssig beskæftigelse i fuldt omfang.
Det er ikke afgørende hvilken  

 sygdom, der i det konkrete tilfælde er tale om.
Dokumentationen kan tilvejebringes ved at indhente statusbedømmelse fra  

 den pågældende læge, erklæring fra speciallæge eller journaludskrift fra  

 hospital.
Når der indhentes lægeerklæring, må det præciseres, at der ønskes  

 en vurdering af, hvor længe uarbejdsdygtigheden vil vare.
Det er ikke  

 tilstrækkeligt blot at spørge lægen, om den syge kan forventes raskmeldt i  

 løbet af 26 uger.
Når vurderingsgrundlaget ved dagpengerettens ophør ikke er tilstrækkeligt,  

 kan afgørelsen udsættes, hvis der efter de oplysninger, der forligger, er  

 rimelig udsigt til, at der inden for en kortere tid kan opnås en afklaring,  

 som vil give grundlag for at forlænge.
Dette kan fx være tilfældet, hvis en  

 indlæggelse på hospital eller undersøgelse hos speciallæge er nær  

 forestående.
Alvorlige sygdomme Dagpengeperioden kan i særlige tilfælde forlænges ud over de 26 uger, der  

 er nævnt ovenfor, hvis pågældende lider af en alvorlig sygdom, der kræver  

 langvarig behandling.
Det er en betingelse, at den syge har været mere  

 stabilt erhvervsaktiv umiddelbart før sygeperioden og - efter en lægelig  

 vurdering - skønnes at ville kunne genoptage erhvervsmæssig beskæftigelse  

 inden for de følgende 26 uger.
Ved alvorlige sygdomme, der kræver langvarig  

 behandling, kan dagpengeperioden således forlænges 2 x 26 uger udover den  

 almindelige varighedsbegrænsning på 52 uger.
 Som eksempler på alvorlige sygdomme som vil kunne begrunde forlængelse  

 udover 26 ugers perioden, kan nævnes komplicerede knoglebrud, gentagne  

 operationer, dialysebehandling, behandling for alvorlige forbrændinger,  

 bækkenløsning, cancer eller andre alvorlige lidelser, der kræver langvarig  

 behandling, men hvor der er udsigt til varig helbredelse.
Særlige forhold I ganske særlige tilfælde kan dagpengeperioden forlænges uden begrænsning  

 for personer, der lider af en meget alvorlig lidelse, fx en kræftsygdom, hvor  

 udsigterne til helbredelse ikke er til stede.
Hensigten hermed er at undgå at  

 føje en yderligere belastning til patientens og de pårørendes i forvejen  

 stærkt belastede situation.
Afgørelsens form 127. Kommunens afgørelse om, at dagpengeperioden kan  

 forlænges eller ikke, bør ske ved skriftlig meddelelse til pågældende.
Når  

 forlængelsen ikke er begrundet med revalideringsmuligheder men skyldes sygdom  

 - bortset fra de uhelbredelige sygdomstilfælde - skal den periode, hvori der  

 fortsat kan ydes dagpenge, fremgå af afgørelsen.
Dagpengeperioden kan  

 forlænges etapevis inden for henholdsvis 26 eller 52 ugers perioden.
Det bør  

 tilføjes, at udbetalingen kun fortsætter, så længe de almindelige  

 betingelser, herunder om uarbejdsdygtighed, er opfyldt.
Afgørelsen skal  

 begrundes, og der skal gives vejledning om anke.
Hvis kommunen ved, at der er en sag om erstatning som følge af en  

 arbejdsskade under behandling i Arbejdsskadestyrelsen, bør kommunen orientere  

 styrelsen om afgørelsen.
Styrelsen kan herefter tage stilling til spørgsmålet  

 om tilkendelse af midlertidig erstatning for erhvervsevnetab, hvis dagpengene  

 er standset.
Den særlige varighedsbegrænsning for førtidspensionister og personer, der  

 er fyldt 67 år Personkredsen 128. Reglerne omfatter personer, der ad 1) Bestemmelsen gælder kun personer, der aktuelt modtager pension eller  

 forskud herpå.
Det er den faktiske udbetaling af forskuddet, der er  

 afgørende.
Selve spørgsmålet, om der skal udbetales pension, afgøres efter  

 pensionslovens regler.
Hvis pensionen er reguleret bort på grund af indtægt,  

 må der tages stilling til, om der foreligger svigtende helbred som  

 pensionsgrund, jf. 2).
Varighedsbegrænsningen gælder for personer, som har fået tilkendt  

 førtidspension, men som i indtil 1 år ikke har ønsket at få pensionen  

 udbetalt.
I sådanne tilfælde betragtes de pågældende som modtagere af social  

 pension, idet de når som helst efter anmodning kan få pensionen udbetalt.  

 Varighedsbegrænsningen bortfalder normalt først ved, at pensionen frakendes.  

 For personer, der har fået tilkendt mellemste førtidspension, kan frakendelse  

 ikke ske efter det fyldte 60. år.
 ad 2) Det er revaliderings- og pensionsnævnet, der afgør, om en  

 dagpengemodtagers helbredsforhold kunne have begrundet pension, hvis de  

 generelle betingelser var opfyldt.
Udenlandske sociale pensioner medfører ikke uden videre  

 varighedsbegrænsning.
Når en udenlandsk social pension er tilkendt af  

 helbredsmæssige grunde, må sagen forelægges for revaliderings- og  

 pensionsnævnet til bedømmelse af, om der kunne være tilkendt en dansk  

 pension.
I så fald gælder den særlige varighedsbegrænsning.
 ad 3) Når en person er fyldt 67 år, gælder varighedsbegrænsningen altid,  

 uanset om folkepensionen er bortreguleret på grund af indtægtens størrelse,  

 eller om pågældende har undladt at søge om pension.
 Der kan ikke ydes dagpenge fra den 1. i måneden efter det fyldte 70. år.
Beregning af dagpengeperioden 129. Dagpengeretten ophører efter udløbet af en  

 kalendermåned, når der i de 12 forudgående kalendermåneder er udbetalt  

 dagpenge for mere en 13 uger, jf. lovens § 23, stk. 1 og stk. 2. Det betyder,  

 at udbetalingen standses, hvad enten den udbetales til den sygemeldte i form  

 af dagpenge eller til arbejdsgiveren i form af refusion.
 Ved opgørelsen medregnes ikke de dage, for hvilke der er udbetalt løn  

 eller dagpenge fra arbejdsgiveren eller kommunen i de 2 første uger af  

 fraværsperioden ved sygdom eller dagpenge i anledning af graviditet, barsel  

 eller adoption.
 Varighedsbegrænsningen indtræder ved udløbet af den måned, i hvilken der  

 under en sammenhængende sygeperiode eller flere adskilte sygeperioder er  

 udbetalt dagpenge i 13 uger.
 Hvis der tilkendes pension, eller den sygemeldte fylder 67 år i en løbende  

 dagpengeperiode, og pågældende på dette tidspunkt har modtaget dagpenge i  

 mere end 13 uger, standses udbetalingen fra og med dagen for anvisningen af  

 pension eller fra den første i den måned, der følger efter fødselsmåneden.
Generhvervelse af dagpengeretten Selvom retten til dagpenge er opbrugt efter de særlige regler for  

 pensionister mv., har den pågældende ved ny sygemelding ret til dagpenge fra  

 arbejdsgiveren eller kommunen i de første 2 uger af sygeperioden, hvis  

 pågældende i mellemtiden har været arbejdsdygtig.
En selvstændig  

 erhvervsdrivende, der har tegnet frivillig sikring, har i denne situation ret  

 til dagpenge i de første 2 uger af sygdomsperioden.
 Kommunen kan kun yde dagpenge herudover, hvis den pågældende ikke længere  

 er omfattet af 12-månedersreglen.
 Hvis varighedsbegrænsningen er indtrådt efter en sammenhængende  

 sygeperiode på mere end 13 uger, kræves det yderligere, at den pågældende  

 godtgør at have været arbejdsdygtig i mindst 13 uger efter dagpengerettens  

 ophør.
 Dette må dokumenteres ved, at arbejde eller erhverv reelt er genoptaget.  

 For lønmodtageres vedkommende kan dette bekræftes ved henvendelse til  

 arbejdsgiveren.
 Når varighedsbegrænsningen er indtrådt efter flere adskilte sygeperioder,  

 har den sygemeldte på ny ret til dagpenge fra det tidspunkt, hvor denne ikke  

 længere er omfattet af 12-månedersreglen, selvom vedkommende ikke har været  

 arbejdsdygtig efter dagpengerettens ophør.
Udbetaling af dagpenge når der udbetales forskud på pension 130. Der er altid ret til dagpenge indtil udløbet af  

 den måned, hvor der er udbetalt dagpenge i 13 uger.
Pensionsforskuddet  

 beregnes under hensyn til de udbetalte dagpenge.
 Betingelsen for forlængelse af dagpengeretten for pensionister mfl.
 131. Kommunen kan forlænge dagpengeperioden for  

 personer under 70 år udover de 13 uger, når det efter en lægelig bedømmelse  

 skønnes, at den pågældende inden for et kortere tidsrum, dog højst 26 uger,  

 bliver arbejdsdygtig igen.
 Kommunen træffer afgørelse om eventuel forlængelse af dagpengeretten forud  

 for det tidspunkt, hvor varighedsbegrænsningen indtræder.
 Afgørelsen om forlængelse af 13-ugersperioden eller afslag herpå meddeles  

 på samme måde som ved varighedsbegrænsningen på 52 uger, jf. pkt. 127.
Dagpenge under midlertidig ophold i  

 udlandet, herunder udstationering og varig flytning Ophold i udlandet 132. Som hovedregel bortfalder retten til dagpenge  

 under ophold i udlandet.
 Der gælder dog visse undtagelser, hvor dagpengeretten bevares.
Hvis en person bliver syg under ferieophold e.l., fx studieophold eller  

 deltagelse i kursus i udlandet, kan der kun udbetales dagpenge fra den danske  

 kommune, sålænge det af lægelige grunde skønnes nødvendigt at udsætte  

 hjemrejsen.
Dette må dokumenteres ved fyldestgørende lægeerklæring eller  

 indlæggelsesseddel fra hospital/klinik med angivelse af diagnose, og af at  

 der foreligger et sygdomstilfælde, der medfører fuld uarbejdsdygtighed.
 Tilbagerejsen bør påbegyndes, selv om sygdommen fortsat er til stede, og  

 selvom pågældende er under lægebehandling i udlandet, når den syges tilstand  

 tillader det.
 Dagpenge udbetales først efter hjemkomsten og løber fra det tidspunkt,  

 hvor dagpengeretten efter de almindelige regler ville indtræde her i landet,  

 dvs. fra den dag arbejde eller erhverv skulle have været genoptaget.
 I tvivlstilfælde må kommunen snarest efter anmodningen om udbetaling af  

 dagpenge indhente lægeerklæring hos patientens sædvanlige læge i Danmark.  

 Dette vil især være af betydning, hvis den pågældende er fuldt arbejdsdygtig  

 ved tilbagekomsten til Danmark og eventuelt tidligere har været sygemeldt i  

 Danmark for samme lidelse.
 Retten til danske syge- eller barseldagpenge bevares, såfremt de  

 sædvanlige betingelser derfor er opfyldt, herunder fornøden lægelig kontrol.
 Det er en betingelse for udbetaling af sygedagpenge, at et  

 rekreationsophold inden afrejsen er anbefalet af læge eller sygehus.
Ved rekreationsophold forstås et ophold, der enten tjener til, at  

 patienten ved afslutningen af en sygdomsperiode kan genvinde sine kræfter  

 (rekonvalecens), eller har et klart behandlingsmæssigt hovedformål.
Der vil i  

 almindelighed være tale om ophold, hvor patienten er underkastet fast  

 lægetilsyn på et rekreationshjem, kuranstalt, sygehus eller tilsvarende  

 behandlingsinstitution.
 Uden for sådanne tilfælde vil der normalt ikke være ret til at få udbetalt  

 dagpenge.
 Disse retningslinier gælder også ved rekreationsophold på Færøerne eller i  

 Grønland.
Hvis en sygebehandling herunder rekreation i ganske særlige tilfælde ikke  

 kan foretages her i landet, men i udlandet, bevares retten til dagpenge fra  

 den danske kommune, når der foreligger tilladelse til en sådan behandling fra  

 Sundhedsstyrelsen eller vedkommende sygehusmyndighed.
Som eksempler herpå kan  

 nævnes komplicerede transplantationer og operationer, behandling af  

 eksemlidelser m.m.
Udbetaling 133. I de tilfælde, der er nævnt under pkt. 132 c) og  

 d), kan kommunen efter anmodning sende dagpenge til opholdsstedet.
 Under midlertidig ophold i andet EF-land, jf. pkt. 132 b), fremsendes  

 ansøgning om udbetaling af dagpenge i form af den officielle EF-blanket E  

 115, og ydelsen sendes til den berettigede.
Udsendte arbejdstagere 134. a) Udsendte arbejdstagere er lønmodtagere, som af  

 en arbejdsgiver med hjemsted her i landet udsendes til midlertidig  

 beskæftigelse i udlandet herunder Færøerne eller Grønland for normalt ikke  

 udover 12 måneder.
 I sådanne tilfælde skal dagpenge ikke udbetales efter  

 beskæftigelseslandets regler, men efter reglerne i den danske dagpengelov.
 Det er en betingelse for udbetaling af dagpenge, at den pågældende  

 lønmodtagers indtægt er skattepligtig her i landet, og denne betingelse anses  

 for opfyldt, selv om der efter skatteretlige regler er indrømmet den  

 pågældende skattefritagelse efter ligningslovens bestemmelser.
 For ulandsfrivillige, som er udsendt af DANIDA, Mellemfolkeligt Samvirke  

 eller anden tilsvarende organisation, gælder, at indtægten principielt er  

 skattepligtig her i landet under udsendelsen, men indtægten er undtaget fra  

 skattepligt ved særlig tekstanmærkning på finansloven.
 En arbejdstager, som af sin arbejdsgiver (fx dansk) udsendes til  

 beskæftigelse for arbejdsgiverens regning i indtil 12 måneder til andet  

 nordisk land (fx Norge), har ret til dagpenge fra det land, hvor  

 arbejdsgiverens virksomhed har sit hjemsted (Danmark).
Attestation for, at en udsendt arbejdstager er omfattet af dansk  

 lovgivning, meddeles af Socialstyrelsen.
Hertil benyttes blanket N 1.
 Hvis den midlertidige beskæftigelse varer længere end påregnet og mere end  

 12 måneder, kan udsendelsestiden forlænges med de pågældende landes samtykke.
Arbejdstagere, der udsendes af deres virksomhed for at arbejde i en anden  

 medlemsstat for virksomhedens regning, kan forblive omfattet af  

 udsenderstatens lovgivning.
Tilsvarende regler finder anvendelse for  

 selvstændige erhvervsdrivende, jf.
EF-forordning nr. 1408/71. Tilladelse til  

 at den udsendte er omfattet af dansk lovgiv-ning gives efter ansøgning af  

 Socialstyrelsen.
 Personer, som af Udenrigsministeriet udsendes i diplomatisk eller konsulær  

 tjeneste, herunder det tekniskadministrative personale, er omfattet af den  

 danske dagpengelov, idet deres indtægt i tjenestemands- eller  

 funktionærstilling principielt er skattepligtig her i landet.
 Denne ret for diplomatisk personale har hjemmel i Wienerkonventionerne af  

 18. april 1961 og 24. april l963.
 Tjenstgørende personale ved diplomatiske missioner og konsulater i et  

 andet EF-land samt hjælpepersonale ved EF's institutioner kan vælge, om de  

 vil være omfattet af dansk lovgivning om social sikring.
Varig flytning til Danmark 135. Ved flytning fra et fremmed land herunder  

 Færøerne, Grønland, et andet nordisk land eller et EF-land til Danmark, kan  

 den indtægt, som den pågældende kan dokumentere at have haft i  

 fraflytningslandet, medregnes ved opgørelsen at den indtægt, som danner  

 grundlag for udbetaling af danske dagpenge.
Det er en forudsætning, at der  

 ikke for samme periode er ret til løn eller dagpenge fra fraflytningslandet.
Personale ved internationale organisationer i Danmark En person, som er ansat i en international organisation eller institution,  

 fx WHO og Unicef, som har bopæl her i landet, har ret til danske dagpenge.
I  

 et sådant tilfælde er indtægten formelt skattepligtig her i landet, men reelt  

 fritaget for skattepligten, da lønnen er fastsat under hensyn til, at der  

 ikke skal svares skat til opholdslandet (reduceret løn). Dagpenge beregnes da  

 på grundlag af bruttolønnen incl. skattereduktion.
Varig flytning fra Danmark 136.
 Der er ret til syge- eller barseldagpenge efter tilflytningslandets  

 regler, dog under hensyntagen til de ydelser, som er modtaget i  

 fraflytningslandet, jf. art. 12, i den Nordiske Konvention om Social Tryghed.  

 Der opstår ikke ret til dagpenge fra tilflytningslandet, hvis den pågældende  

 efter flytningen bevarer ansættelse hos en dansk arbejdsgiver.
 En opnået ret til syge- eller barseldagpenge bevares efter danske regler,  

 medmindre det godtgøres, at den pågældendes flytning må antages at kunne  

 bringe dennes helbredstilstand i fare eller vanskeliggøre en gennemførelse af  

 lægebehandlingen.
 Dagpenge ved graviditet, barsel og adoption efter lovens kapitel 7 kan  

 udbetales, selv om der først ansøges herom efter flytningen fra Danmark.  

 Dette forudsætter dog, at pågældende under svangerskabet senest var omfattet  

 af dansk lovgivning.
 Ret til danske dagpenge bevares, indtil den pågældende opnår ret til  

 dagpenge efter den færøske dagpengelov efter 6 ugers ophold på Færøerne, jf.  

 bekg. § 3, stk. 1, nr. 3 b.
 Ret til danske dagpenge bevares, jf. bekg. § 3, stk. 1, nr. 3 b.
 Retten til sygedagpenge ophører fra udgangen af flytteugen, med mindre der  

 er indgået konvention eller særlig aftale med det pågældende land, som giver  

 ret til fortsat dagpengeudbetaling efter flytning.
 Retten til danske barseldagpenge bevares dog ved afgivelse af erklæring om  

 ikke at ville påtage sig arbejde eller erhverv under resten af  

 barselorlovsperioden.
Konventioner om social sikring med andre lande 137. Udover Den Nordiske Konvention og EF-forordningen  

 har Danmark indgået overenskomst om social sikring, der omfatter  

 dagpengeloven, med følgende lande:
Tyrkiet Jugoslavien Pakistan Schweiz Østrig Marokko.
Administration af EF-reglerne om social sikring 138. Om administrationen af EF-reglerne om social  

 sikring af vandrende arbejdstagere mfl. henvises til Sikringsstyrelsens  

 vejledning af december 1986.
Dagpenge til søfarende 139. Søfarende, der er tjenstegørende på dansk skib,  

 medmindre skibet udelukkende sejler mellem danske havne, får udbetalt  

 dagpenge fra Søfartsstyrelsen/arbejdsgiveren.
Søfartsstyrelsen udbetaler dagpenge inden for de første 18 uger af  

 fraværsperioden.
Barseldagpenge kan dog udbetales i hele fraværsperioden.
 Kommunen har i de første 18 uger kun pligt til at udbetale sygedagpenge  

 til den søfarende, hvis pågældende er afmønstret forinden 1. fraværsdag.
 Ved ophold her i landet eller ved ankomst her til landet overtages  

 udbetalingen af dagpenge efter reglerne om barsel af den søfarendes  

 bopælskommune.
 Den søfarende, der har opbrugt retten til at få udbetalt dagpenge fra  

 Søfartsstyrelsen, overgår til at få udbetalt dagpenge efter dagpengelovens  

 almindelige regler, såfremt pågældende tager bopæl her i landet og iøvrigt  

 opfylder betingelserne for at få udbetalt dagpenge efter dagpengeloven.  

 Kravet om bopæl her i landet gælder ikke for søfarende, der er omfattet af  

 EF-forordning. nr. 1408/71 og Nordisk Konvention, se iøvrigt bekendtgørelsen  

 om dagpenge til søfarende ved sygdom eller fødsel.
 Klageregler, administration, finansiering  

 mv.
(Klager 140. Afgørelsen af, om der er ret til dagpenge træffes  

 af kommunen.
Det gælder både for retten til dagpenge fra en arbejdsgiver og  

 for retten til dagpenge fra kommunen.
Kommunens afgørelser kan indbringes for  

 Dagpengeudvalget, hvis afgørelser en endelige.
 Klage til Dagpengeudvalget skal indgives inden 4 uger efter klageren har  

 modtaget kommunens afgørelse.
I forbindelse med afgørelsen må der gives dagpengemodtageren vejledning om  

 klagemuligheden, herunder om fremgangsmåden ved indgivelse af klage og  

 klagefrister.
Der henvises til Socialministeriets bekg. nr. 122 af 28. marts  

 1985 om indsendelse af afgørelser truffet af det sociale udvalg/magistraten  

 og regionale nævn inden for det sociale område og om genvurdering i  

 forbindelse med klager (remonstration).
 Klager over den måde en sag er blevet behandlet på, vil ofte være  

 forbundet med en klage over afgørelsen om ret til en ydelse og den bør i så  

 fald behandles af de sociale klageinstanser i forbindelse med behandlingen af  

 klagen over afgørelsen.
 En direkte klage over den måde, en sag er blevet behandlet på, rettes til  

 den administrative ansvarlige ledelse i kommunen, typisk borgmesteren.
 Ved uenighed mellem kommuner om deres forpligtelser efter loven træf-fes  

 afgørelsen af Den Sociale Ankestyrelse.
 Socialstyrelsens afgørelser vedrørende den frivillige sikring og  

 forsikring for private arbejdsgivere kan ikke indbringes for anden  

 administrativ myndighed, jf. bekg. § 47 og bekg. om forsikring for private  

 arbejdsgivere, § 14.
Forskud 141. Hvis en arbejdsgiver helt eller delvis undlader  

 at udbetale dagpenge til en lønmodtager i en periode, hvor arbejdsgiveren  

 efter loven har pligt til at afholde udgiften til dagpenge under sygdom, skal  

 kommunen træffe afgørelse, om lønmodtageren er berettiget til dagpenge fra  

 arbejdsgiveren.
Kommunen træffer sin afgørelse på grundlag af oplysninger fra  

 parterne på blanket dp 206 A og blanket dp 207 A.
Mener kommunen, at  

 arbejdsgiveren har pligt til at betale, yder den forskud på dagpengene til  

 lønmodtageren.
 Kommunen skal underrette arbejdsgiveren om afgørelsen, og arbejdsgiveren  

 har pligt til at refundere kommunen forskuddet 4 uger efter arbejdsgiveren  

 har modtaget kommunens underretning.
 Hvis kommunens afgørelse indbringes for Dagpengeudvalget, og udvalget  

 træffer afgørelse om, at arbejdsgiveren er forpligtet til at udbetale  

 dagpenge, skal forskuddet refunderes af arbejdsgiveren inden 4 uger efter,  

 arbejdsgiveren har modtaget underretning om Dagpengeudvalgets afgørelse.
 Det beløb, kommunen har udbetalt som forskud, kan inddrives hos  

 arbejdsgiveren ved udlæg, uanset om der foreligger en afgørelse fra  

 Dagpengeudvalget.
Udbetaling og administration 142. Dagpenge fra kommunen udbetales af den kommune,  

 hvor dagpengemodtageren har sin bopæl på sygdomstidspunktet, dvs. af den  

 kommune, hvor den pågældende er tilmeldt folkeregistret.
 Der er ikke i dagpengeloven fastsat regler om ekspeditionsformer ved  

 udbetaling af dagpenge fra kommunen.
 Administrationen skal dog ske med behørig hensyntagen til den enkelte  

 sygemeldte og de konkrete forhold, der i øvrigt måtte foreligge.
Dagpenge i forbindelse med flytning 143. Når dagpengemodtageren under en løbende  

 dagpengeperiode flytter til en anden kommune, skal fraflytningskommunen  

 betale og afholde dagpengebeløbet for hele den uge, i hvilken flytningen  

 finder sted.
Hvis fraflytningskommunen fortsætter dagpengeudbetalingen ud  

 over flytteugen, fordi flyttedatoen først er blevet kendt på et senere  

 tidspunkt, kan fraflytningskommunen ikke få refusion af tilflytningskommunen.
 Hvis den pågældende får udbetalt løn under sygdom på tidspunktet for  

 flytningen, og hvis arbejdsgiverens refusionskrav fremsættes på et senere  

 tidspunkt, deles arbejdsgiverrefusionen mellem kommunerne med udløbet af  

 flytteugen som skæringspunkt.
Reglen om, at dagpenge udbetales af den kommune, hvor dagpengemodtagen har  

 sin bopæl og er tilmeldt folkeregistret, gælder dog ikke når der fx. er tale  

 om grænsearbejdere, der er berettigede til dagpenge fra beskæftigelseslandet  

 eller personer, der ikke er skattepligtige her i landet, jf. bekg. §§ 3-7,  

 EF-forordning nr. 1408/71 af 14. juni 1971 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet, artikel 19 og 22, og  

 den nordiske konvention, artikel 7,8, og 13. Den tidligere bopælskommune skal  

 fortsat betale dagpengene efter flytningen under sygdom til en anden EF-stat  

 (jf.
EF-forordningens artikel 22, stk. 1,b).
Oplysningspligt 144. Regler om pligt til at afgive oplysninger til  

 brug ved afgørelser om ret til dagpenge findes i lovens §§ 36, 37 og 38.
 Den myndighed, der behandler en sag, kan kræve oplysninger fra  

 arbejdsgivere, dagpengemodtageren, kommunalbestyrelser, skattevæsenet,  

 sygehuse, klinikker, behandlende læger mv., herunder indhente  

 sygehusjournaler eller udskrifter heraf.
 En person, der modtager ydelser efter dagpengeloven, har pligt til at  

 underrette arbejdsgiveren og kommunen om ændringer i de økonomiske forhold,  

 der kan medføre ændringer eller bortfald af ydelserne.
 Ved en lønmodtagers anmodning om dagpenge fra kommunen skal arbejdsgiveren  

 eller en anerkendt arbejdsløshedskasse mfl. afgive erklæring om  

 lønmodtagerens indtægts- og ansættelsesforhold (dp 200A, 201 og 200B).
 Lønmodtageren skal dels bekræfte arbejdsgiverens /arbejdsløshedskassens  

 erklæring om indtægtsforhold mv. dels give oplysning om årsagen til  

 uarbejdsdygtigheden, samt om andre forhold af betydning for dagpengeretten,  

 herunder om pågældende modtager social pension.
 En selvstændig erhvervsdrivende skal afgive erklæring om årsagen til  

 uarbejdsdygtigheden, og sine indtægtsforhold samt om andre forhold af  

 betydning for retten til dagpenge, herunder om evt.
 modtagelse af social pension.
Straffebestemmelser 145. Den, der afgiver urigtige eller vildledende  

 oplysninger til brug ved afgørelser efter loven eller fortier oplysninger af  

 betydning for sådanne afgørelser, kan straffes med bøde eller hæfte,  

 medmindre strengere straf kan idømmes efter den borgerlige straffelov.
 Dagpengemodtageren kan endvidere straffes med bøde, hvis pågældende  

 undlader at efterkomme et krav om oplysninger fra den myndighed, der  

 behandler sagen.
 Arbejdsgiveren kan straffes med bøde, når denne uden rimelig begrundelse  

 undlader at udbetale dagpenge, dvs. når private arbejdsgivere undlader at  

 udbetale dagpenge i de 2 første uger af en fraværsperiode på grund af sygdom,  

 mens det for offentlige arbejdsgivere gælder i hele fraværsperioden ved  

 sygdom.
 En arbejdsgiver kan endvidere straffes med bøde, når vedkommende undlader  

 at efterkomme et krav om oplysninger fra den myndighed, der behandler en sag.
 Bestemmelserne om urigtige eller vildledende oplysninger og fortielse  

 heraf omfatter også udfyldelse af dagpengeordningens blanketter.
Tilbagebetaling, modregning, regres 146. Undladelse af at give oplysninger, der er nævnt  

 under pkt.
144, medfører krav på tilbagebetaling af det dagpengebeløb, der er  

 modtaget med urette.
Det samme gælder, hvis der iøvrigt mod bedre vidende er  

 modtaget ydelser efter loven.
 Kommunens krav på tilbagebetaling af for meget udbetalt i dagpenge eller i  

 refusion til en arbejdsgiver kan modregnes i ydelser, der tilkommer den  

 pågældende efter dagpengeloven, i delpension og i social pension.
Hvis kommunen har udbetalt dagpenge under sygefravær, der skyldes ulykke  

 eller tilskadekomst, hvor der fastslås et erstatningsansvar, kan  

 dagpengeudgiften søges dækket af skadevolderen eller dennes  

 forsikringsselskab.
Om kravet vil blive anerkendt beror på domstolenes  

 afgørelse, jf. herved § 17, stk. 1 i lov nr. 228 af 23. maj 1984 om  

 erstatningsansvar.
Inddrivelse, politianmeldelse 147. Uretmæssigt modtagne dagpenge og refusion kan  

 inddrives efter reglerne for inddrivelse af personlige skatter, mv. bl.a. ved  

 tilbageholdelse i løn.
I bedrageritilfælde kan der blive tale om politianmeldelse og tiltale  

 efter den borgerlige straffelov.
Der bør altid i åbenbare bedrageritilfælde  

 ske politianmeldelse, således at det bliver anklagemyndigheden og domstolene,  

 der træffer afgørelse om den strafferetlige reaktion.
I overvejelserne, om der skal indgives anmeldelse, bør der indgå en nøjere  

 vurdering af forholdene og motiverne i det enkelte bedrageritilfælde.  

 Politianmeldelse vil fx ofte kunne undlades, når besvigelserne kun angår  

 dagpenge for enkelte dage, evt. op til en uge, eller det samlede beløb, den  

 pågældende ikke har haft ret til, ikke væsentligt overstiger det maksimale  

 dagpengebeløb pr. uge.
Der kan lægges vægt på, om der er tale om eengangs-  

 eller gentagelsestiltilfælde.
 Hvis kommunen finder, at et dagpengebedrageri bør anmeldes til politiet,  

 bør kommunen også give så udførlige oplysninger som muligt om den pågældendes  

 forhold i øvrigt, således at alle rimelige sociale hensyn kan medinddrages i  

 politiets overvejelser af sagen.
Retsforfølgning mod krav på dagpenge 148. Krav på ydelser efter loven kan ikke gøres til  

 genstand for arrest, eksekution eller anden retsforfølgning.
Denne  

 beskyttelse bortfalder dog, når der er forløbet 3 måneder fra den dag, hvor  

 dagpengene kunne kræves udbetalt.
På samme måde som når dagpengene er  

 udbetalt, nyder de efter dette tidspunkt ikke større retsbeskyttelse end  

 anden formue.
 Forbuddet mod retsforfølgning i kravet på dagpengene begrænser  

 mulighederne for modregning i tilfælde, hvor de to krav er led i samme  

 mellemværende, og betingelserne for modregning i øvrigt er opfyldt.
Finansiering 149. Udgifter til dagpenge afholdes af private  

 arbejdsgivere i de 2 første uger af fraværsperioden ved sygdom og af  

 offentlige arbejdsgivere i hele fraværsperioden ved sygdom.
De øvrige  

 udgifter til dagpenge afholdes af dagpengemodtagerens bopælskommune.
Staten refunderer 75 pct. af kommunens samlede udgifter.
Ved  

 forsikringsordningen for mindre arbejdsgiveren dækker staten 50% af  

 udgifterne og ved den frivillige sikring for selvstændige erhvervsdrivende  

 60% af udgifterne.
Overgangsregler Hovedregelen for, om den gamle eller nye dagpengelov skal anvendes er, om  

 sygdomstilfældet, fødslen eller adoptionen finder sted før eller efter lovens  

 ikrafttræden.
Sygefravær 150. Ved fravær på grund af sygdom finder den nye lov  

 således anvendelse på sygdomstilfælde, hvor første hele fraværsdag er den 2.  

 april 1990 eller senere.
For personer, der har flere beskæftigelsesforhold, er det det først  

 indtrådte fravær, der er afgørende for om, det er den nye eller gamle lov,  

 der skal anvendes.
Hvis sygefraværet i det ene beskæftigelsesforhold  

 indtræder den 1. april 1990 og i et andet beskæftigelsesforhold eller ved  

 selvstændig erhvervsvirksomhed den 2. april 1990 eller senere, finder den  

 hidtil gældende lov anvendelse også i relation til det/de  

 beskæftigelsesforhold, hvor første sygedag indtræffer efter lovens  

 ikrafttræden.
Fravær på grund af barsel eller adoption 151. Ved fravær på grund af barsel eller adoption  

 gælder den nye lov, når fødslen eller modtagelsen af barnet finder sted den  

 2. april 1990 eller senere.
For at hindre en nedgang i en løbende udbetaling  

 har personer, der ved lovens ikrafttræden har ret til at modtage dagpenge før  

 fødslen under fravær på grund af graviditet, i den resterende del af  

 fraværsperioden ret til at modtage mindst samme beløb pr. uge, som i tiden  

 før lovens ikrafttræden.
Dagpengemodtageren kan deltage i fritidsundervisning af begrænset omfang,  

 uden at retten til barseldagpenge bortfalder af den grund.
Om deltagelse i  

 undervisning og lignende af begrænset varighed og med erhvervsmæssigt formål  

 mod at barseldagpengene for den/de pågældende dag(e) bortfalder, se bekg. §§  

 15-16. Da der er tale om lempelser i forhold til de hidtil gældende regler,  

 gælder reglerne også for de personer, der har født eller adopteret før lovens  

 ikrafttræden.
Varighedsbegrænsning 152. Som følge af den nedsættelse af den almindelige  

 varighedsbegrænsning, der er sket efter lovens § 22, er der indført  

 overgangsordninger, således at der ikke i en længere periode efter lovens  

 ikrafttræden skal gælde forskellige regler med hensyn til den periode, hvori  

 der kan udbetales dagpenge.
For sygdomstilfælde, der er indtrådt den 1. oktober 1989 eller senere,  

 finder lovens § 22 anvendelse.
Ved optællingen til varighedsbegrænsningen  

 medregnes for perioder, der ligger før den 2. april 1990, kun de dage, der  

 efter de hidtil gældende regler blev medregnet ved varighedsbegrænsningen,  

 dvs. at de første 3 henholdsvis 13 uger ikke medregnes.
 For sygdomstilfælde, der er indtrådt før den 1. oktober 1989 ophører  

 dagpengeretten senest den 30. september 1990, såfremt betingelserne i lovens  

 § 22 i øvrigt er opfyldt, dvs. at der på dette tidspunkt er ydet dagpenge for  

 mere end 52 uger - udover de første 2 uger - indenfor de seneste 18 måneder.
Eksempel Første fraværsdag den 26. september 1988.
Raskmelding den 24. september 1989. Der er da udbetalt dagpenge i 13 uger  

 + 39 uger.
Pågældende er på ny sygemeldt fra den 2. oktober 1989. Kommunen  

 udbetaler dagpenge fra den 1. januar 1990.
 Dagpengeudbetaling ophører den 30. april 1990, idet der på dette tidspunkt  

 er udbetalt dagpenge i mere end 52 uger, og det seneste sygdomstilfælde er  

 indtrådt efter den 1. oktober 1989.
 Dagpengeperioden kan også efter overgangsreglerne forlænges, jf. lovens §  

 22, stk. 2. Kommunerne bør i forbindelse med overgangsreglerne anvende en  

 lempelig fortolkning med hensyn til forlængelsesmulighederne.
Beskæftigelseskrav 153. Ved vurderingen af, om beskæftigelseskravene  

 efter loven §§ 3, 4, 10, stk. 2, og 17 er opfyldt, skal der også tages hensyn  

 til beskæftigelse, der ligger forud for lovens ikrafttræden.
Den frivillige sikring 154. For personer, der tilmelder sig den frivillige  

 sikring efter lovens kapitel 8 i indtil 3 måneder efter lovens ikrafttræden,  

 indtræder retten til dagpenge 3 måneder efter anmodningen om optagelse i  

 forsikringsordningen er modtaget i Socialstyrelsen.
 Der vil - som en overgangsordning - således kun være en ventetid på 3  

 måneder, hvorimod der for selvstændige erhvervsdrivende, der tilmelder sig  

 forsikringsordningen, og som ikke omfattes af overgangsordningen, er en  

 ventetid på 6 måneder, således at retten til dagpenge i medfør af den  

 frivillige sikring indtræder 6 måneder efter anmodning om optagelse i  

 ordningen.
Klageregler 155. Efter loven træffer kommunen afgørelser om retten  

 til dagpenge.
Kommunens afgørelser kan indbringes for Dagpengeudvalget, som  

 vil blive suppleret med et kommunalt udpeget medlem.
Alle afgørelser, som  

 kommunen træffer efter den nye lov, skal således indbringes for  

 Dagpengeudvalget, uanset om afgørelserne vedrører den periode, hvori  

 arbejdsgiverne skal betale dagpenge, eller det drejer sig om dagpenge fra  

 kommunen.
Afgørelser vedrørende fravær, hvor første fraværsdag er før lovens  

 ikrafttræden afgøres efter de hidtil gældende regler, dvs. en klage skal kun  

 indbringes for Dagpengeudvalget, hvis der er tale om dagpenge ved sygdom i  

 arbejdsgiverperioden.
I øvrige tilfælde skal klagen indbringes for  

 amtsankenævet efter de almindeligt gældende regler.
