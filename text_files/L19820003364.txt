 Den 1. april 1981 undertegnedes i Canberra en overenskomst mellem Danmark  

 og Australien til undgåelse af dobbeltbeskatning og forhindring af  

 skatteunddragelse for så vidt angår indkomstskatter.
 Overenskomsten har følgende ordlyd:
Oversættelse OVERENSKOMST mellem regeringen i Kongeriget Danmark og regeringen i Australien til  

 undgåelse af dobbeltbeskatning og forhindring af skatteunddragelse for så  

 vidt angår indkomstskatter.
Kongeriget Danmarks regering og Australiens regering, der ønsker at indgå en overenskomst til undgåelse af dobbeltbeskatning og  

 forhindring af skatteunddragelse for så vidt angår indkomstskatter, er blevet enige om følgende bestemmelser:
Artikel 1 De af overenskomsten omfattede personer Denne overenskomst skal finde anvendelse på personer, der er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. De gældende skatter, på hvilke overenskomsten skal  

 finde anvendelse, er:
den australske indkomstskat, herunder tillægsskatten på den del af et  

 »private company«»s indkomst, som kan udloddes, men ikke er  

 blevet udloddet; indkomstskatterne til staten og kommunerne.
2. Overenskomsten skal også finde anvendelse på alle  

 skatter af samme eller væsentlig samme art, der efter denne overenskomsts  

 underskrivelse pålignes af en af de kontraherende stater som tillæg til eller  

 i stedet for de gældende skatter.
De kompetente myndigheder i en  

 kontraherende stat skal give de kompetente myndigheder i den anden  

 kontraherende stat underretning om alle væsentlige ændringer, som er  

 foretaget i love vedrørende de skatter, på hvilke denne overenskomst finder  

 anvendelse.
Artikel 3 Almindelige definitioner 1. Medmindre andet fremgår af sammenhængen, skal i  

 denne overenskomst:
 2. I denne overenskomst omfatter udtrykkene  

 »australsk skat« og »dansk skat« ikke straftillæg eller  

 renter, som pålægges i medfør af nogen af de kontraherende staters lovgivning  

 vedrørende de skatter, på hvilke denne overenskomst finder anvendelse i  

 medfør af artikel 2.
 3. Ved anvendelsen af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke er defineret i overenskomsten, tillægges den betydning, som  

 det har i denne stats lovgivning om de skatter, hvorpå overenskomsten finder  

 anvendelse.
Artikel 4 Skattemæssigt hjemsted 1. I denne overenskomst er en person hjemmehørende i  

 en af de kontraherende stater:
 2. For så vidt angår indkomst fra kilder i Danmark  

 skal en person, som er undergivet australsk skat af indkomst, som hidrører  

 fra kilder i Australien, ikke anses for hjemmehørende i Australien, medmindre  

 indkomsten fra kilder i Danmark er undergivet australsk beskatning eller,  

 hvis denne indkomst er fritaget for australsk beskatning, skattefritagelsen  

 alene skyldes, at indkomsten er undergivet dansk beskatning.
 3. I tilfælde, hvor en fysisk person efter  

 bestemmelserne i stykke 1 er hjemmehørende i begge de kontraherende stater,  

 bestemmes hans status efter følgende regler:
 4. I tilfælde, hvor en ikke-fysisk person efter  

 bestemmelserne i stykke 1 er hjemmehørende i begge de kontraherende stater,  

 skal den anses for kun at være hjemmehørende i den kontraherende stat, i  

 hvilken den er stiftet.
Artikel 5 Fast driftssted 1. I denne overenskomst betyder udtrykket »fast  

 driftssted« et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket »fast driftssted« omfatter  

 navnlig:
 3. Et foretagende skal ikke anses for at have et fast  

 driftssted alene på grund af:
 4. Et foretagende skal anses for at have et fast  

 driftssted i en af de kontraherende stater og for at drive virksomhed gennem  

 dette faste driftssted, hvis:
 5. En person - bortset fra en sådan uafhængig  

 repræsentant, som omhandles i stykke 6 - der i en af de kontraherende stater  

 handler på et i den anden kontraherende stat hjemmehørende foretagendes  

 vegne, skal anses for i den førstnævnte stat at udgøre et fast driftssted  

 tilhørende dette foretagende, hvis:
 6. Et foretagende i en af de kontraherende stater skal  

 ikke anses for at have et fast driftssted i den anden kontraherende stat,  

 blot fordi det driver erhvervsvirksomhed i denne anden stat gennem en mægler,  

 kommissionær eller anden uafhængig repræsentant, når denne person handler  

 inden for rammerne af sin sædvanlige erhvervsvirksomhed som sådan mægler  

 eller repræsentant.
 7. Den omstændighed, at et selskab, der er  

 hjemmehørende i en af de kontraherende stater, behersker eller beherskes af  

 et selskab, der er hjemmehørende i den anden kontraherende stat, eller som  

 (enten gennem et fast driftssted eller på anden måde) udøver  

 erhvervsvirksomhed i denne anden stat, skal ikke i sig selv medføre, at et af  

 de to selskaber anses for et fast driftssted for det andet.
 8. De principper, som er anført i stykkerne 1-7 inkl.,  

 skal finde anvendelse, når det med hensyn til artikel 11, stykke 5, og  

 artikel 12, stykke 5, i denne overenskomst skal afgøres, om der foreligger et  

 fast driftssted uden for begge de kontraherende stater, samt om et  

 foretagende, som ikke er et foretagende i en af de kontraherende stater, har  

 et fast driftssted i en af de kontraherende stater.
Artikel 6 Indkomst af fast ejendom 1. Indkomst af fast ejendom, indbefattet royalties og  

 andre betalinger for driften af miner eller stenbrud eller for udnyttelsen af  

 enhver naturforekomst, kan beskattes i den kontraherende stat, i hvilken den  

 faste ejendom, de pågældende miner, stenbrud eller naturforekomster  

 forefindes.
 2. Indkomst fra udlejning/ bortforpagtning af fast  

 ejendom og indkomst fra enhver anden andel i fast ejendom, hvad enten denne  

 er bebygget eller ikke, skal anses som indkomst af fast ejendom beliggende,  

 hvor den faste ejendom, som udlejningen/ bortforpagtningen eller andelen  

 vedrører, er beliggende.
 3. Bestemmelserne i stykke 1 og 2 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved erhvervsvirksomhed 1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver erhvervsvirksomhed i den anden kontraherende stat gennem et der  

 beliggende fast driftssted.
Såfremt foretagendet driver en sådan virksomhed,  

 kan dets fortjeneste beskattes i den anden stat, men dog kun for så vidt  

 angår den del deraf, som kan henføres til dette faste driftssted.
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en af de kontraherende stater driver  

 erhvervsvirksomhed i den anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er, eller med andre foretagender, med hvilke det  

 afslutter forretninger.
 3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som foretagendet  

 har afholdt for det faste driftssted (herunder generalomkostninger til  

 ledelse og administration), og som ville være fradragsberettigede, hvis det  

 faste driftssted havde været en uafhængig enhed, som havde afholdt disse  

 omkostninger, hvad enten de er afholdt i den stat, hvori det faste driftssted  

 er beliggende, eller andre steder.
 4. Såfremt det har været sædvane i en kontraherende  

 stat at fastsætte den fortjeneste, der kan henføres til et fast driftssted,  

 på grundlag af en fordeling af foretagendets samlede fortjeneste mellem dets  

 forskellige afdelinger, skal intet i stykke 2 udelukke denne kontraherende  

 stat fra at fastsætte den skattepligtige fortjeneste på grundlag af en sådan  

 sædvanemæssig fordeling; den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi dette faste driftssted har foretaget indkøb af varer  

 for foretagendet.
 6. Hvis de oplysninger, som står til rådighed for den  

 kompetente myndighed i en kontraherende stat, ikke er tilstrækkelige til at  

 fastsætte den fortjeneste, der kan henføres til det faste driftssted  

 tilhørende et foretagende, skal intet i denne artikel berøre anvendelsen af  

 nogen af denne stats love, som omhandler fastsættelsen af beskatningen af en  

 person; denne lovgivning skal dog, i det omfang de oplysninger, som står til  

 den kompetente myndigheds rådighed, tillader det, anvendes i overensstemmelse  

 med principperne i denne artikel.
 7. I tilfælde, hvor en fortjeneste omfatter  

 indkomster, som er omhandlet særskilt i andre artikler i denne overenskomst,  

 skal bestemmelserne i disse andre artikler ikke berøres af bestemmelserne i  

 denne artikel.
 8. Intet i denne artikel skal berøre anvendelsen af  

 nogen lov i en kontraherende stat vedrørende beskatningen af fortjeneste ved  

 forsikring foretaget af ikke-hjemmehørende personer; dog skal, såfremt den  

 lovgivning, som er gældende på dette område i en af staterne på tidspunktet  

 for underskrivelsen af denne overenskomst, bliver ændret (bortset fra mindre  

 ændringer, som ikke berører lovens væsentlige indhold), de kontraherende  

 stater rådføre sig med hinanden med henblik på at opnå enighed om de fornødne  

 ændringer af dette stykke.
Artikel 8 Skibs- og luftfart 1. Fortjeneste ved skibs- eller luftfartsvirksomhed,  

 som oppebæres af en person, der er hjemmehørende i en af de kontraherende  

 stater, kan kun beskattes i denne stat.
 2. Uanset bestemmelserne i stykke 1 kan sådan  

 fortjeneste beskattes i den anden kontraherende stat, når det er fortjeneste  

 ved skibs- eller luftfartsvirksomhed begrænset udelukkende til pladser i  

 denne anden stat.
 3. Bestemmelserne i stykke 1 og 2 skal finde  

 anvendelse med hensyn til den del af fortjenesten ved skibs- og  

 luftfartsvirksomhed, som af en person, der er hjemmehørende i en af de  

 kontraherende stater, oppebæres ved deltagelse i en pool, i en fælles  

 transportorganisation eller i en international driftsorganisation.
 4. I denne artikel skal fortjeneste, som oppebæres ved  

 transport med skib eller fly af passagerer, husdyr, post eller varer, der  

 indskibes i en kontraherende stat for at blive losset på en anden plads i  

 denne stat, behandles som fortjeneste ved skibs- eller luftfartsvirksomhed,  

 der er begrænset udelukkende til pladser i denne stat.
 5. Med hensyn til fortjeneste oppebåret af det danske,  

 norske og svenske luftfartskonsortium Scandinavian Airlines System (SAS),  

 skal bestemmelserne i stykke 1 og 2 kun finde anvendelse på den del af  

 fortjenesten, som svarer til den andel i konsortiet, som ejes af den danske  

 partner i Scandinavian Airlines System (SAS), Det Danske Luftfartsselskab  

 (DDL).
Artikel 9 Indbyrdes forbundne foretagender 1. I tilfælde, hvor og der i noget af disse tilfælde mellem de to foretagender gælder vilkår  

 vedrørende deres kommercielle eller finansielle forbindelser, der afviger fra  

 de vilkår, som man kunne have forventet ville være gældende mellem uafhængige  

 foretagender, som under fuldstændig frie forhold afsluttede forretninger med  

 hinanden, kan enhver fortjeneste, som, hvis disse vilkår ikke havde  

 foreligget, man kunne have forventet ville tilfalde et af disse foretagender,  

 men som på grund af disse vilkår ikke er tilfaldet dette, medregnes til dette  

 foretagendes fortjeneste og beskattes i overensstemmelse hermed.
 2. Hvis de oplysninger, som står til rådighed for den  

 kompetente myndighed i en kontraherende stat, ikke er tilstrækkelige til at  

 fastsætte den fortjeneste, der kan henføres til et foretagende, skal intet i  

 denne artikel berøre anvendelsen af nogen af denne stats love, som omhandler  

 fastsættelsen af beskatningen af en person; denne lovgivning skal dog, i det  

 omfang de oplysninger, som står til den kompetente myndigheds rådighed,  

 tillader det, anvendes i overensstemmelse med principperne i denne artikel.
3. I tilfælde, hvor fortjeneste, hvoraf et foretagende  

 i en af de kontraherende stater er blevet beskattet i denne stat, også  

 medregnes - i medfør af stykke 1 og 2 - i fortjenesten af et foretagende i  

 den anden kontraherende stat og beskattes i overensstemmelse dermed, og den  

 således medregnede fortjeneste er fortjeneste, som kunne forventes at være  

 tilfaldet foretagendet i den anden stat, hvis de vilkår, som gælder i  

 forholdet mellem de to foretagender, havde været de samme, som kunne  

 forventes at ville have været gældende mellem uafhængige foretagender, der  

 under fuldstændig frie forhold afsluttede forretninger med hinanden, skal den  

 førstnævnte stat foretage en passende regulering af det beløb, som er  

 beregnet i skat af denne fortjeneste i den førstnævnte stat.
Ved reguleringen  

 skal der tages hensyn til de øvrige bestemmelser i denne overenskomst, og med  

 henblik herpå skal de kontraherende staters kompetente myndigheder om  

 nødvendigt rådføre sig med hinanden.
Artikel 10 Udbytte 1. Udbytte, som udbetales af et selskab, der i  

 skattemæssig henseende er hjemmehørende i en af de kontraherende stater, og  

 som er udbytte, hvortil en person, der er hjemmehørende i den anden  

 kontraherende stat, er den endeligt berettigede, kan beskattes i denne anden  

 stat.
 2. Sådant udbytte kan (også) beskattes i den  

 kontraherende stat, hvori det selskab, der betaler udbyttet, i skattemæssig  

 henseende er hjemmehørende, og i henhold til lovgivningen i denne stat, men  

 den skat, der pålignes, må ikke overstige 15 procent af bruttobeløbet af  

 udbyttet.
 3. Udtrykket »udbytte« betyder i denne  

 artikel indkomst af aktier og anden indkomst, der sidestilles med indkomst af  

 aktier i henhold til skattelovgivningen i den kontraherende stat, i hvilken  

 det selskab, der foretager udlodningen, i skattemæssig henseende er  

 hjemmehørende.
4. Bestemmelserne i stykke 1 og 2 skal ikke finde  

 anvendelse, såfremt den til udbyttet endeligt berettigede person, der er  

 hjemmehørende i en af de kontraherende stater, i den anden kontraherende  

 stat, i hvilken det selskab, der udbetaler udbyttet, er hjemmehørende, driver  

 erhvervsvirksomhed gennem et der beliggende fast driftssted eller udøver frit  

 erhverv i denne anden stat fra et der beliggende fast sted, og den  

 aktiebesiddelse, som ligger til grund for udlodningen af udbyttet, har  

 direkte forbindelse med et sådant fast driftssted eller fast sted.
I så fald  

 skal bestemmelserne henholdsvis i artikel 7 eller i artikel 14 finde  

 anvendelse.
5. Udbytte, som udbetales af et selskab, som er  

 hjemmehørende i en af de kontraherende stater, skal - når det er udbytte,  

 hvortil en person, der ikke er hjemmehørende i den anden kontraherende stat,  

 er den endeligt berettigede - være fritaget for skat i denne anden stat,  

 medmindre den aktiebesiddelse, som ligger til grund for udlodningen, har  

 direkte forbindelse med et fast driftssted eller et fast sted, som er  

 beliggende i denne anden stat.
Dette stykke skal dog ikke finde anvendelse  

 for så vidt angår udbytte, som udbetales af et selskab, der er hjemmehørende  

 i Australien for så vidt angår australsk beskatning, og som også er  

 hjemmehørende i Danmark for så vidt angår dansk beskatning.
 6. Såfremt bestemmelserne i denne overenskomst ikke  

 medfører andet, kan en kontraherende stat påligne indkomsten af et selskab,  

 der er hjemmehørende i den anden kontraherende stat, skat udover den skat,  

 som kan pålignes den skattepligtige indkomst af et selskab, som er  

 hjemmehørende i den førstnævnte stat; men en sådan yderligere skat, der  

 pålignes af den førstnævnte stat, må ikke overstige 15 procent af det beløb,  

 hvormed den skattepligtige indkomst i indkomståret overstiger den skat, som  

 skulle have været betalt af denne skattepligtige indkomst, såfremt selskabet  

 havde været hjemmehørende i den førstnævnte stat.
7. I tilfælde, hvor en fysisk person, der er  

 hjemmehørende i Australien, fra et selskab, der er hjemmehørende i Danmark,  

 modtager et udbytte, hvortil han er den endeligt berettigede, og som, hvis  

 det var modtaget af en i Danmark hjemmehørende person, ville berettige den  

 pågældende til dansk skattegodtgørelse, skal Artikel 11 Renter 1. Renter, der hidrører fra en af de kontraherende  

 stater og hvortil en person, der er hjemmehørende i den anden kontraherende  

 stat, er den endeligt berettigede, kan beskattes i denne anden stat.
 2. Sådan rente kan (også) beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat, men den skat, der pålignes, må ikke overstige 10  

 procent af bruttobeløbet af renten.
 3. Udtrykket »rente« i denne artikel  

 omfatter rente af statsgældsbeviser eller af obligationer eller  

 forskrivninger, hvad enten de er sikrede ved pant eller ikke, og hvad enten  

 de indeholder en ret til andel i fortjeneste eller ikke, og rente af enhver  

 anden form for gældsforpligtelse såvel som enhver anden indkomst, der i  

 henhold til skattelovgivningen i den kontraherende stat, hvorfra indkomsten  

 hidrører, sidestilles med indkomst af pengelån.
4. Bestemmelserne i stykke 1 og 2 skal ikke finde  

 anvendelse, såfremt den til renterne endeligt berettigede person, der er  

 hjemmehørende i en af de kontraherende stater, i den anden kontraherende  

 stat, hvorfra renterne hidrører, driver erhvervsvirksomhed gennem et der  

 beliggende fast driftssted eller udøver frit erhverv i denne anden stat fra  

 et der beliggende fast sted, og den fordring, som ligger til grund for den  

 udbetalte rente, har direkte forbindelse med et sådant fast driftssted eller  

 fast sted.
I så fald skal bestemmelserne henholdsvis i artikel 7 eller i  

 artikel 14 finde anvendelse.
5. Renter skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder eller af en person, der i  

 skattemæssig henseende er hjemmehørende i denne stat.
I tilfælde, hvor den  

 person, der betaler renten, hvad enten han er hjemmehørende i en  

 kontraherende stat eller ej, imidlertid har et fast driftssted eller et fast  

 sted i en kontraherende stat eller uden for begge de kontraherende stater, i  

 forbindelse med hvilket den gæld, hvoraf renten betales, er stiftet, og sådan  

 rente afholdes af dette faste driftssted eller faste sted, skal sådan rente  

 anses for at hidrøre fra den stat, hvori det faste driftssted eller det faste  

 sted er beliggende.
6. I tilfælde, hvor en særlig forbindelse mellem den,  

 der betaler renten, og den person, der er den til renten endeligt  

 berettigede, eller mellem disse og en tredje person, har bevirket, at den  

 betalte rente set i forhold til den gældsfordring, for hvilken den er betalt,  

 overstiger det beløb, som måtte forventes at ville være blevet aftalt mellem  

 skyldneren og den således berettigede, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal den overskydende del af den betalte  

 rente kunne beskattes i overensstemmelse med lovgivningen i hver af de  

 kontraherende stater, dog under hensyntagen til de øvrige bestemmelser i  

 denne overenskomst.
Artikel 12 Royalties 1. Royalties, der hidrører fra en af de kontraherende  

 stater, og hvortil en person, der er hjemmehørende i den anden kontraherende  

 stat, er den endeligt berettigede, kan beskattes i denne anden stat.
 2. Sådan royalty kan (også) beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat, men den skat, der pålignes, må ikke overstige 10  

 procent af bruttobeløbet af royaltyydelserne.
 3. Udtrykket »royalties« betyder i denne  

 artikel betalinger og godskrivninger, hvad enten disse sker periodisk eller  

 ikke, og uanset hvorledes disse beløb benævnes eller beregnes, når de svares  

 som vederlag for:
4. Bestemmelserne i stykke 1 og 2 skal ikke finde  

 anvendelse, såfremt den til royaltybeløbet endeligt berettigede, der er  

 hjemmehørende i en kontraherende stat, i den anden kontraherende stat,  

 hvorfra royaltybeløbet hidrører, driver erhvervsvirksomhed gennem et der  

 beliggende fast driftssted eller udøver frit erhverv i denne anden stat fra  

 et der beliggende fast sted, og den rettighed eller ejendom, som ligger til  

 grund for de udbetalte eller godskrevne royalties, har direkte forbindelse  

 med et sådant fast driftssted eller fast sted.
I så fald skal bestemmelserne  

 henholdsvis i artikel 7 eller i artikel 14 finde anvendelse.
5. Royalties skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder eller af en person, der i  

 skattemæssig henseende er hjemmehørende i denne stat.
I tilfælde, hvor den  

 person, der betaler royalties, hvad enten han er hjemmehørende i en  

 kontraherende stat eller ej, imidlertid har et fast driftssted eller et fast  

 sted i en kontraherende stat eller uden for begge de kontraherende stater, i  

 forbindelse med hvilket forpligtelsen til at betale de pågældende royalties  

 er opstået, og sådanne royalities afholdes af dette faste driftssted eller  

 faste sted, skal sådanne royalties anses for at hidrøre fra den stat, hvori  

 det faste driftssted eller det faste sted er beliggende.
6. I tilfælde, hvor en særlig forbindelse mellem den,  

 der betaler royalties, og den til royaltyydelserne endeligt berettigede,  

 eller mellem disse og en tredje person, har bevirket, at de betalte eller  

 godskrevne royalties, når hensyn tages til, for hvad de er betalt eller  

 godskrevet, overstiger det beløb, som måtte forventes at ville være blevet  

 aftalt mellem skyldneren og den således berettigede, såfremt den nævnte  

 forbindelse ikke havde foreligget, skal bestemmelserne i denne artikel alene  

 finde anvendelse på det sidstnævnte beløb.
I så fald skal den overskydende  

 del af det betalte eller godskrevne royaltybeløb kunne beskattes i  

 overensstemmelse med lovgivningen i hver af de kontraherende stater, dog  

 under hensyntagen til de øvrige bestemmelser i denne overenskomst.
Artikel 13 Afhændelse af ejendele 1. Indkomst ved afhændelse af fast ejendom kan  

 beskattes i den kontraherende stat, i hvilken den faste ejendom er  

 beliggende.
 2. I denne artikel skal:
3. Såfremt bestemmelserne i stykke 1 ikke medfører  

 andet, kan indkomst ved afhændelse af formueaktiver, som tilhører et  

 foretagende i en af de kontraherende stater, eller som står til rådighed for  

 en i en af de kontraherende stater hjemmehørende person med henblik på  

 udøvelse af frit erhverv eller anden selvstændig virksomhed, kun beskattes i  

 denne stat.
I tilfælde, hvor disse aktiver udgør en del af erhvervsformuen  

 tilhørende et fast driftssted eller et fast sted, som er beliggende i den  

 anden kontraherende stat, kan sådan indkomst dog beskattes i denne anden  

 stat.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en fysisk person, der  

 er hjemmehørende i en af de kontraherende stater, kan kun beskattes i denne  

 stat, medmindre han har et fast sted, som til stadighed står til rådighed for  

 ham i den anden kontraherende stat med henblik på udøvelse af hans  

 virksomhed.
Såfremt han har et sådant fast sted, kan indkomsten beskattes i  

 den anden stat, men kun i det omfang den kan henføres til virksomhed udøvet  

 fra dette faste sted.
 2. Udtrykket »frit erhverv« omfatter erhverv  

 ved selvstændig videnskabelig, litterær, kunstnerisk, uddannende eller  

 undervisende virksomhed samt udøvelse af selvstændig virksomhed som læge,  

 advokat, ingeniør, arkitekt, tandlæge og revisor.
Artikel 15 Personligt arbejde i tjenesteforhold 1. Såfremt bestemmelserne i artiklerne 16, 18 og 19  

 ikke medfører andet, kan gage, løn og andet lignende vederlag for personligt  

 arbejde i tjenesteforhold oppebåret af en fysisk person, der er hjemmehørende  

 i en af de kontraherende stater, kun beskattes i denne stat, medmindre  

 arbejdet er udført i den anden kontraherende stat.
Er arbejdet udført der,  

 kan det vederlag, som oppebæres herfor, beskattes i denne anden stat.
 2. Uanset bestemmelserne i stykke 1 kan vederlag, som  

 en fysisk person, der er hjemmehørende i en af de kontraherende stater,  

 oppebærer for personligt arbejde i tjenesteforhold, udført i den anden  

 kontraherende stat, kun beskattes i den førstnævnte stat, såfremt:
 3. Uanset de foranstående bestemmelser i denne artikel  

 kan vederlag for personligt arbejde i tjenesteforhold, som udføres om bord på  

 et skib eller luftfartøj, der anvendes i international trafik, beskattes i  

 den kontraherende stat, i hvilken foretagendets virkelige ledelse har sit  

 sæde.
 I tilfælde, hvor en person, som er hjemmehørende i Danmark, oppebærer  

 vederlag for personligt arbejde i tjenesteforhold udført om bord på et  

 luftfartøj i international trafik, der drives af konsortiet Scandinavian  

 Airlines System (SAS), kan vederlaget kun beskattes i Danmark.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en af de kontraherende stater, i hans egenskab af medlem  

 af bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 17 Optrædende 1. Uanset bestemmelserne i artiklerne 14 og 15 kan  

 indkomst, som oppebæres af optrædende (såsom teater-, film-, radio- eller  

 fjernsynskunstnere, musikere og sportsfolk) ved deres i denne egenskab  

 udøvede virksomhed, beskattes i den kontraherende stat, i hvilken denne  

 virksomhed er udøvet.
 2. I tilfælde, hvor indkomst ved en optrædendes  

 virksomhed i hans egenskab som sådan ikke tilfalder den optrædende selv, men  

 en anden person, kan denne indkomst, uanset bestemmelserne i artiklerne 7, 14  

 og 15, beskattes i den kontraherende stat, i hvilken den optrædendes  

 virksomhed er udøvet.
Artikel 18 Pensioner og livrenter 1. Såfremt bestemmelserne i stykke 3 ikke medfører  

 andet, kan enhver pension eller livrente, der udbetales til en person, der er  

 hjemmehørende i en af de kontraherende stater, kun beskattes i denne stat.
 2. Udtrykket »livrente« betyder en fastsat  

 sum, der er periodisk betalbar til fastsatte tidspunkter for livstid eller  

 for et bestemt tidsrum eller for et tidsrum, der lader sig bestemme, i  

 henhold til en forpligtelse til at præstere udbetalingerne mod rimeligt og  

 fuldt vederlag i penge eller penges værdi.
3. Pensioner, som udbetales af en af de kontraherende  

 stater, dens politiske underafdelinger eller lokale myndigheder til en fysisk  

 person for udførelse af hverv for henholdsvis denne stat, dens politiske  

 underafdeling eller lokale myndighed, og pensioner, som udbetales i henhold  

 til den sociale sikringslovgivning i en af de kontraherende stater, kan  

 beskattes i denne stat.
Bestemmelserne i dette stykke skal kun finde  

 anvendelse på fysiske personer, som er statsborgere i den kontraherende stat,  

 hvorfra udbetalingerne hidrører.
Artikel 19 Offentlige hverv 1. Vederlag (undtagen pensioner eller livrenter), der  

 udbetales af en af de kontraherende stater, dens politiske underafdelinger  

 eller lokale myndigheder til en fysisk person for udførelse af offentlige  

 hverv, kan kun beskattes i denne stat.
Et sådant vederlag kan imidlertid kun  

 beskattes i den anden kontraherende stat, hvis hvervet er udført i denne  

 anden stat, og modtageren er en i denne anden stat hjemmehørende person, som 2. Bestemmelserne i stykke 1 skal ikke finde  

 anvendelse på vederlag, der udbetales for hverv i forbindelse med  

 erhvervsvirksomhed, der drives af en af de kontraherende stater, dens  

 politiske underafdelinger eller lokale myndigheder.
I så fald skal  

 bestemmelserne henholdsvis i artikel 15 og i artikel 16 finde anvendelse.
Artikel 20 Studerende I tilfælde, hvor en studerende, som er hjemmehørende i en af de  

 kontraherende stater, eller som var hjemmehørende i denne stat, umiddelbart  

 før han besøger den anden kontraherende stat, og som midlertidigt opholder  

 sig i denne anden stat udelukkende i uddannelsesøjemed, modtager betalinger  

 fra kilder uden for denne anden stat til sit underhold eller uddannelse, skal  

 sådanne betalinger være fritaget for beskatning i denne anden stat.
Artikel 21 Ikke udtrykkeligt omtalte indkomster 1. Indkomster, der oppebæres af en i en af de  

 kontraherende stater hjemmehørende person, og som ikke udtrykkeligt er omtalt  

 i de foranstående artikler i denne overenskomst, kan kun beskattes i denne  

 kontraherende stat.
 2. I tilfælde, hvor sådan indkomst, oppebåret af en  

 person, der er hjemmehørende i en af de kontraherende stater, hidrører fra  

 kilder i den anden kontraherende stat, kan sådan indkomst også beskattes i  

 den stat, hvorfra den hidrører.
3. Bestemmelserne i stykke 1 skal ikke finde  

 anvendelse på indkomst, som oppebæres af en person, der er hjemmehørende i en  

 af de kontraherende stater, i tilfælde, hvor indkomsten har direkte  

 forbindelse med et fast driftssted eller et fast sted, beliggende i den anden  

 kontraherende stat.
I så fald skal bestemmelserne henholdsvis i artikel 7 og  

 i artikel 14 finde anvendelse.
Artikel 22 Indkomstkilde 1. Indkomst, der oppebæres af en i Danmark  

 hjemmehørende person, og som i medfør af en eller flere af artiklerne 6 til  

 8, 10 til 18 samt artikel 21 kan beskattes i Australien, skal for så vidt  

 angår australsk indkomstskattelovgivning anses for at være indkomst, der  

 hidrører fra kilder i Australien.
 2. Indkomst, der oppebæres af en i Australien  

 hjemmehørende person, og som i medfør af en eller flere af artiklerne 6 til  

 8, 10 til 18 samt artikel 21 kan beskattes i Danmark, skal for så vidt angår  

 artikel 23, stykke 1, og australsk indkomstskattelovgivning anses for at være  

 indkomst, der hidrører fra kilder i Danmark.
Artikel 23 Metoder til ophævelse af dobbeltbeskatning 1. Med forbehold af bestemmelserne i den til enhver  

 tid gældende australske lovgivning om indrømmelse af nedslag i australsk skat  

 for skat, som er betalt i et statsområde uden for Australien (hvilket ikke  

 skal indvirke på det heri indeholdte almindelige princip), skal dansk skat -  

 betalt efter dansk lovgivning og i overensstemmelse med denne overenskomst,  

 enten direkte eller ved indeholdelse, - af indkomst, som af en person, der er  

 hjemmehørende i Australien, er oppebåret fra kilder i Danmark (såfremt  

 indkomsten består af udbytte, dog ikke skat, som er betalt af den  

 fortjeneste, af hvilken udbyttet er udbetalt) tillades fradraget i den  

 australske skat, der opkræves af denne indkomst.
 2. I Danmark skal dobbeltbeskatning undgås på følgende  

 måde:
 3. Såfremt en af de kontraherende stater ophører med  

 at indrømme et selskab, der er hjemmehørende i denne stat, lempelse i  

 selskabets skat for så vidt angår udbytte betalt til selskabet af et selskab,  

 der er hjemmehørende i den anden kontraherende stat, hvilken lempelse på  

 tidspunktet for undertegnelsen af denne overenskomt er hjemlet i den i den  

 førstnævnte stat gældende skattelovgivning, skal denne stat straks underrette  

 den anden stat om ændringen og indlede forhandlinger med denne med henblik på  

 at fastsætte nye bestemmelser vedrørende den lempelse, som i medfør af denne  

 artikel skal indrømmes i den førstnævnte stat for så vidt angår denne stats  

 skat på udbytterne.
Artikel 24 Fremgangsmåden ved indgåelse af gensidige aftaler 1. I tilfælde, hvor en person, der er hjemmehørende i  

 en af de kontraherende stater, mener, at foranstaltninger, truffet af den  

 kompetente myndighed i en af eller i begge de kontraherende stater, for ham  

 medfører eller vil medføre en beskatning, som ikke er i overensstemmelse med  

 bestemmelserne i denne overenskomst, kan han, uanset hvilke retsmidler der  

 måtte være fastsat i disse staters interne lovgivning, indbringe sin sag for  

 den kompetente myndighed i den kontraherende stat, i hvilken han er  

 hjemmehørende.
Sagen skal forelægges inden tre år fra den dag, da der er  

 givet ham underretning om den foranstaltning, der medfører en beskatning, som  

 ikke er i overensstemmelse med denne overenskomst.
2. Den kompetente myndighed skal, hvis kravet synes at  

 være begrundet, og hvis den ikke selv kan nå til en rimelig løsning, søge at  

 løse sagen i samarbejde med den kompetente myndighed i den anden  

 kontraherende stat med henblik på at undgå en beskatning, der ikke er i  

 overensstemmelse med overenskomsten.
Den løsning, som opnås, skal gennemføres  

 uden hensyn til frister, der måtte gælde ifølge de kontraherende staters  

 interne lovgivning.
 3. De kompetente myndigheder i de kontraherende stater  

 skal i fællesskab søge at løse vanskeligheder eller tvivlsspørgsmål, der  

 opstår med hensyn til anvendelsen af denne overenskomst.
 4. De kontraherende staters kompetente myndigheder kan  

 træde i direkte forbindelse med hinanden med henblik på at gennemføre  

 bestemmelserne i denne overenskomst.
Artikel 25 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for at gennemføre  

 bestemmelserne i denne overenskomst eller i de kontraherende staters interne  

 lovgivning vedrørende skatter, der omfattes af overenskomsten, i det omfang  

 denne beskatning ikke strider mod denne overenskomst.
Udvekslingen af  

 oplysninger er ikke begrænset af artikel 1. Alle oplysninger, der modtages af  

 en kontraherende stat, skal behandles som hemmelige på samme måde som  

 oplysninger, der modtages i henhold til denne stats interne lovgivning, og må  

 kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning, opkrævning,  

 inddrivelse, retsforfølgelse eller klagebehandling, i forbindelse med de  

 skatter, der er omfattet af denne overenskomst.
Oplysningerne må kun benyttes  

 til sådanne formål og kan meddeles under offentlige retshandlinger eller i  

 retsafgørelser.
 2. Bestemmelserne i stykke 1 skal i intet tilfælde  

 kunne fortolkes således, at der pålægges en kontraherende stat pligt til:
Artikel 26 Personer ansat ved diplomatiske og konsulære repræsentationer Intet i denne overenskomst berører de skattemæssige begunstigelser, som  

 ansatte ved diplomatiske eller konsulære repræsentationer nyder i kraft af  

 folkerettens almindelige regler eller særlige internationale aftaler.
Artikel 27 Ikrafttræden Denne overenskomst skal træde i kraft den dag, på hvilken Australiens  

 regering og Danmarks regering ad diplomatisk vej udveksler noter, i hvilke de  

 underretter hinanden om, at den sidste af de foranstaltninger, som er  

 nødvendige for at give overenskomsten retskraft henholdsvis i Australien og i  

 Danmark, er truffet, og overenskomsten skal derefter have virkning:
 på indkomst, som oppebæres fra og med den 1. januar i det kalenderår, der  

 følger umiddelbart efter det år, i hvilket overenskomsten træder i kraft.
Artikel 28 Opsigelse Denne overenskomst skal forblive i kraft uden tidsbegrænsning.
Imidlertid  

 kan Australiens regering eller Danmarks regering senest den 30. juni eller  

 tidligere i ethvert kalenderår, som begynder efter udløbet af 5 år fra datoen  

 for overenskomstens ikrafttræden, ad diplomatisk vej give den anden regering  

 skriftlig meddelelse om opsigelse, og denne overenskomst skal i så fald  

 ophøre at have virkning:
 for så vidt angår indkomst, som oppebæres fra og med den 1. januar i det  

 kalenderår, som følger umiddelbart efter det år, i hvilket meddelelsen om  

 opsigelsen er givet.
Til bekræftelse heraf har undertegnede, dertil behørigt befuldmægtigede,  

 underskrevet denne overenskomst.
Udfærdiget i Canberra i to eksemplarer på  

 engelsk den første april, nitten hundrede og en og firs.
 For Kongeriget Danmarks regering:
Mogens Warberg For Australiens regering:
John Howard Overenskomsten, der ikke omfatter Grønland og Færøerne, trådte i medfør af  

 artikel 27 i kraft den 27. oktober 1981.
