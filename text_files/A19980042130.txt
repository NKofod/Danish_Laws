 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om vægtafgift af motorkøretøjer m.v., jf. lovbekendtgørelse nr. 207  

 af 3. april 1998, foretages følgende ændringer:
 1. I § 2 , stk. 1, indsættes som 2. pkt.:
»Af motorkøretøjer omfattet af § 4, stk. 1, II, A, hvis første  

 indregistrering som nye ligger efter den 2. juni 1998, betales endvidere  

 tillæg for privat anvendelse samt for blandet privat og erhvervsmæssig  

 anvendelse.« 2. I § 2 indsættes efter stk. 1 som nye stykker:
 »Stk. 2.  Et køretøj anses for at blive anvendt  

 privat, når den registrerede ejer (bruger) ikke anvender køretøjet i  

 forbindelse med udøvelse af virksomhed eller er forpligtet til at anvende det  

 ved udførelse af arbejdsopgaver som led i et ansættelsesforhold.
Stk. 3.  Et køretøj anses for at blive anvendt blandet  

 privat og erhvervsmæssigt, når den registrerede ejer (bruger) er Stk. 4.  Hvis køretøjets registrerede bruger er  

 forskellig fra ejeren, fastlægges køretøjets afgiftsmæssige status på  

 grundlag af brugerens anvendelse.« Stk. 2  bliver herefter stk. 5.
 3. § 4, stk. 1, II, A, affattes således:
 4. I § 4, stk. 2, ændres »1997« til:  

 »1998« og »1998« til: »1999«.
 5. I § 4 indsættes efter stk. 3 som nyt stykke:
»Stk. 4.  For motorkøretøjer omfattet af stk. 1,  

 II, A, som anvendes blandet privat og erhvervsmæssigt, betales tillæg med 50  

 pct. af tillægget for privat anvendelse.« Stk. 4-9 bliver herefter stk. 5-10.
 6. I § 4, stk. 9, 1. pkt., ændres »stk. 6« til:  

 »stk. 7«.
 7. I § 4 a, stk. 1, 3. pkt., ændres »§ 2, stk. 2«  

 til: »§ 2, stk. 5«.
 8. I § 6, stk. 2, ændres »Vægtafgift og  

 udligningsafgift« til: »Vægtafgift, udligningsafgift og tillæg for  

 privat anvendelse«.
 9. I § 6, stk. 5, ændres »vægtafgift« til:  

 »vægtafgift, udligningsafgift og tillæg for privat anvendelse«.
 10. I § 9, stk. 1, indsættes som 2. pkt.:
»For køretøjer omfattet af § 4, stk. 1, II, A, hvis første  

 indregistrering som nye ligger efter den 2. juni 1998, skal anmelderen  

 endvidere angive, om køretøjet skal anvendes privat, blandet privat og  

 erhvervsmæssigt eller udelukkende erhvervsmæssigt.
Det samme gælder ved  

 efterfølgende ændring af registrering eller anvendelse af de pågældende  

 køretøjer.
Skatteministeren fastsætter efter aftale med justitsministeren de  

 nærmere regler om angivelse af oplysninger om køretøjets anvendelse samt  

 dokumentation herfor.« 11. I § 11 indsættes som stk . 2:
»Stk. 2.  Skatteministeren kan efter forhandling  

 med justitsministeren fastsætte, at køretøjer omfattet af § 4, stk. 1, II, A,  

 skal registreres på særlige nummerplader eller forsynes med en mærkat eller  

 lignende under hensyn til den anvendelse, de er registreret til.« 12. I § 15, stk. 1, ændres »vægtafgift og  

 udligningsafgift« til: »vægtafgift, udligningsafgift og tillæg for  

 privat anvendelse«.
 13. I § 15, stk. 3, 1. pkt., ændres »vægtafgift og  

 udligningsafgift« til: »vægtafgift, udligningsafgift og tillæg for  

 privat anvendelse«.
 14. § 16 affattes således:
 »§ 16.  Personer med varigt nedsat funktionsevne,  

 som efter lov om social service kan opnå støtte til erhvervelse af en bil,  

 fritages for vægtafgift og tillægsafgift for privat anvendelse.  

 Afgiftsfritagelsen gælder kun, så længe køretøjet er registreret for og  

 benyttes af den pågældende.
Stk. 2.  Socialministeren fastsætter nærmere regler  

 vedrørende afgørelser om afgiftsfritagelse efter stk. 1.« 15. § 20 affattes således:
»§ 20.  Skatteministeren kan bemyndige de  

 statslige told- og skattemyndigheder og Centralregisteret for Motorkøretøjer  

 til at træffe afgørelser efter denne lov.
Ministeren kan fastsætte regler om  

 adgangen til at klage over afgørelserne, herunder om, at afgørelserne ikke  

 kan indbringes for anden administrativ myndighed.
Stk. 2.  Landsskatteretten påkender klager over de  

 statslige told- og skattemyndigheders afgørelse i 1. instans af spørgsmål om  

 tillæg for privat anvendelse efter § 2, stk. 2-4, samt Centralregisteret for  

 Motorkøretøjers afgørelser af Stk. 3.  Reglerne i skattestyrelseslovens kapitler 3 og  

 3A finder anvendelse ved klage til Landsskatteretten efter stk. 2.« 16. § 21 affattes således:
»§ 21.  De statslige told- og skattemyndigheder  

 har, hvis det skønnes nødvendigt, til enhver tid mod behørig legitimation  

 uden retskendelse adgang til at foretage eftersyn i virksomheder, der er  

 registreret som ejer (bruger) af køretøjer omfattet af § 4, stk. 1, II, A, og  

 til at efterse de pågældende køretøjer, virksomhedernes forretningsbøger,  

 øvrige regnskabsmateriale m.v.
I det omfang oplysninger som nævnt i 1. pkt.  

 er registreret elektronisk, omfatter myndighedernes adgang til disse  

 oplysninger også en elektronisk adgang hertil.
 Stk. 2.  Virksomhedernes indehavere og de i virksomheden  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i stk. 1 omhandlede  

 eftersyn.
Stk. 3.  De statslige told- og skattemyndigheder er  

 efter tilsvarende regler som nævnt i stk. 1 berettiget til at foretage  

 eftersyn på offentlige steder af køretøjer omfattet af § 4, stk. 1, II, A,  

 som er registreret med angivelse af blandet privat og erhvervsmæssig eller  

 erhvervsmæssig anvendelse.
De registrerede ejere (brugere) samt andre  

 personer, der anvender de pågældende køretøjer, skal yde de statslige told-  

 og skattemyndigheder fornøden vejledning og hjælp ved foretagelsen af de  

 nævnte eftersyn.
Stk. 4.  Politiet yder de statslige told- og  

 skattemyndigheder bistand til gennemførelsen af kontrollen efter stk. 1 og 3.  

 Justitsministeren kan efter forhandling med skatteministeren fastsætte  

 nærmere regler herom.« 17. I § 23, stk. 1, indsættes efter »urigtige eller  

 vildledende oplysninger«: »eller fortier oplysninger«.
 18. I § 23, stk. 2, nr. 1, ændres »stk. 4, 5 og  

 6« til: »stk. 8, 9 og 10«.
 19. I § 23, stk. 2, nr. 2, indsættes efter »ændringer  

 ved«: »eller ændret anvendelse af«.
 20. I § 23 indsættes efter stk. 3 som nyt stykke:
»Stk. 4.  Den, der begår en af de nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.« Stk. 4  bliver herefter stk. 5.
 21. Efter § 23 indsættes:
 »§ 23 a.  Skønnes en overtrædelse ikke at ville  

 medføre højere straf end bøde, kan skatteministeren eller den, ministeren  

 bemyndiger dertil, tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.« § 2 I lov nr. 360 af 2. juni 1997 om afgift efter brændstofforbrug for visse  

 personbiler, som ændret ved § 3 i lov nr. 979 af 17. december 1997 og § 22 i  

 lov nr. 980 af 17. december 1997, affattes § 7 således:
»§ 7.  Personer med varigt nedsat funktionsevne,  

 som efter lov om social service kan opnå støtte til erhvervelse af en bil,  

 fritages for afgiften, hvis bilen er benzindreven.
Er bilen dieseldreven,  

 nedsættes afgiften til 35 pct. af afgiftsbeløbene for dieselbiler, jf. § 3,  

 stk. 1 og 2. Afgiftsfritagelsen og -nedsættelsen gælder kun, så længe  

 køretøjet er registreret for og benyttes af den pågældende.
Stk. 2.  Socialministeren fastsætter nærmere regler  

 vedrørende afgørelser om afgiftsfritagelse og -nedsættelse efter stk.  

 1.« § 3 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven får med hensyn til vægtafgift virkning  

 for det enkelte køretøj fra den første afgiftsperiode, der påbegyndes den 1.  

 september 1998 eller senere.
 Stk. 3.  Tillægsafgift for privat anvendelse samt for  

 blandet privat og erhvervsmæssig anvendelse opkræves med virkning fra den 1.  

 august 1998 for afgiftsperioder, der begynder den 1. august 1998 eller  

 senere.
 Stk. 4.  Registrerede ejere (brugere) af køretøjer  

 omfattet af § 4, stk. 1, II, A, i lov om vægtafgift af motorkøretøjer m.v.,  

 som affattet ved denne lovs § 1, nr. 3, hvis første indregistrering ligger  

 efter den 2. juni 1998, men inden den 1. august 1998, skal senest den 31.  

 august 1998 over for Centralregisteret for Motorkøretøjer angive, om  

 køretøjet anvendes privat, blandet privat og erhvervsmæssigt eller  

 udelukkende erhvervsmæssigt, jf. § 9, stk. 1, 2. pkt., i lov om vægtafgift af  

 motorkøretøjer m.v., som affattet ved denne lovs § 1, nr. 10. For disse  

 køretøjer opkræves tillægsafgiften med virkning fra angivelsestidspunktet.  

 Med virkning fra samme tidspunkt reguleres tidligere indbetalt vægtafgift, og  

 der foretages opkrævning af vægtafgift for en ny periode fra dette tidspunkt.  

 Såfremt køretøjets anvendelse ikke er angivet senest den 31. august 1998,  

 opkræves med virkning fra 1. september 1998 tillægsafgift for privat  

 anvendelse af køretøjet.
Givet på Amalienborg, den 26. juni 1998 Under Vor Kongelige Hånd og Segl Margrethe R.
