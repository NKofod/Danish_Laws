Klageren  

 har nedlagt principal påstand om, at indklagede tilpligtes at betale 62.500  

 kr.  

 inklusive moms, subsidiært et mindre beløb.
Indklagede har påstået  

 frifindelse,  

 subsidiært mod betaling af et mindre beløb efter voldgiftsrettens skøn.
 Voldgiftsretten  

 udtaler, at det må lægges til grund, at klageren har ophavsret til  

 skitseprojektet i medfør af ophavsretsloven § 1, stk. 2. Efter bevisførelsen  

 lægges det til grund, at klageren og tredjepartens projekter er identiske på  

 alle væsentlige punkter, og at tredjepartens projekt således er et plagiat af  

 klagerens  

 projekt fremstillet ved indklagedes mellemkomst.
Klageren  

 har efter ophavsretslovens regler krav på selv at viderearbejde projektet, og  

 da dette ikke har været muligt, er der også af denne grund sket en krænkelse  

 af  

 ophavsretslovens regler.
Der er mellem parterne enighed om, at der er aftalt  

 betaling for skitseprojektet, og indklagede skal derfor betale dette honorar.  

 Da indklagede forsætligt har overtrådt ophavsretsloven fastsættes der i  

 medfør  

 af ophavsretslovens § 83, stk. 1, såvel vederlag som erstatning til klageren.  

 Klagerens påstand tages derfor i det hele til følge.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører ABR 89 3.0.3 og lov om ophavsret §§ 1, stk.  

 2, og 83, stk. 1.
 Denne sag er ved klageskrift modtaget den 18. april 2002  

 indbragt for Voldgiftsnævnet for bygge- og anlægsvirksomhed, der i medfør af  

 Regler for behandling af sager ved Voldgiftsretten for bygge- og  

 anlægsvirksomhed har nedsat en voldgiftsret med landsdommer Niels Johan  

 Petersen som eneste medlem.
 Klageren har nedlagt principal påstand om, at indklagede  

 tilpligtes at betale 62.500 kr. inklusive moms, subsidiært et mindre beløb,  

 alt  

 med sædvanlig procesrente fra den 26. oktober 2001 til betaling sker.
 Indklagede har nedlagt påstand om frifindelse, subsidiært mod  

 betaling af et mindre beløb efter voldgiftsrettens skøn.
 Klageren har opgjort sin påstand således:
Honorar for principgodkendelse af  

 bebyggelse 15.000  

 kr.
Honorar for udarbejdelse af  

 byggeandragende 35.000  

 kr.
 50.000  

 kr.
Moms 12.500  

 kr.
I alt 62.500  

 kr.
 Parterne har vedtaget, at sagen skal afgøres ved voldgift i  

 overensstemmelse med Almindelige betingelser.
I maj 1997 udarbejdede et ingeniør- og arkitektfirma et projekt  

 for bebyggelsen af indklagedes ejendom.
Tegningerne blev godkendt af  

 kommunen.  

 Indklagede ønskede dog ikke at anvende dette projekt, idet han fandt det for  

 kompliceret og dermed for dyrt at gennemføre.
I juni 1998 blev klageren af indklagede bedt om at udarbejde  

 projektforslag til bebyggelse af ejendommen.
Der blev ubestridt aftalt  

 betaling  

 af 15.000 kr. med tillæg af moms for udarbejdelsen af projektforslaget.
 Klageren fik i efteråret 1998 og i januar 1999 afslag på  

 dispensationsansøgninger til kommunen vedrørende to projekter, der indebar  

 fravigelse af lokalplanen.
Et projektforslag blev efter klagerens oplysninger den 4. marts  

 1999 godkendt telefonisk af kommunen, som herom senere i skrivelse af 8.  

 januar  

 2002 har udtalt, at klageren ved forevisning af skitseprojekt af  

 04.03.99 fik  

 oplyst, at [han] kunne forvente byggetilladelse til et projekt på baggrund af  

 dette, under forudsætning af at det som skitseret kunne holdes inden for  

 lokalplan 84. Klageren fremsendte samme dag eller umiddelbart efter tegning af  

 projektet til såvel kommunen som indklagede pr. telefax.
Dette skitseprojekt  

 omfattede etagebeboelse med 3 boliger i 1 ½ plan.
 Ved skrivelse af 26. marts 1999 tilbød klageren at udarbejde  

 myndighedsprojekt svarende til godkendt projekt til en pris af  

 35.000  

 eksklusive moms.
 Den 9. december 1999 fremsendte ingeniør- og arkitektfirmaet  

 byggeandragende til kommunen.
Den 10. december 1999 fremsendte klageren, der efter det oplyste  

 ikke var bekendt med ingeniør- og arkitektfirmaets andragende,  

 byggeandragende  

 til kommunen.
Indklagede modtog ikke kopi heraf eller meddelelse herom.
 Klageren fremsendte den 6. januar 2000 til indklagede opkrævning  

 af honorar for principgodkendelse i henhold til aftale på 18.750  

 kr.  

 inklusive moms.
 Der er afgivet forklaring af klager og indklagede.
Klager har blandt andet forklaret, at han i ca. 30 år  heraf de  

 seneste 25 år som selvstændig  har virket som arkitekt vedrørende såvel  

 boligbyggeri som erhvervsbyggeri.
Han indgik en aftale med indklagede om  

 betaling af 15.0000 kr. for skitseprojektet.
Han foreviste sit projekt for  

 kommunen, der principgodkendte det, hvorefter han sendte en fotokopi af  

 projektet til indklagede og til kommunen.
Hans projekt adskilte sig fra  

 ingeniør- og arkitektfirmaets tidligere projekt derved, at det kun var på 2  

 etager og uden kælder.
Vidnet viste på tavle, hvorledes hans og ingeniør- og  

 arkitektfirmaets seneste projekt var identiske.
Arealet var næsten identisk,  

 planløsningen for de 2 etager med 3 lejligheder var på det nærmeste  

 fuldstændig  

 identisk, inklusive placeringen af faldstammerne.
Det endelige projekt blev  

 ved  

 en fejltagelse ikke sendt til indklagede samtidig med, at det blev sendt til  

 kommunen.
Indklagede har blandt andet forklaret, at han i ca. 30 år har  

 drevet virksomhed som tømrer/snedker, og herunder også har udført projekter i  

 egen regning.
En ejendomsmægler foreslog, at han skulle henvende sig til  

 klager, efter ingeniør- og arkitektfirmaets første henvendelse til kommunen  

 var  

 endt resultatløst.
Der blev aftalt en betaling på 15.000 kr. for en  

 principtegning med tilhørende godkendelse.
Han modtog en fax med klagers  

 skitseprojekt.
Han har muligvis bedt klager om et tilbud på detailprojekt,  

 men  

 han afviste senere telefonisk klagers tilbud af 26. marts herom, da han fandt  

 det for dyrt.
Han rettede i den efterfølgende tid to gange telefonisk  

 henvendelse til kommunen om, hvorvidt skitseprojektet var principgodkendt.  

 Han  

 talte med to forskellige kvinder, der begge sagde, at der ikke var nogen  

 principgodkendelse.
Han kopierede derefter klagers skitseprojekt uden  

 angivelse  

 af klagers navn eller firma, hvorefter han sendte kopien til ingeniør- og  

 arkitektfirmaet uden yderligere bemærkninger.
Vidnet har på nogle enkelte  

 punkter påvist, at klagers og ingeniør- og arkitektfirmaets projekter ikke er  

 helt identiske.
 Klageren  

  

 har til  

 støtte for sin påstand nærmere anført, at han har udført en unik og  

 enestående  

 planløsning, der må anses som et selvstændigt værk, som indklagede har  

 plagieret  

 i strid med ophavsretslovens bestemmelser, og allerede af denne grund skal  

 indklagede betale erstatning.
 Det er i øvrigt uomtvistet, at der er aftalt betaling for  

 skitseprojektet, og det må lægges til grund, at der er truffet aftale om  

 udførelse af hovedprojektet, idet klageren i modsat fald selvfølgelig ikke  

 ville have udført det.
 Erstatningen efter ophavsretslovens § 83 er skønsmæssig og bør  

 som minimum fastsættes til 35.000 kr. med tillæg af moms, som af klageren  

 krævet.
 Indklagede  

  

 har til  

 støtte for sin frifindelsespåstand nærmere anført, at det ikke er godtgjort,  

 at  

 klagerens principskitse er godkendt af kommunen.
 Da der ikke har været afholdt syn og skøn, kan et eventuelt  

 erstatningsgrundlag med tilhørende erstatning ikke fastslås.
 I øvrigt har indklagede ret til uden vederlag at anvende  

 planløsningen, hvis han har betalt for projektet.
 Voldgiftsretten  

  

 skal  

 udtale:
 Det må lægges til grund, at klageren har ophavsret til  

 skitseprojektet af 4. marts 1999 i medfør af ophavsretslovens § 1, stk. 2.  

 Efter  

 bevisførelsen, herunder navnlig oplysningen om, at klagerens skitseprojekt af  

 indklagede personligt blev fremsendt i kopi til ingeniør- og arkitektfirmaet  

 uden angivelse af rette ophavsmand og oplysningerne om de helt grundlæggende  

 ligheder mellem klagerens og ingeniør- og arkitektfirmaets projekter på alle  

 væsentlige punkter, findes det utvivlsomt, at ingeniør- og arkitektfirmaets  

 projekt er et plagiat af klagerens projekt, fremstillet ved indklagedes  

 mellemkomst.
Klageren har efter ophavsretslovens regler krav på selv at  

 viderebearbejde projektet.
Da klageren ikke har haft denne adgang, er der  

 også  

 af denne grund sket en krænkelse af ophavsretlovens regler.
 Der er mellem parterne enighed om, at der mellem parterne er  

 aftalt betaling af 15.000 kr. med tillæg af moms, i alt 18.750 kr., for  

 skitseprojektet af 4. marts 1999. Da indklagede  selv om projektet  

 havde været  

 betalt  ikke havde ret til at lade projektet ændre af en tredjemand,  

 skal  

 dette beløb betales.
Da det yderligere må lægges til grund, at indklagede forsætligt  

 har overtrådt ophavsretsloven i forbindelse med benyttelsen af det ulovlige  

 myndighedsprojekt,, fastsættes der i medfør af ophavsretslovens § 83, stk. 1,  

 såvel vederlag som erstatning til klageren.
Det samlede beløb findes  

 skønsmæssigt at kunne fastsættes til 43.750 kr. inklusive moms.
 Klagerens påstand tages derfor i det hele til følge.
 Thi bestemmes:
 Indklagede skal inden 14 dage til klager betale 62.500 kr.  

 inklusive moms med procesrente fra den 26. oktober 2001 samt sagsomkostninger  

 med  

 15.000 kr.
 Inden samme frist skal indklagede betale de med voldgiftsrettens  

 behandling af sagen forbundne omkostninger efter opgørelse fra  

 Voldgiftsnævnet.
