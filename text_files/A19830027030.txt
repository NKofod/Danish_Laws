 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Ministeren for skatter og afgifter kan efter  

 reglerne i denne lov give bevilling til et landsdækkende totalisatorspil om  

 udfaldet af hestevæddeløb (V6-spil) mod betaling af en afgift til staten på  

 19 pct. af indskudssummen.
 Stk. 2.  Spillereglerne godkendes af ministeren for  

 skatter og afgifter.
§ 2.  Bevillingen gives til et aktieselskab, hvis  

 aktiekapital tegnes af Dansk Tipstjeneste A/S.
Bevilling gives for indtil 5  

 år ad gangen.
 Stk. 2.  Ministeren for skatter og afgifter kan  

 fastsætte nærmere vilkår for bevillingen, herunder vilkår om:
 1. Virksomhedens drift og spillets afholdelse.
 2. Statens tilsyn og kontrol med virksomheden og  

 regnskabet samt om, at omkostningerne ved kontrollen skal afholdes af  

 selskabet.
 3. Hestevæddeløbssportens repræsentation i  

 bestyrelsen.
 Stk. 3.  Ministeren kan til enhver tid tilbagekalde  

 bevillingen.
 § 3.  Vedtægterne i det selskab, der forestår  

 V6-spillet, skal være godkendt af ministeren for skatter og afgifter.
 Stk. 2.  Selskabet er fritaget for at betale  

 selskabsskatter.
 Stk. 3.  I udbytte til aktionærerne kan udbetales indtil  

 6 pct. p.a.
 Stk. 4.  I vedtægterne skal det være bestemt, at  

 selskabet skal opløses, hvis bevillingen til at drive totalisatorspil efter  

 denne lov bortfalder eller tilbagekaldes.
Stk. 5.  I tilfælde af selskabets opløsning har  

 aktionærerne højst krav på indløsning af deres aktier til parikurs med tillæg  

 af et beløb svarende til, hvad der i årenes løb er udbetalt mindre end 6 pct.  

 i årligt udbytte.
Ved beregningen heraf tages ikke hensyn til forrentning af  

 udbyttet.
Om anvendelsen af den herefter tilbageværende selskabsformue tages  

 bestemmelse på finansloven.
 Stk. 6.  I øvrigt finder aktieselskabsloven anvendelse  

 på det selskab, der driver totalisatorspillet, medmindre andet følger af  

 denne lov.
 § 4.  Af indskudssummen skal 45 pct. anvendes til  

 gevinster til vinderne.
 § 5.  Af de gevinster, der tilfalder vinderne, skal  

 der betales en afgift tilstatskassen på 15 pct., beregnet af den del af  

 gevinstbeløbet, der overstiger 200 kr.
 stk. 2.  Gevinsterne er fritaget for indkomtskat.
 § 6.  Det overskud, der fremkommer efter udredelsen af  

 statsafgiften, gevinsterne og udgifterne til selskabets drift, afskrivninger,  

 eventuelle henlæggelser samt eventuelt udbytte, anvendes som nævnt i stk. 2.
 Stk. 2.  Af overskud indtil 40 mill. kr. anvendes 40  

 pct. til formål inden for hestevæddeløbssporten, medens 60 pct. fordeles  

 efter reglerne om anvendelse af overskud i lov om tipning § 7. Af overskud ud  

 over 40 mill. kr. anvendes 20 pct. til formål inden for  

 hestevæddeløbssporten, medens 80 pct. fordeles efter lov om tipning § 7.
 Stk. 3.  Ministeren for skatter og afgifter fastsætter  

 regler for eventuelle henlæggelsers omfang.
§ 7.  Afholdelse af præmiekonkurrencer, bortlodning og  

 lignende på grundlag af eller ved benyttelse af de officielle spillekuponer  

 er forbudt.
Overtrædelse straffes med bøde.
 § 8.  Loven gælder ikke for Færøerne og Grønland.
Givet på Christiansborg slot, den 8.  

 juni 1983 Under Vor Kongelige Hånd og Segl MARGRETHE R.
