Antaget, at en virksomhed ikke havde mulighed for straks ved  

 afslutningen af en lovlig konflikt kunne beskæftige alle medarbejdere som  

 følge af den tid, der måtte indgå til opvarmning af fabrikslokalerne.
Det  

 kunne herefter ikke kritiseres, at virksomheden gav medarbejderne  

 underretning om en planlagt successiv genoptagelse af arbejdet.
De  

 hjemsendelser, der skete i overensstemmelse hermed, fandtes begrundet i  

 driftsmæssige hensyn, og virksomheden frifandtes for en påstand om  

 overenskomststridig hjemsendelse.
 Under denne sag har Landsorganisationen i Danmark for Dansk  

 Metalarbejderforbund indklaget Dansk Arbejdsgiverforening for Jernets  

 Arbejdsgiverforening for A/S Nordisk Kabel- & Trådfabriker, Trådværket,  

 Middelfart, for Arbejdsretten for at have handlet overenskomststridigt ved  

 den 1. april 1985 at have hjemsendt de i virksomheden ansatte medlemmer af  

 forbundet.
 Klagerne har nedlagt påstand om, at indklagede A/S Nordisk Kabel- &  

 Trådfabriker har handlet overenskomststridigt ved den 1. april 1985 at have  

 hjemsendt de ansatte,at indklagede til Dansk Metalarbejderforbund tilpligtes  

 at betale en efter rettens skøn fastsat bod, at spørgsmålet om betaling til  

 de ansatte henskydes til afgørelse ad sædvanlig fagretslig vej.
 De indklagede har påstået frifindelse.
 På et fællesmøde den 16. april 1985 bestred man fra arbejdsgiverside, at  

 virksomheden havde etableret en overenskomststridig lockout, idet man  

 oplyste, at baggrunden for, at man ikke havde kunnet beskæftige de pågældende  

 arbejdere, var driftsmæssige forhold.
 I de indklagedes svarskrift er dette nærmere uddybet med henvisning til en  

 af virksomheden den 29. marts 1985 udsendt meddelelse til medarbejderne om  

 opstart af produktionen efter afslutning af konflikten på arbejdsmarkedet i  

 foråret 1985. I meddelelsen hedder det bl.a.:
»Til Trådværkets medarbejdere! NKT, Trådværket ser sig desværre nødsaget til at udskyde tidspunktet for  

 opstart af produktionen efter ophør af strejke.
Dette sker med baggrund i, at  

 vor varmeforsyning først er genetableret efter ca. 20 timers drift.
 Dette indebærer at:
 Daghold møder 31 timer efter strejkens ophør.
 l. skift møder 30 timer efter strejkens ophør.
 2. skift møder 38 timer efter strejkens ophør.
 3. skift møder 22 timer efter strejkens ophør.
Dog med følgende undtagelser begrundet i de enkeltes arbejdsopgave under  

 forudsætning af konflikten afsluttes natten mellem søndag den 31. marts og  

 mandag den 1. april kl. 0.00.
Arb.nr.
Navn Mødetidspunkt ....« I det efterfølgende - udeladte - afsnit indeholdt meddelelsen angivelse af  

 arbejdsnummer og navn for en række medarbejdere, der under den angivne  

 forudsætning skulle møde den 1. april 1985, enkelte fra midnat eller klokken  

 6 morgen, de fleste fra klokken 7 morgen.
For Arbejdsretten har tillidsrepræsentant Elo Karl Flindt som vidne  

 forklaret, at forbundet har ca. 90 ansatte i virksomheden.
Mandag den 1.  

 april 1985 blev folkene væk, fordi man havde fået brev fra virksomheden om,  

 at man ikke skulle møde.
Den 2. april mødte de og arbejdede som sædvanligt.  

 Han husker ikke, hvordan situationen var den 3. april.
Efter vidnets mening  

 havde der været mulighed for at beskæftige alle også den 1. april, f.eks. med  

 reparation af maskinerne.
Produktionschef Poul Jørgensen har som vidne forklaret, at virksomhedens  

 fabrikslokaler er meget store.
Opvarmningen sker ved hjælp af et anlæg med  

 kedler, der producerer damp til en rørinstallation i lokalerne.
Anlægget skal  

 gå en vis tid i tomgang, før der sættes damp på rørene, idet disse ellers  

 sprænges.
Det var grunden til, at man den 29. marts 1985 underrettede  

 medarbejderne om den planlagte opstart af produktionen efter konfliktens  

 ophør.
Det ville som følge af den tid, der nødvendigvis måtte medgå til  

 opvarmning af lokalerne, ikke være muligt for alle at komme i arbejde straks,  

 idet der var meget koldt i lokalerne, efter at disse ikke havde været varmet  

 op i en uge.
Man foretog en vurdering af, hvem der kunne komme igang allerede  

 den 1. april under forudsætning af, at konflikten til den tid var ophørt, og  

 der var ikke nogen rimelig driftsmæssig begrundelse for at tage flere ind end  

 anført i meddelelsen.
Tirsdag den 2. april og onsdag den 3. april stemplede  

 folkene ind, men gik så hjem, således at man først kom igang efter påske.
 Arbejdsretten skal udtale:
Efter bevisførelsen lægges det til grund, at virksomheden som følge af den  

 tid, der måtte medgå til opvarmning af fabrikslokalerne, ikke ville have  

 mulighed for straks ved konfliktens afslutning at beskæftige alle  

 medarbejdere.
Det findes herefter ikke at kunne kritiseres, at virksomheden  

 efter en vurdering af mulighederne for start af produktionen efter  

 konfliktens ophør disponerede som sket og ved meddelelsen af 29. marts 1985  

 gav medarbejderne underretning om den planlagte successive genoptagelse af  

 arbejdet.
I det omfang, de ansatte i overensstemmelse hermed med rette har  

 kunnet betragte sig som hjemsendt, må hjemsendelserne således anses for at  

 have været rimeligt begrundede i driftsmæssige hensyn.
De indklagedes  

 frifindelsespåstand tages derfor til følge.
 T h i k e n d e s f o r r e t :
 De indklagede, Dansk Arbejdsgiverforening for Jernets Arbejdsgiverforening  

 for A/S Nordisk Kabel- & Trådfabriker, Trådværket, Middelfart, frifindes  

 i denne sag.
 I sagsomkostninger betaler Landsorganisationen i Danmark 2.000 kr. til  

 Arbejdsretten.
 (* 1) Henvisninger: Per Jacobsen s.351 (note 241), K 10.702 og de herunder  

 anførte henvisniger.
