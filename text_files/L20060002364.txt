Bekendtgørelse  

 om overenskomst af 31. marts 2006 med  

  

 Nigeria om eftergivelse og tilbagebetaling af gæld Den 31. marts 2006 undertegnede Danmark og Nigeria i  

 Zürich en aftale, efter hvilken Nigeria indfrier sine restancer på den gæld,  

 som er blevet omlagt under de to tidligere aftaler af henholdsvis 26.  

 november  

 1991 og 5. september 2003, og får eftergivet 67 pct. af den derefter  

 udestående  

 gæld.
Derefter tilbagekøber Nigeria den resterende del af gælden til en kurs  

 på  

 omkring 60 pct. af den pålydende værdi.
Aftalen er i overensstemmelse med de  

 retningslinjer, hvorom der opnåedes enighed under de multilaterale  

 forhandlinger i Paris den 20. oktober 2005.
Aftalen indebærer at Nigeria ud af en samlet gæld  

 på ca.  

 3,2 mia. kr. betaler restancerne frem til 15. september 2005 på i alt ca.  

 938,7  

 mio. kr. til Danmark, får eftergivet ca. 1.507,7 mio. kr. og tilbagekøber  

 restgælden til ca. 475 mio. kr.
I disse beløb er indeholdt en eftergivelse på  

 9,7 mio. kr. på statslån på oprindeligt 20 mio. kr. ydet i 1971, mens  

 restsaldoen  

 på 3 mio. kr. bliver indfriet som led i den samlede transaktion.
