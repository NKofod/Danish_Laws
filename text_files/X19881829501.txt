A, der var avisdistributør for morgenavisen M, drev selvstændig  

 erhvervsvirksomhed i virksomhedsskattelovens forstand.
Ligningsrådet lagde  

 navnlig vægt på, at der anvendtes lønnet medhjælp i betydeligt omfang Ligningsrådet blev anmodet om forhåndsbesked om følgende:
 Kan A anvende virksomhedsskatteordningen, lov nr. 144 af 19. marts 1986,  

 på sin indkomst som avisdistributør for morgenavisen M.
 De nærmere omstændigheder var følgende:
A drev virksomhed med avisdistribution.
Dels sørgede han for udkørsel af  

 en lokal avis L til uddelere af denne avis efter kilometerbetaling, dels  

 forestod han fra juni 1986 omdelingen af morgenavisen M i X-købing, med deraf  

 følgende kontorarbejde og telefonvagt.
A havde for tiden ansat 20 bude til avisomdelingen, og han havde 2  

 varevogne til brug for arbejdet.
Han antog selv budene, og han afgjorde selv  

 hvor mange, der skulle ansættes.
Han varetog selv kontorarbejdet,  

 lønudbetaling m.v., kundekartotek og telefonpasning.
Vederlaget blev udbetalt somet fast månedligt grundbeløb samt et beløb pr.  

 avis, som godtgørelse for hjælpebude, feriepenge til disse og yderligere  

 honorar til A.
Herudover betales 12,5 % af foregående års honorar til dækning  

 af udgift til ferieafløser.
Udgifter til afløsning ved sygdom skulle afholdes  

 af A.
Telefon o gkontorartikler blev betalt af M.
 Ligningsrådet fandt efter en samlet bedømmelse, at A drev selvstændig  

 erhvervsvirksomhed i virksomhedsskattelovens forstand med avisdistribution.  

 Der var herved navnlig henset til, at der anvendtes lønnet medhjælp i  

 betydeligt omfang.
