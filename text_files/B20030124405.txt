Bekendtgørelse om  

 rederiers bidrag til sygesikring for  

  

 søfarende I henhold til § 21, stk. 3, og § 28,  

 stk. 2, i lov om offentlig sygesikring, jf. lovbekendtgørelse nr. 509 af  

 1. juli 1998 (sygesikringsloven), som ændret ved lov nr. 1207 af 27. december  

 2003, fastsættes:
§ 1.  

  

 Rederierne indbetaler bidrag til dækning af statens udgifter til  

 sygesikringsordningen for søfarende.
Rederiets bidrag beregnes som et  

 gennemsnitsbeløb pr. søfarende forhyret på dansk skib i udenrigsfart på  

 grundlag af statens samlede faktiske udgifter til ydelser i henhold til  

 sygesikringslovens § 14 i det foregående kalenderår og de faktiske  

 hyredage.
For 2004 udgør rederiets acontobidrag pr. søfarende forhyret på  

 dansk  

 skib i udenrigsfart 1.400 kr., svarende til 3,84 kr. pr. hyredag.
 § 2.  

  

 Ved  

 udenrigsfart forstås:
 1)  

 	  

    

 Fart, der overvejende  

 finder sted mellem havne uden for et område, der i Nordsøen begrænses af  

 meridianen 3Iøst og breddeparallellen 61Inord og i Østersøen af  

 breddeparallellen 58Inord.
 2)  

 	  

    

 Fart, der overvejende  

 finder sted mellem havne, der er beliggende inden for det nævnte område, og  

 havne, der er beliggende uden for det nævnte område.
 3)  

 	  

    

 Bjærgningsvirksomhed,  

 der i det væsentlige udøves uden for det nævnte område.
 Stk. 2.  

  

 Indre  

 vandveje, såsom indsøer, floder og kanaler henregnes til det under  

 stk. 1,  

 litra 1, nævnte område, når indsejlingen er sket fra et sted på kystlinien,  

 der  

 er beliggende inden for området.
§ 3.  

  

 Rederiets bidrag opgøres for hvert skib.
Rederiet indbetaler bidrag for  

 første  

 halvår med et acontobeløb i maj og for andet halvår i november måned.  

 Samtidig  

 med acontoindbetalingen for andet halvår foretager rederierne en endelig  

 opgørelse over de pligtige bidrag for det foregående kalenderår og indbetaler  

 et eventuelt restbeløb eller fratrækker et eventuelt tilgodehavende.
Stk. 2.  

  

 Rederiets  

 bidrag indbetales til Indenrigs- og Sundhedsministeriet.
Det påhviler  

 rederiet  

 til Indenrigs- og Sundhedsministeriet at indberette oplysninger om bidragets  

 beregning.
Indenrigs- og Sundhedsministeriet kan pålægge det enkelte rederi  

 at  

 tilvejebringe yderligere oplysninger.
 Stk. 3.  

  

 Indbetaling  

 og indberetning i henhold til stk. 1 og 2 sker til et af Indenrigs- og  

 Sundhedsministeriet anvist sted her i landet.
 Stk. 4.  

  

 Der er  

 udpantningsret for de beløb, der påhviler rederiet.
 § 4.  

  

 Bekendtgørelsen træder i kraft den 1. januar 2004 og har virkning for bidrag  

 for 1. halvår af 2004.
 Stk. 2.  

  

 Bekendtgørelse nr. 816 af 14. september 1994 ophæves.
