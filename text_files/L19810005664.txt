 Den 5. december 1980 undertegnedes i Mexico City en aftale om økonomisk  

 samarbejde mellem Danmark og Mexico.
 Aftalen har følgende ordlyd:
Aftale om økonomisk samarbejde mellem De forenede mexicanske Stater og  

 Kongeriget Danmark Kongeriget Danmarks regering og De forenede mexicanske Staters regering er - i ønsket om at styrke de traditionelle venskabelige forbindelser mellem  

 de to lande, - tilskyndet af interessen i at øge det økonomiske samarbejde mellem de to  

 lande, især inden for landbrugs- og industrisektoren, på grundlag af lige  

 rettigheder og gensidig fordel, med hensyntagen til deres forskellige  

 udviklingstrin, blevet enige om følgende:
Artikel I Parterne forpligter sig til inden for rammerne af deres respektive  

 lovgivning at fremme det økonomiske samarbejde inden for alle sektorer, der  

 er af interesse for begge parter, især landbrugs- og industrisektoren og  

 mellem såvel offentlige som private institutioner i deres respektive lande.
Artikel II De kontraherende parter forpligter sig til inden for rammerne af deres  

 respektive lovgivning og udviklingsplaner at træffe de mest effektive  

 foranstaltninger for at gennemføre det økonomiske samarbejde på de områder,  

 der frembyder de bedste muligheder for at imødekomme deres respektive  

 udviklingsbehov, især inden for udvalgte grundlæggende sektorer.
Artikel III Med henblik på at opfylde nærværende aftale vil parterne fremme indgåelse  

 af aftaler mellem offentlige og private institutioner i begge lande, herunder  

 også aftaler om fællesinvesteringer og blandede selskaber.
Parterne vil  

 ligeledes tilskynde til udarbejdelse og gennemførelse af projekter og  

 undersøgelser med henblik på afsætning på tredjelandes markeder af goder og  

 tjenesteydelser tilvejebragt inden for rammerne af det bilaterale samarbejde.
Artikel IV Med henblik på at koordinere gennemførelsen af nærværende aftale og sikre  

 de bedste betingelser for dens anvendelse, er parterne enige om at nedsætte  

 en blandet kommission, der benævnes den Blandede Kommission for Økonomisk Samarbejde mellem Danmark og Mexico.
 Den Blandede Kommission vil bestå af repræsentanter for begge parter.  

 Meddelelse om udnævnelse af dens medlemmer, vil blive givet ad diplomatisk  

 vej.
 Den Blandede Kommission vil mødes skiftevis i København og i Mexico City,  

 på tidspunkter, der fastsættes ved fælles overenskomst.
Artikel V Nærværende aftales ikrafttræden beror på de lovmæssige betingelser for  

 gyldighed i hver af de kontraherende stater.
De kontraherende stater vil  

 notificere hinanden om opfyldelsen af disse betingelser og derefter  

 iværksætte udveksling af de behørige instrumenter.
Nærværende aftale træder i  

 kraft den dato, på hvilken udvekslingen af de nævnte instrumenter finder  

 sted.
Artikel VI Nærværende aftales bestemmelser træder midlertidigt i kraft på dagen for  

 dens underskrift.
Artikel VII Nærværende aftale har en gyldighed på fem år og forlænges stiltiende for  

 en tilsvarende periode, med mindre den ene af parterne skriftligt meddeler  

 den anden, seks måneder før datoen for aftalens udløb, at aftalen ønskes  

 bragt til ophør.
Endvidere kan parterne opsige nærværende aftale på et  

 hvilket som helst tidspunkt ved skriftlig tilkendegivelse, og denne opsigelse  

 træder i kraft seks måneder efter, at den er modtaget af den anden part.
 Udfærdiget i Mexico City den 5. december 1980, på dansk og spansk, idet  

 begge tekster har samme gyldighed.
FOR KONGERIGET DANMARKS REGERING Kjeld Olesen FOR DE FORENEDE MEXICANSKE STATERS REGERING Lic.
Jorge Castaneda Aftalen trådte i medfør af artikel V i kraft den 2. marts 1981.
