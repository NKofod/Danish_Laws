Cirkulære om ændring af  

 cirkulære om suspension mv.  

 og ulovlig udeblivelse (Præcisering af lønnen under suspension)  

 (Til samtlige ministerier mv.) § 1. I Finansministeriets cirkulære nr. 109 af 26.  

 september 1988 om suspension mv. og ulovlig udeblivelse indsættes efter  

 § 6 som ny paragraf:
»§ 6 a.
Ved sædvanlig løn, jf. aftalens § 2,  

 forstås:
Basislønsystem: Basisløn, kvalifikations og  

 funktionstillæg samt eventuelt personligt tillæg.
Midlertidige  

 tillæg medtages i den periode, hvori de ydes.
 Intervallønssystem: Den løn, der konkret er aftalt  

 for vedkommende inden for det centralt aftalte lønspænd for den  

 pågældende personalegruppe, inkl. centralt aftalte  

 tillæg.
Stk. 2. Betaling for over-/merarbejde og  

 rådighedstjeneste samt særlige ydelser mv. indgår ikke i  

 suspensionslønnen.
Dog indgår faste tillæg, der ydes som  

 kompensation for over-/merarbejde, rådighedstjeneste og særlige  

 ydelser mv.« § 2. Cirkulæret har virkning fra 1. april 2002.
