(Til politi og vejmyndigheder) (Til samtlige politimestre, vejbestyrelser og vejmyndigheder) Ved bekendtgørelse nr. 590 af 24. juni 1992 har Justitsministeriet fastsat  

 bestemmelser om vejafmærkning.
Bestemmelserne er siden ændret ved  

 Trafikministeriets bekendtgørelse nr. 199 af 16. marts 1994, bekendtgørelse  

 nr. 936 af 7. december 1995 og bekendtgørelse nr. 9 af 7. januar 1998.
 Dette cirkulære indeholder nærmere bestemmelser om afmærkningens  

 anvendelse og administration, herunder krav til afmærkningens tekniske  

 udførelse og opstilling.
 Cirkulæret er udarbejdet i medfør af færdselslovens § 95, stk. 3, jf.  

 lovbekendtgørelse nr. 735 af 24. august 1992 med senere ændringer.  

 Cirkulærets bestemmelser vil senere blive suppleret med vejregler, der vil  

 indeholde vejledninger og retningslinier om afmærkningens tekniske udførelse  

 og opstilling.
 Reglerne i nedenstående kapitel 1 gælder al vejafmærkning.
 Følgende regler er bindende for vejbestyrelser, vejmyndigheder og politi:
Almindelige bestemmelser § 1.  Der må ved offentlige veje kun anvendes  

 afmærkning, der er vist eller omtalt i vejafmærkningsbekendtgørelsen, eller  

 som er godkendt af Trafikministeriet.
Vej- og gadenavneskilte, husnumre og  

 lignende betragtes i denne forbindelse ikke som vejafmærkning.
 § 2.  Før afmærkning etableres, eller bestående  

 afmærkning ændres, skal vejbestyrelsen/vejmyndigheden indhente samtykke fra  

 politiet, se dog § 108. Et sådant samtykke er dog ikke nødvendigt ved  

 opstilling og ændring af vejvisningstavler, men politiet kan af  

 færdselssikkerhedsmæssige grunde forlange sådan afmærkning fjernet eller  

 ændret.
Stk. 2.  For andre afmærkningsformer kan der også gælde  

 særlige regler.
Herom henvises til cirkulærets enkelte afsnit.
§ 3.  Ved pludselig opstået skade på offentlig vej  

 eller bro kan vejbestyrelse/vejmyndighed/vejejer uden forudgående samtykke  

 foretage den nødvendige afmærkning.
Politiet skal snarest underrettes om  

 forholdet.
 Stk. 2.  Ved vejarbejde kan afmærkning ligeledes  

 foretages uden forudgående samtykke fra politiet, bortset fra afmærkning, der  

 vedrører ubetinget vigepligt i vejkryds, signalregulering,  

 hastighedsbegrænsning, standsning og parkering.
Stk. 3.  Politiet skal underrettes, når afmærkningen er  

 etableret og kan forlange den ændret, såfremt det skønnes nødvendigt af  

 hensyn til færdselssikkerheden.
Ved større vejarbejder skal politiet  

 endvidere underrettes, når arbejdet er afsluttet.
 § 4.  Politiet skal foranledige, at manglende  

 afmærkning etableres, og at uhensigtsmæssig afmærkning ændres.
 § 5.  Vildledende afmærkning skal fjernes eller ændres  

 hurtigst muligt.
Færdselstavler Generelt § 6.  Færdselstavler skal have en sådan størrelse og  

 anbringes på en sådan måde, at de, under hensyn til vejforholdene og  

 trafikkens hastighed både i lys og mørke, umiddelbart opfattes i  

 tilstrækkelig afstand og så tidligt, at trafikanterne får tilstrækkelig tid  

 til at reagere overfor de forhold, som tavlerne vedrører.
Stk. 2.  Færdselstavler skal placeres i højre side af  

 vejen i færdselsretningen, medmindre andet fremgår af efterfølgende  

 bestemmelser.
På motorveje skal færdselstavler placeres ved begge sider af  

 kørebanen.
Stk. 3.  Færdselstavler kan i stedet for placering i  

 vejside, jf. stk. 2, ophænges over kørebane.
Sådanne tavler skal være  

 placeret så højt, at de ikke indskrænker den fri højde over kørebanen.
 § 7.  På samme stander må der for samme  

 færdselsretning opsættes højst 2 tavler med tilhørende undertavler.
 Stk. 2.  På stander med tavle, der angiver  

 jernbaneoverkørsel, må der ikke opsættes andre tavler medmindre dette fremgår  

 af efterfølgende bestemmelser vedrørende de enkelte tavler.
§ 8.  Afstanden fra kant af vognbane til tavlekant  

 eller stander skal være mindst 0,5 m, på midterheller og midterrabatter dog  

 mindst 0,3 m.
Afstanden fra kanten af højre vognbane til en færdselstavles  

 midtlinie må ikke overstige 4,5 m, hvis tavlen henvender sig til trafikanter  

 på kørebanen.
Stk. 2.  Afstanden fra kanten af cykel- og fællessti til  

 tavlestander må ikke være under 0,3 m.
Denne afstand kan reduceres, såfremt  

 der er placeret andet vejudstyr tættere på cykelstikanten, og tavlestanderen  

 ikke kan placeres mere hensigtsmæssigt f.eks. i bagkant af fortov.
 Stk. 3.  Placeres tavler over fortov eller cykelsti,  

 eller hvor fodgængere hyppigt færdes, skal afstanden fra belægningsoverflade  

 til underkant af tavle være mindst 2,2 m over fortov og mindst 2,3 m over  

 cykelsti.
Stk. 4.  På veje med tilladt hastighed på 60 km/t eller  

 derover eller på veje med tæt trafik skal tavler placeres i en højde på  

 mindst 1,5 m over vejen.
Dette gælder dog ikke tavlerne D15, D16, E55  

 og E56.
 Stk. 5.  På veje med tilladt hastighed under 60 km/t må  

 følgende tavler ikke placeres lavere end 1,5 m over vejen:
 Stk. 6.  Tavler må ikke opsættes, så det medfører  

 dårlige oversigtsforhold, jf. § 16.
 Stk. 7.  Yderligere opstillingskrav kan være anført i  

 efterfølgende afsnit vedrørende de enkelte tavler.
§ 9.  Færdselstavler skal være retroreflekterende  

 eller belyst.
Dette gælder også for færdselstavler anbragt på  

 vejvisningstavler.
Sorte symboler må dog ikke være retroreflekterende.  

 Færdselstavler på motorveje skal være retroreflekterende, uanset om de er  

 belyst.
Det samme gælder B11 Ubetinget vigepligt og B13 Stop på  

 alle veje.
Stk. 2.  Anvendelse af belyste eller retroreflekterende  

 færdselstavler må ikke ske på en sådan måde, at en færdselstavle vanskeliggør  

 opfattelsen af andre færdselstavler.
Særligt skal tavler, som angiver  

 ubetinget vigepligt, være mindst lige så stærkt belyst eller  

 retroreflekterende som andre tavler i umiddelbar nærhed.
 Stk. 3.  På alle ubelyste tavler, der opstilles på  

 motorveje, skal der anvendes refleksmateriale type 4. Det samme gælder  

 følgende tavler opstillet på andre veje: A22, A72, A73, A92, B13, C11,1,  

 C11,2, C12, C19, C42, D11, D15, D16, E11, E42-E45. På øvrige  

 retroreflekterende tavler skal der anvendes refleksmateriale type 3.  

 Refleksmateriale type 2 kan dog anvendes på ubelyste tavler opsat alene for  

 stitrafikanter.
 Stk. 4.  Samme type refleksmateriale skal benyttes til  

 alle tavler på samme stander.
 § 10.  Anvendelse af tavler med ændret udseende, jf.  

 Bekendtgørelse om Vejafmærkning § 2, skal i hvert enkelt tilfælde godkendes  

 af Vejdirektoratet.
 Stk. 2.  Når færdselstavler er opbygget af lyskilder,  

 kan de fremtræde med hvide lysende tal på mørk baggrund i stedet for sorte  

 tal på hvid baggrund.
 Stk. 3.  Tavler, der angiver vigepligtsforhold ved  

 vejkryds, skal altid være synlige, også i tilfælde af strømafbrydelse.
 § 11.  Bagsiden af færdselstavler skal være grå, hvis  

 ikke andet er bestemt i forbindelse med de enkelte tavler.
A.
Advarselstavler Generelt § 12.  Undertavlerne U 3, U 4 og U 5 må  

 ikke anvendes sammen med advarselstavler.
§ 13.  Advarselstavler ved vejarbejder skal have en  

 sidelængde på mindst 90 cm.
Dog kan A39 Vejarbejde anvendes i  

 reduceret størrelse på mobil afspærring med lyspil.
 § 14.  Tavler, der opsættes uden for tættere bebygget  

 område i anden afstand end 150-250 m før farestedet, samt advarselstavler på  

 motorveje, skal forsynes med undertavle, der angiver afstanden.
 § 15.  Såfremt en tavle gælder forhold uden for  

 kørebanen, skal det anføres på en undertavle.
A 11 Farligt vejkryds, hvor den krydsende trafik har ubetinget  

 vigepligt § 16.  Tavlen skal opsættes følgende steder:
 Stk. 2.  Oversigtsforholdene skal anses for dårlige,  

 hvis oversigten er kortere end nedenstående afstande:
 Som hastighed i ovenstående tabel anvendes den hastighed, der overholdes  

 af 85% af bilisterne, dog mindst den tilladte hastighed.
Oversigten måles langs den mere betydende vej med udgangspunkt i følgende  

 to punkter.
Det ene ligger 1,0 m over kørebanekanten på den mere betydende  

 vej.
Det andet ligger 1,0 m over kørebanekanten og 2,5 m nede ad den mindre  

 betydende vej.
De 2,5 m regnes fra kanten af den nærmeste gennemgående  

 vognbane på den mere betydende vej.
Der tages for begge vejes vedkommende kun  

 hensyn til vognbaner, ad hvilke kørsel frem mod krydset er lovlig.
A 17 Fodgængerfelt § 17.  Uden for tættere bebygget område skal tavlen  

 opsættes foran alle fodgængerfelter, som ikke ligger ved vejkryds, samt ved  

 fodgængerfelter i vejkryds, når fodgængerfeltet krydser den mere betydende  

 vej.
 Stk. 2.  Tavlen må ikke anvendes foran signalregulerede  

 fodgængerfelter.
A 18 Modkørende færdsel § 18.  Tavlen skal opsættes, hvor en kørebane, der er  

 afmærket med E 19 Ensrettet færdsel fortsætter i en kørebane med  

 dobbeltrettet færdsel, og i øvrigt hvor en længere vejstrækning med  

 ensrettede kørebaner efterfølges af en vejstrækning med dobbeltrettet  

 kørebane.
 Stk. 2.  Tavlen skal altid være forsynet med undertavle  

 med afstandsangivelse.
Stk. 3.  Tavlen skal gentages uden afstandsangivelse men  

 eventuelt med strækningsangivelse umiddelbart før det sted, hvor kørebanen  

 med dobbeltrettet færdsel begynder.
Inden for tættere bebygget område skal  

 tavlen dog ikke gentages med afstands- eller strækningsangivelse, hvis den  

 første tavle er opsat nærmere end ca. 100 m foran strækningen med  

 dobbeltrettet kørebane.
A 19 Lyssignal § 19.  Tavlen skal anvendes ved enkeltliggende  

 signalanlæg på veje, hvor den tilladte hastighed overstiger 60 km/t, eller  

 hvis signalet ikke kan ses inden for de hastighedsafhængige afstande, som er  

 angivet i § 16.
A 21 Cyklister § 20.  Tavlen skal opsættes på veje med tilladt  

 hastighed på 60 km/t eller derover, hvor cykelstier tilsluttes kørebanen uden  

 for vejkryds, og hvor cyklister og førere af ikke registreringspligtige  

 knallerter skal benytte kørebanen efter en vejstrækning, hvor dette ikke har  

 været tilfældet.
 Stk. 2.  Hvor cykelstier krydser kørebanen uden for  

 vejkryds, skal A 21 forsynes med undertavle »Krydsende  

 cyklister«.
A 22 Børn § 21.  Afmærkning ved skoler med skolepatrulje på  

 steder uden signalanlæg skal ske på følgende måde:
 Stk. 2.  Andre løsninger til afmærkning af, at  

 skolepatruljen arbejder, må ikke etableres.
A 26 Dyrevildt § 22.  På tavlen kan anvendes symboler, der viser  

 andre vilde dyr end en hjort.
Sådanne symboler skal godkendes af  

 Vejdirektoratet.
A 27 Kreaturer § 23.  På tavlen kan anvendes symboler, der viser  

 andre husdyr end en ko.
Sådanne symboler skal godkendes af Vejdirektoratet.
 Stk. 2.  Tavlen må kun opsættes i perioder, hvor  

 kreaturer dagligt krydser kørebanen, og hvor dette på grund af  

 oversigtsforholdene frembyder fare.
A 31 Glat vej § 24.  Årsagen til det glatte føre skal anføres på  

 undertavle.
 Stk. 2.  Hvis det glatte føre skyldes forekomst af is  

 eller sne, skal undertavlen UA 31 Isglat anvendes.
 Stk. 3.  Tavlen skal fjernes eller tildækkes i de  

 perioder, hvor der ikke er risiko for glat vej.
A 35 Farlig rabat § 25.  Symbolet skal spejlvendes, når den farlige  

 rabat ligger til venstre for kørebanen.
A 36 Bump § 26.  Tavlen skal anvendes ved hastighedsdæmpende  

 bump på veje.
Tavlen må ikke anvendes inden for områder afmærket med E 49  

 Gågade, E 51 Opholds- og legeområde eller E 53 Område med  

 fartdæmpning.
A 37 Ujævn vej § 27.  Tavlen skal opsættes, hvor der forekommer  

 farlige ujævnheder på vejen, og hvor forsvarlig kørsel kræver nedsættelse af  

 hastigheden i forhold til den, der i øvrigt er tilladt på  

 vejstrækningen.Tavlen må ikke anvendes permanent.
A 39 Vejarbejde § 28.  Tavlen skal opsættes, når vejarbejdet medfører,  

 at der i perioder er personale, materiel eller materialer på den del af  

 vejen, som trafikanterne benytter.
Den skal tillige anvendes, når vejen på  

 grund af vejarbejde er unormal.
A 41,1 Højresving A 41,2 Venstresving A 42,1 Flere sving, det første til højre A 42,2 Flere sving, det første til venstre § 29.  A 41 og A 42 må ikke opsættes på samme  

 stander som C 55 Lokal hastighedsbegrænsning.
UA 41 Hastighedsangivelse § 30.  Den angivne hastighed skal efter gennemkørsel  

 fastsættes af politiet med samtykke fra vejbestyrelsen/vejmyndigheden.
A 43,1 Indsnævret vej A 43,2 Indsnævret vej i venstre side A 43,3 Indsnævret vej i højre side § 31.  Tavlen må ikke anvendes til advarsel om, at  

 vognbaneantallet reduceres.
Dette afmærkes med E16 Vognbaneforløb, jf.  

 § 90.
UA 43 Fri bredde § 32.  Bredden skal angives i meter med højst en  

 decimal.
Breddeangivelsen skal være den faktiske bredde.
Hvis kørebanen har  

 skarpe sving eller unormal tværhældning, skal der dog tages hensyn hertil ved  

 breddeangivelsen.
 Stk. 2.  Breddeangivelsen må ikke være mindre end 2,6 m.  

 Ved mindre bredder skal i stedet anvendes tavle C 41 Vognbredde.
A 46,1 Stejl nedkørsel A 46,2 Stejl stigning § 33.  Hældningen skal angives i hele procent.
A 72 Jernbaneoverkørsel uden bomme § 34.  Tavlen skal opsættes ved alle  

 jernbaneoverkørsler, der ikke er sikret med bomme.
På veje med mindst 2  

 vognbaner skal tavlen opsættes i begge vejsider.
UA 72 Se efter tog § 35.  Når A 72 Jernbaneoverkørsel uden bomme  

 anvendes foran en jernbaneoverkørsel sikret alene ved skiltning eller  

 tinglyst oversigt, skal undertavle UA 72 anbringes under  

 advarselstavlen.
A 73 Jernbaneoverkørsel med bomme § 36.  Tavlen skal anvendes ved alle  

 jernbaneoverkørsler, der er sikret med bomme.
UA 73 Varsling af elektrificeret bane § 37.  UA 73 skal anvendes ved jernbaneoverkørsler,  

 hvor togdriften er elektrificeret.
Stk 2.  Tavlen skal angive den sikre fri højde under  

 strømførende ledninger.
Højden fastsættes til 1 m under ledningernes højde.
 Stk. 3.  UA 73 skal placeres under alle A 72-  

 eller A 73- advarselstavler, der er opsat ved den pågældende  

 overkørsel.
A 74,1 Krydsmærke for enkeltsporet jernbaneoverkørsel, A 74,2  

 Krydsmærke for flersporet jernbaneoverkørsel § 38.  Forsiden af krydsmærke og stander skal have  

 skiftevis røde og hvide reflekterende felter.
 Stk. 2.  A 74,1 -mærket skal anvendes, når vejen  

 passerer et jernbanespor i overkørslen (enkeltsporet jernbaneoverkørsel).
 Stk. 3.  A 74,2 -mærket skal anvendes, når vejen  

 passerer mere end et jernbanespor i overkørslen (flersporet  

 jernbaneoverkørsel).
 Stk. 4.  Krydsmærker skal opsættes på begge sider af  

 banen ved alle jernbaneoverkørsler og overgange, men ikke ved  

 sporoverkørsler.
 Stk. 5.  På offentlige veje skal opsættes krydsmærke i  

 begge vejsider.
 Stk. 6.  Krydsmærket skal placeres mindst 3,5 m fra  

 nærmeste skinne.
 Stk. 7.  Krydsmærker skal anbringes således, at  

 afstanden fra kørebanekant til tavlens midtlinie ikke overstiger 2,5 m.
A 75 Afstandsmærker § 39.  Afstandsmærker skal opsættes i begge sider af  

 kørebanen og må kun opsættes på vejen, der krydser banen.
A 91 Oplukkelig bro § 40.  Tavlen skal opsættes foran oplukkelige broer på  

 veje, hvor den tilladte hastighed er højere end 60 km/t, eller hvis  

 blinksignalet ved broen ikke kan ses inden for de hastighedsafhængige  

 afstande som angivet i § 16.
A 99 Anden fare § 41.  Tavlen må kun opsættes med undertavle, der  

 angiver farens art.
Undertavler skal, så vidt muligt, være udført med  

 symboler som vist i Bekendtgørelse om Vejafmærkning.
 Stk. 2.  Ved sporoverkørsler skal tavlen opsættes med  

 undertavlen »Spor«.
B.
Vigepligtstavler Generelt § 42.  Der må sammen med vigepligtstavler ikke  

 opsættes andre tavler end A 74 Krydsmærke for jernbaneoverkørsel, D 12  

 Påbudt kørselsretning i rundkørsel og undertavlerne U 1, UB 11,1  

 Forvarsling for stop og UB 11,2 Dobbeltrettet cykelsti.
B 11 Ubetinget vigepligt § 43.  Ubetinget vigepligt i henhold til  

 færdselslovens § 26, stk. 2, skal (hvor der ikke anvendes B13 Stop )  

 afmærkes med både tavle B 11 og S 11 Vigelinie, hvor andet ikke  

 er bestemt.
På svagt trafikerede veje kan ubetinget vigepligt dog afmærkes  

 alene ved vigelinie.
 Stk. 2.  Tavle B 11 skal altid opstilles i  

 følgende tilfælde:
 § 44.  Ubetinget vigepligt i henhold til  

 færdselslovens § 26, stk. 3, afmærkes efter følgende regler:
§ 45.  B 11 skal opsættes så nær vejkryds som muligt.  

 Hvis der er vigelinie, placeres B 11 så nær denne som muligt.
B  

 11 tavlen må ikke placeres i større afstand end 20 m før vigelinien.
 Stk. 2.  Hvis tavlen anvendes ved en overkørsel over  

 fortov eller cykelsti, skal den placeres før overkørslen.
 Stk. 3.  B 11 skal opsættes ved begge sider af  

 kørebanen, når de kørende på en hovedvej pålægges ubetinget vigepligt.
Forvarsling for B 11 § 46.  Forvarsling skal etableres, hvor trafikken på  

 en hovedvej pålægges ubetinget vigepligt, eller hvis B11 tavlen ikke  

 kan ses inden for de hastighedsafhængige afstande, som er angivet i § 16, og  

 krydset ikke er forvarslet med orienteringstavle.
Stk. 2.  B11 Ubetinget vigepligt og U 1 må ikke  

 anvendes til forvarsling om signalregulerede kryds.
Hvis der er behov for  

 forvarsling ved et signalreguleret kryds, skal A 19 Lyssignal  

 anvendes.
 Stk. 3.  B 11 og U 1 skal anvendes ved  

 forvarsling af ubetinget vigepligt ved rundkørsler.
B 13 Stop § 47.  Stoptavler kan opsættes i kryds uden for  

 tættere bebygget område, når der er konstateret et betydeligt uheldsproblem  

 mellem trafikanter, der kommer fra hver sin vej.
Samtidigt skal et eller  

 flere af nedenstående kriterier være opfyldt:
 § 48.  Stop skal afmærkes med såvel tavle B 13  

 som S 13 Stoplinie.
 § 49.  Vedrørende placeringen af B 13 og S  

 13 Stoplinie finder bestemmelserne i § 45 vedrørende tavle B11  

 Ubetinget vigepligt tilsvarende anvendelse.
 § 50.  Når B 13 anvendes ved  

 jernbaneoverkørsel, skal den opsættes under A 74 Krydsmærke på samme  

 stander.
UB 11,1 Forvarsling for Stop § 51.  Forvarsling for B 13 Stop skal foretages  

 med B 11 Ubetinget vigepligt med undertavle UB 11,1.  

 Afstanden til krydset skal angives på undertavlen.
Stk. 2.  B 13 Stop ved jernbaneoverkørsel skal altid  

 forvarsles.
Dette sker ved opsætning af UB 11,1 under A 72  

 Jernbaneoverkørsel uden bomme.
UB 11,2 Dobbeltrettet cykelsti § 52.  UB 11,2 skal opsættes under B 11 Ubetinget  

 vigepligt og B 13 Stop, hvis kørende fra sidevejen kan krydse en  

 dobbeltrettet cykelsti, der går på tværs af sidevejen.
 Stk. 2.  UB 11,2 skal også opsættes, hvis en  

 dobbeltrettet cykelsti begynder eller slutter ved den pågældende sidevej.
B 15 Sammenfletning § 53.  Tavlen skal opstilles ved alle  

 accelerationsbaner og ved sammenløb af motorveje, hvor trafikanterne skal  

 flette sammen efter bestemmelserne i færdselslovens § 18, stk. 3 og stk. 4,  

 sidste pkt.
 Stk. 2.  Tavlen må kun opstilles ved den side af  

 vognbanerne, hvor sammenfletningen skal finde sted.
 Stk. 3.  Ved tilkørsler afmærket med B15 skal der  

 være midterrabat, spærreflade eller dobbelt spærrelinie mellem modsatrettede  

 færdselsretninger.
B 16 Hovedvej § 54.  Tavlen må ikke opsættes på motorveje.
Tavlen  

 skal opsættes på alle andre hovedveje.
Politiet kan dog godkende, at tavlen  

 ikke opsættes på hovedveje, der er motortrafikveje, og på hovedveje inden for  

 tættere bebygget område.
 Stk. 2.  Tavlen skal opsættes efter kryds med betydende  

 sideveje og i øvrigt skiftevis i hver vejside, således at afstanden mellem  

 tavlerne ikke er større end 3 km.
 Stk. 3.  Veje afmærket med L 41 Rutenummer for  

 Europavej, L 42 Rutenummer for primære ruter og veje afmærket som primære  

 ringruter med L 44 Rutenummer for ringruter skal være udlagt som  

 hovedveje.
B 17 Hovedvej ophører § 55.  Tavlen skal opsættes, hvor en afmærket hovedvej  

 ophører, men ikke hvor trafikken på hovedvejen iøvrigt pålægges ubetinget  

 vigepligt eller flettepligt.
B 18 Hold tilbage for modkørende § 56.  Hvor tavlen opsættes ved en ensporet  

 vejstrækning, skal der fra strækningens start mindst være fri oversigt i den  

 afstand, der er angivet i § 16 for den tilladte hastighed for modkørende  

 trafikanter.
B 19 Modkørende færdsel skal holde tilbage § 57.  Tavlen må kun anvendes, hvor B 18 Hold  

 tilbage for modkørende er opsat ved den anden ende af den smalle  

 strækning.
Tavlen må kun opsættes umiddelbart ved begyndelsen af den smalle  

 strækning og må ikke forvarsles.
C.
Forbudstavler Generelt § 58.  En forbudstavles betydning må ikke udvides ved  

 anvendelse af undertavle i andre tilfælde end de, der er nævnt under de  

 enkelte hovedtavler i Bekendtgørelse om Vejafmærkning § 13.
 Stk. 2.  En indskrænkning af tavlens betydning må,  

 bortset fra de i bekendtgørelsens § 13 nævnte tilfælde, ikke være således, at  

 forbudets indhold kan angives med en anden hovedtavle.
 Stk. 3.  Hvis trafikant- eller køretøjsart skal undtages  

 fra et forbud, sker dette ved anvendelse af undertavle med symbol eller tekst  

 og med »undtaget« under symbolet eller i teksten.
 § 59.  Undertavle, der angiver tidsmæssig begrænsning  

 af forbud, må ikke anvendes ved tavlerne C 11 - C 12 og C 51 - C  

 59. Skal disse forbud være tidsbegrænsede, skal tavlerne fjernes,  

 tildækkes eller være indrettet således, at tavlerne kun er synlige, når  

 forbudet er gældende.
 § 60.  Ved kombination af symbolerne på tavlerne C  

 22 - C 26 må der på samme tavle højst anvendes 3 symboler og højst 2  

 symboler, hvis tavlen gælder for motorkørende.
 § 61.  Forbudstavler indsat på vejvisningstavler må  

 kun anvendes til forvarsling eller supplering af en forbudstavle, der er  

 udført og opstillet på normal måde.
 Stk. 2.  Forbudstavler må ikke indsættes på F 11 - F  

 13 Pilvejviser, F 18 Tabelvejviser og G 18 Tabelorienteringstavle.
C 11 Svingning forbudt C 12 Vending forbudt § 62.  Tavlerne C 11 og C 12 skal  

 opsættes umiddelbart foran eller i det vejkryds, hvor forbudet er gældende.  

C 11,2 Venstresving forbudt og C 12 kan opsættes alene i  

 venstre vejside eller over kørebanen.
 Stk. 2.  Forvarsling af tavlerne med stræknings- eller  

 afstandsangivelse må kun ske, når der ikke findes betydende sideveje på  

 forvarslingsstrækningen.
 Stk. 3.  Såfremt forbudet er gældende for en strækning,  

 skal tavlen uden undertavle gentages umiddelbart før eller i alle betydende  

 kryds og skal endvidere kort efter krydset opstilles med undertavle med  

 strækningsangivelse »0-X m«.
 Stk. 4.  Tavlerne C 11 og C 12 må ikke  

 indsættes på vejvisningstavler.
C 19 Indkørsel forbudt § 63.  Tavlen må kun anvendes, hvor trafik i modsat  

 retning er tilladt.
 Stk. 2.  Der må ikke anvendes andre undertavler end  

 »Trækken med cykel og knallert på kørebanen forbudt«.
 Stk. 3.  Hvis indkørsel med cykler og knallerter er  

 tilladt mod kørselsretningen, må C 19 ikke anvendes.
C 21 Kørsel i begge retninger forbudt § 64.  Tavlen skal altid opsættes for begge  

 færdselsretninger.
C 32 Totalvægt af vogntog § 65.  Tavlen skal altid opsættes sammen med en anden  

 tavle med vægtbegrænsning.
C 41 Vognbredde § 66.  Ved beregningen af den tilladte bredde skal der  

 anvendes en tolerance på 20 cm til faste genstande eller rabat og 40 cm, hvor  

 køretøjer med den største tilladte bredde møder hinanden.
Er der sving på den  

 smalle strækning, eller har kørebanen unormal tværhældning, skal tolerancen  

 forøges.
 Stk. 2.  Bredden skal angives i meter med højst en  

 decimal.
Stk. 3.  Der må ikke angives større vognbredde på tavlen  

 end 2,5 m.
Hvis afmærkning af større bredder er nødvendig, skal tavle A 43  

 Indsnævret vej med undertavle UA 43 Fri bredde anvendes.
C 42 Vognhøjde § 67.  Tavlen skal anvendes i alle tilfælde, hvor den  

 fri højde over kørebanen er under 4,2 m.
Tavlen kan dog udelades på private  

 veje, der ikke er private fællesveje.
Stk. 2.  Højden skal angives i meter med højst en  

 decimal.
Der skal altid regnes med en tolerance på mindst 20 cm.
 Stk. 3.  Teksten på tavlen skal angive den tilladte  

 vognhøjde under det sted, hvor tavlen er placeret.
 Stk. 4.  Er det tilladt køretøjer at overskride vejens  

 midtlinie, skal der afmærkes over alle vognbaner.
C 43 Vognlængde § 68.  Længden skal angives i hele meter.
C 51 Overhaling forbudt § 69.  Inden for tættere bebygget område må tavlen kun  

 anvendes i begrænset omfang.
 § 70.  Uden for tættere bebygget område gælder  

 følgende regler:
C 52 Overhaling med lastbil forbudt § 71.  C 52 med strækningsangivelse skal opsættes ved  

 begge sider af kørebanen mindst 100 m før det sted, hvorfra forbudet skal  

 gælde.
 Stk. 2.  Tavlen skal gentages efter betydende vejkryds  

 og mindst for hver 500 m.
C 55 Lokal hastighedsbegrænsning § 72.  Tavlen skal gentages efter alle betydende  

 sideveje højst 50 m efter vejindmundingen og ved accelerationsbaner højst 50  

 m efter disses afslutning.
Hvis sidevejen har en lavere hastighedsbegrænsning  

 end den vej, der svinges ind på, kan ovenstående maksimale længde på 50 m  

 øges indtil 150 m afhængig af de lokale forhold.
Stk. 2.  Såfremt en lokal hastighedsbegrænsning skal  

 gælde forbi tavlerne E 42 Motorvej,E 44 Motorvej ophører, E 55 Tættere  

 bebygget område og E 56 Ophør af tættere bebygget område, skal  

C 55 gentages ved eller højst 60 m efter tavlen.
C 55 må dog  

 aldrig opsættes nærmere end 30 m før eller efter E 55 Tættere bebygget  

 område.
 Stk. 3.  På veje med mere end en vognbane i samme  

 færdselsretning skal C 55 opsættes i begge sider af kørebanen.
 Stk. 4.  Ved jernbaneoverkørsler, der bortset fra med  

A 72 Jernbaneoverkørsel uden bomme og med A 74 Krydsmærke alene  

 er sikret ved en tinglyst oversigt, skal etableres lokal  

 hastighedsbegrænsning de sidste 100 m før overkørslen.
C 56 Ophør af lokal hastighedsbegrænsning § 73.  Hvor C 55 Lokal hastighedsbegrænsning er  

 opsat med strækningsangivelse, skal C 56 opsættes, når den angivne  

 lokale hastighedsbegrænsning er højere end den generelle  

 hastighedsbegrænsning for den pågældende vejstrækning.
 Stk. 2.  Hvor den lokale hastighedsbegrænsning er lavere  

 end den generelle hastighedsbegrænsning for den pågældende vejstrækning, kan  

C 56 opsættes alene i venstre vejside.
C 59 Ophør af forbud § 74.  Tavlen skal anvendes, hvor der er behov for at  

 angive ophør af forbud, der ikke kan angives ved en af tavlerne C 53 Ophør  

 af overhaling forbudt, C 54 Ophør af overhaling med lastbil forbudt eller  

C 56 Ophør af lokal hastighedsbegrænsning.
 Stk. 2.  Hvis et forbud skal gælde efter C 59,  

 skal forbudstavlen anbringes på samme stander som ophørstavlen, eller  

 umiddelbart efter denne.
C 61 Standsning forbudt C 62 Parkering forbudt UC 61 Standsning forbudt UC 62 Parkering forbudt UC 33 Parkering UC 60,1-3 Piltavler § 75.  På veje med tilladt hastighed på 60 km/t eller  

 mere må C 61 eller C 62 kun opsættes med undertavler U 3, UC  

 60,1-3 eller en kombination af disse undertavler.
 § 76.  Hvor restriktionerne er de samme før og efter  

 en tavle, skal for- og bagside være ens.
Stk. 2.  Hvor restriktionerne ikke er de samme før og  

 efter en tavle, skal hovedtavlen udelades på bagsiden.
De restriktioner, der  

 gælder efter tavlen, skal angives på bagsiden med UC 61, UC 62 eller  

UC 33 uden pilangivelse.
 § 77.  Til begrænsning af hovedtavlernes restriktioner  

 med hensyn til tid og færdselsarter skal undertavler U 3, UC 33, UC 61, UC  

 62 eller U 4 anvendes under hovedtavlerne.
 Stk. 2.  Eventuelle restriktioner uden for de tider,  

 hvor hovedtavlen C 61 gælder, skal angives med tavlerne UC 62  

 og UC 33 i kombination med UC 61. Eventuelle restriktioner uden  

 for de tider, hvor hovedtavlen C 62 gælder, skal angives med tavle  

UC 33 i kombination med UC 62.
 Stk. 3.  Til C 61 kan anvendes undertavler med  

 teksterne »Af- og pålæsning tilladt« og »Ud- og indstigning  

 tilladt«.
 § 78.  Et tidsinterval for en restriktion må ikke være  

 indeholdt i et tidsinterval, som gælder en anden restriktion på samme sted.  

 Tidsintervaller må heller ikke overlappe hinanden.
 Stk. 2.  Hvor en restriktion gælder inden for bestemte  

 tidsrum og en mindre streng restriktion gælder på samme sted resten af ugen,  

 skal teksten: »Øvrig tid« anvendes.
 Stk. 3.  Hvor en restriktion kun forekommer i dele af et  

 døgn og en mindre streng restriktion skal gælde resten af døgnet, skal  

 teksten: »Resten af døgnet« anvendes.
 Stk. 4.  Hvor en restriktion er lempet en del af tiden  

 ved en undertavle med tekst eller med symbol for enkelte køretøjsarter, skal  

 lempelsen angives som tidsinterval, der er indeholdt i restriktionens  

 tidsinterval.
§ 79.  Tavler med nedadrettet pil eller dobbeltpil må  

 højst opsættes 20-25 m efter det sted, hvor restriktionen begynder.
Tavler,  

 der skal gælde fra et vejkryds, må højst opsættes 20-25 m efter det område,  

 der er omfattet af bestemmelserne i færdselslovens § 29 om standsning og  

 parkering i kryds (10 m-punkt eller spærrelinie efter krydset).
 Stk. 2.  Tavler, der skal gælde frem til et vejkryds,  

 skal opsættes, så afstanden til 10 m-punktet før krydset eller dettes  

 eventuelle opdeling i vognbaner højst er ca. 70 m.
 § 80.  Ved opsætning af C 61 og C 62  

 samt E 33 Parkering, hvor denne tillader parkering på kørebanen uden  

 afmærkning på denne, skal der på forsiden altid anvendes UC 60,1-3  

 eller tilsvarende pile på anden undertavle.
Stk. 2.  Hvor restriktionernes gyldighed angives med  

 pile, skal opadrettede pile placeres over nedadrettede.
For hver retning skal  

 den strengeste restriktion stå øverst.
D.
Påbudstavler Generelt § 81.  Undertavlerne U 1, U2 og U 3 må  

 ikke anvendes ved påbudstavler bortset fra D 55 Mindste hastighed og  

D 56 Ophør af mindste hastighed.
D 11 Påbudt kørselsretning § 82.  Tavler med vandret pil skal anbringes  

 umiddelbart efter det sted, hvor trafikanterne skal svinge.
Tavlen må ikke  

 opsættes, hvor der foran denne findes trafik, der kører mod pilens retning.
 Stk. 2.  Tavler med bøjet pil skal opsættes foran det  

 sted, hvor trafikanterne skal svinge.
 Stk. 3.  Tavlerne må ikke anvendes, hvor vejforløbet er  

 således, at det kun er muligt at køre i de påbudte retninger.
D 12 Påbudt kørselsretning i rundkørsel § 83.  Tavlen skal anvendes umiddelbart foran  

 rundkørsler, hvor det ikke er muligt at placere færdselstavler i midterøen.
D 15 Påbudt passage D 16 Valgfri passage § 84.  D 15 med pil til højre og D 16 må ikke  

 anvendes, hvor der er modgående færdsel på kørebanen til højre for tavlen.
D 21 Cykelsti, D 22 Gangsti, D 23 Ridesti D 26 Delt Sti, D 27 Fællessti § 85.  Tavler for påbudt sti kan opsættes udelukkende  

 ved venstre side af stien, f.eks. i rabat mellem kørebane og sti, jf. dog §  

 8, stk. 1 og 2.
Dobbeltrettet cykelsti UD 21,1 Dobbeltrettet cykeltrafik UD 21,2 Dobbeltrettet cykeltrafik ophører § 86.  Cykelsti langs vej må kun afmærkes for  

 dobbeltrettet trafik, når stien opfylder betingelserne i Ministeriet for  

 offentlige arbejders cirkulære nr. 95 af 6. juli 1984 om etablering af  

 dobbeltrettede cykelstier langs vej.
 Stk. 2.  Dobbeltrettet cykelsti skal afmærkes med D  

 21 Cykelsti, D 26 Delt sti eller D 27 Fællessti, forsynet med  

 undertavle UD 21,1 og UD 21,2.
 Stk. 3.  Tavlerne skal opsættes, hvor stien begynder og  

 slutter og ved alle vejkryds.
 Stk. 4.  Ved vejkryds opsættes tavlerne efter krydset  

 set i forhold til en cyklist, der kører i venstre vejside på den  

 dobbeltrettede sti.
 Stk. 5.  Den dobbeltrettede cykelsti skal afmærkes med  

 smal punkteret linie med streg og mellemrum af samme længde jf. § 119. Linien  

 skal fortsættes over sideveje og udkørsler.
 Stk. 6.  Ved sideveje skal afmærkes med V 21  

 Cykelsymbol på begge sider af linien.
 Stk. 7.  Hvor B 11 Ubetinget vigepligt eller B  

 13 Stop er opstillet ved dobbeltrettet cykelsti, skal tavlen forsynes med  

 undertavle UB 11,2 Dobbeltrettet cykelsti.
 Stk. 8.  Hvor cyklisterne skal benytte cykelsti i  

 venstre vejside, skal D 21 med undertavle UD 1 opstilles i  

 højre vejside.
D 55 Mindste hastighed § 87.  Afmærkning med mindste hastighed skal godkendes  

 af Vejdirektoratet.
E.
Oplysningstavler E 11 Ophængt pilafmækning § 88.  Hvor E 11 anvendes sammen med R 11  

 Vognbanepile, skal der være fuld overensstemmelse mellem de to  

 afmærkninger.
 Stk. 2.  E 11 tavler må ikke forsynes med  

 afstandsangivelse.
E 15 Vognbaner ved kryds § 89.  På E 15 skal rabatter angives med sort  

 omgivet af hvid kontur, og længdeafmærkning skal angives med hvidt.
Som  

 midlertidig afmærkning f.eks. ved vejarbejde skal tavlen udføres med sorte  

 pile på gul bund, længdeafmærkning skal anføres med sort og rabatter med  

 hvidt omgivet af sort kontur.
E 16 Vognbaneforløb § 90.  Hvor E 16 anvendes til at vise vognbaner  

 på almindelige tresporede veje, skal den midterste pil udføres med spids i  

 begge ender.
Stk. 2.  På tavlen skal angives vognbanelinier, når  

 tavlen anvendes ved indsnævringer, hvor der er afstribet med vognbanelinier  

 på en sådan måde, at kørende i den vognbane, der ophører, skal krydse  

 vognbanelinien under iagttagelse af bestemmelsen i færdselslovens § 18, stk.  

 2, om vognbaneskift.
Anden længdeafmærkning må ikke vises på tavlen.
 Stk. 3.  Ved indsnævringer hvor en vognbane fjernes,  

 således at kørende skal flette efter reglerne i færdselslovens § 18, stk. 4,  

 skal vognbaneforløbet på tavlen vises i overensstemmelse med det faktiske  

 vognbaneforløb, og uden vognbanelinier mellem vognbanerne.
 Stk. 4.  Ved angivelse af rabatter, længdeafmærkning og  

 ved udførelse af midlertidig afmærkning gælder de samme bestemmelser  

 vedrørende streg- og tavlefarver, som anført under E 15 Vognbaner ved  

 kryds.
E 17 Fodgængerfelt § 91.  Ved fodgængerfelt uden signalregulering skal  

 afmærkningen på kørebanen suppleres med tavle E 17, der skal være  

 særskilt belyst.
Tavlen kan dog udelades ved fodgængerfelt, der ligger  

 umiddelbart efter en vige- eller stoplinie.
Stk. 2.  E 17 skal enten opsættes i begge sider af  

 kørebanen foran fodgængerfeltet set i kørselsretningen, eller ophænges over  

 kørebanen over hver af de to kørselsretninger.
Tavlerne skal være  

 dobbeltsidede.
E 19 Ensrettet færdsel § 92.  Tavlen skal opstilles ved alle vejkryds på  

 ensrettede veje, hvor der kan komme kørende trafik ind på vejen.
Stk. 2.  Hvor vejen ikke er ensrettet for visse  

 færdselsarter f.eks. cyklister, skal E 19 opsættes med undertavle, der  

 angiver undtagelse f.eks.
U 5.
Stk. 3.  Den bane, der er forbeholdt færdsel imod  

 ensretningen, skal være adskilt med dobbelt spærrelinie fra den øvrige  

 kørebane.
Hvis undtagelsen alene omfatter cykler og ikke  

 registreringspligtige knallerter, kan den dobbelte spærrelinie undtagelsesvis  

 udelades bortset fra ved vejkryds.
E 23 Vejledning for invalide § 93.  Tavlen skal anvendes ved adgange, der er  

 særligt egnede for handicappede.
E 31,1 Busholdeplads for fjerntrafik E 31,2 Busholdeplads for nærtrafik § 94.  Tavlen kan opsættes uanset bestemmelsen i  

 færdselslovens § 29, stk. 1, nr. 2, og uanset at der på strækningen er  

 standsningsforbud angivet ved tavle C 61 Standsning forbudt.
Stk. 2.  Tavlen kan suppleres med nødvendige oplysninger  

 om trafikafvikling, f.eks. køretider, ruter og zoner.
Disse oplysninger  

 opsættes af trafikselskabet efter aftale med politi og  

 vejbestyrelse/vejmyndighed.
E 33 Parkering § 95.  Vedrørende E 33 finder §§ 75-80  

 tilsvarende anvendelse.
E 37 Krybespor § 96.  Tavlen skal opsættes ved krybesporets  

 begyndelse, og den skal forvarsles i ca. 200 meters afstand.
Begge tavler  

 skal angive krybesporets længde.
Vedrørende hastighedsangivelsen, se § 87,  

D 55 Mindste hastighed.
 Stk. 2.  Ved krybesporets afslutning skal der uanset  

 oversigten være spærrelinie for den modkørende færdsel for at lette udkørsel  

 fra krybesporet.
E 41 Hastighedsangivelse for frakørsel § 97.  Tavlen skal anvendes ved frakørsler med  

 unormalt skarpe sving.
Den anviste hastighed skal efter gennemkørsel  

 fastsættes af politiet med samtykke fra vejbestyrelsen/vejmyndigheden.
E 42 Motorvej § 98.  Tavlen skal anvendes, dels hvor motorvejen er  

 en direkte fortsættelse af det almindelige vejnet, dels på tilkørsler til  

 motorveje.
 Stk. 2.  Tavlen skal opstilles på det sted, hvorfra  

 færdsel skal være forbudt for de trafikanter, der ikke må færdes på motorvej.  

 Er der på dette sted ikke rimelig omkørselsmulighed, skal den forvarsles med  

 afstandsangivelse ved et foranliggende vejkryds.
E 43 Motortrafikvej § 99.  Tavlen skal opstilles, hvor motortrafikvejen  

 begynder samt efter hvert kryds med vej eller sti, der er åben for  

 trafikanter, som ikke må benytte motortrafikvejen.
 Stk. 2.  Vedrørende forvarsling gælder samme bestemmelse  

 som for motorvej.
E 44 Motorvej ophører § 100.  Tavlen skal opsættes, hvor motorvejen ophører,  

 og skal forvarsles 400 m før dette sted.
 Stk. 2.  Ved frakørsler skal tavlen kun anvendes, hvor  

 det ikke tydeligt fremgår, at motorvejen forlades.
 Stk. 3.  Tavlen skal opsættes i begge sider af  

 kørebanen.
E 45 Motortrafikvej ophører § 101.  Tavlen skal opsættes, hvor motortrafikvejen  

 ophører, og skal forvarsles 200 m før dette sted.
 Stk. 2.  På sideveje og frakørsler skal den kun  

 anvendes, hvor det ikke tydeligt fremgår, at motortrafikvejen forlades.
 Stk. 3.  Tavlen skal opsættes i begge sider af  

 kørebanen, når der er mere end et spor i kørselsretningen.
E 49 Gågade § 102.  Tavlen skal opsættes ved enhver indkørsel til  

 gågadeområdet.
E 50 Ophør af gågade § 103.  Tavlen skal opsættes ved enhver udkørsel fra  

 gågadeområdet.
E 51 Opholds- og legeområder § 104.  Tavlen skal opsættes ved enhver indkørsel til  

 området.
Stk. 2.  Veje i et opholds- og legeområde skal klart  

 fremtræde som egnet til ophold og leg over hele vejarealet.
De må ikke være  

 adskilt i kørebane og fortov, og der må ikke være nogen gennemgående  

 højdeforskel i vejens tværprofil.
Derimod kan den del af vejen, der er egnet  

 til kørsel, markeres f. eks. ved en belægning i afvigende farve.
Ved  

 ombygning af eksisterende veje kan kantsten dog bibeholdes, hvis de tydeligt  

 afbrydes med højst 25 meters mellemrum.
 Stk. 3.  Der må ikke opsættes advarselstavler ved de  

 enkelte hastighedsdæmpende foranstaltninger i området.
 Stk. 4.  Der må ikke etableres ubetinget vigepligt i  

 vejkryds inden for området.
E 52 Ophør af opholds- og legeområde § 105.  Tavlen skal opsættes ved enhver udkørsel fra  

 et opholds- og legeområde.
E 53 Område med fartdæmpning § 106.  Tavlen skal opsættes ved enhver indkørsel til  

 et område, hvor kørebanen gennem fysiske foranstaltninger på vejarealet er  

 indrettet således, at den ikke er egnet til kørsel med højere hastighed end  

 den angivne.
 Stk. 2.  Vejdirektoratet kan tillade at tavlen undlades  

 opsat, hvis et nyanlagt område er indrettet specielt med henblik på lave  

 hastigheder.
Stk. 3.  Der skal anvendes hastigheder mellem 20 km/t og  

 45 km/t.
Hastighedsangivelse på 45 km/t må alene anvendes ved fartdæmpede  

 veje, der er indrettet til hastigheder på 45-50 km/t.
 Stk. 4.  Der må ikke opsættes advarselstavler ved de  

 enkelte hastighedsdæmpende foranstaltninger i området.
E 54 Ophør af område med fartdæmpning § 107.  Tavlen skal opsættes ved enhver udkørsel fra  

 området, medmindre området direkte afløses af et andet område med  

 fartdæmpning eller af opholds- og legeområde.
 Stk. 2.  Ophørstavlerne kan opsættes i venstre vejside  

 som bagside til områdetavlerne.
E 55 Tættere bebygget område E 56 Ophør af tættere bebygget område § 108.  Tavlen kan opsættes uden angivelse af navn på  

 byområde.
 Stk. 2.  På veje med mere end 3 vognbaner skal tavlerne  

 opsættes i begge sider af kørebanen.
Stk. 3.  E 55 kan udføres som undertavle.
Denne kan  

 opsættes under C 56 Ophør af lokal hastighedsbegrænsning, når denne i  

 tættere bebygget område ophæver en lokal hastighedsbegrænsning, der er højere  

 end den generelle.
 Stk. 4.  Sager vedrørende opsætning eller flytning af  

E 55/E 56 afgøres af politiet efter forhandling med vejbestyrelsen.
E 68 Zonetavle § 109.  Tavlen skal opsættes på alle veje, som fører  

 ind i området.
 Stk. 2.  Anvendelse af symbol for tavler, som ikke  

 vedrører standsning og parkering, skal godkendes af Vejdirektoratet.
E 69 Ophør af zone § 110.  Tavlen skal opsættes på alle veje, som fører  

 ud af zonen, medmindre tavlen erstattes af en anden zonetavle vedrørende  

 samme forhold.
E 80 Generelle hastighedsbegrænsninger § 111.  Tavlen skal opsættes ved grænseovergange, i  

 færgehavne og lufthavne med udenrigstrafik.
Stk. 2.  Tavlen skal suppleres med undertavle, der med  

 symboler viser regler for lygteføring og selebrug.
Der må ikke anvendes andre  

 undertavler uden Vejdirektoratets godkendelse.
U.
Undertavler § 112.  Undertavler må kun anvendes, hvis betydningen  

 ikke kan angives med en hovedtavle alene, medmindre andet er bestemt.
 Stk. 2.  I stedet for tekst skal der så vidt muligt  

 anvendes symboler som vist i Bekendtgørelse om Vejafmærkning.
 Stk. 3.  Hvis en undertavle indeholder mere end en  

 præcisering, indskrænkning eller udvidelse, skal dette fremgå klart af  

 udformningen, eventuelt ved opdeling i flere tavler.
 Stk. 4.  U 6 med knækket pil til venstre må ikke  

 anvendes ved rundkørsler.
 Stk. 5.  Undertavler skal være opsat med samme belysning  

 og reflektion som hovedtavlen.
 Stk. 6.  Hovedtavler og undertavler skal anbringes  

 således, at der ikke er tvivl om, hvilken hovedtavle en undertavle hører til.
Kant- og baggrundsafmærkning N, O og P N 41 Kantpæle § 113.  Pælene skal udføres som vist i bilag 1.
 § 114.  På ensrettede vejstrækninger må kun opsættes  

 refleks på siden, der vender mod kørselsretningen.
§ 115.  Kantpæle skal anvendes på hovedlandeveje og  

 landeveje som en kontinuert sammenhængende markering.
De skal opstilles  

 parvis med en afstand på 100 m både i yderrabat og midterrabat.
 Stk. 2.  På vejstrækninger, der er forsynet med autoværn  

 eller brorækværker, kan pælene udelades, hvis afstanden fra kørebanekant  

 (belægningskant) til autoværnet eller rækværket er mindre end 1,5 m.
 Stk. 3.  Kantpæle kan udelades inden for tættere  

 bebygget område og på vejstrækninger, hvor de lokale forhold gør opstilling  

 uhensigtsmæssig, f.eks. hvor fortov eller cykelsti umiddelbart op til  

 kørebanen medfører, at der ikke er plads til opstilling langs kørebanekanten.
 Stk. 4.  På vejstrækninger med vejbelysning kan pælene  

 udelades i midterrabatter, der er forsynet med autoværn.
Stk. 5.  På vejstrækninger med kurveradius mindre end  

 2000 m skal kantpælene opstilles med mindre indbyrdes afstand end 100 m for  

 at markere kurvens forløb, medmindre der i stedet afmærkes med N 42  

 Kantafmærkningsplader eller 0 41.1 Retningspile.
Afmærkning med  

 kantpæle i kurver skal ske efter bilag 2.
N 44 Markeringskegler § 116.  Anvendelse af andre udformninger af  

 afmærkningen end beskrevet i Bekendtgørelse om Vejafmærkning skal godkendes  

 af Vejdirektoratet.
0 41-0 42 Retningspile § 117.  0 41 Retningspile må kun opsættes i ydersiden  

 af sving.
P 11 Hellefyr § 118.  Hellefyr skal udføres med de dimensioner, der  

 er angivet i bilag 1.
 Stk. 2.  Hellefyrene skal være ensartet oplyste eller  

 reflekterende hele vejen rundt fra sokkelen op til en højde, der ikke må  

 ligge mere end 10 cm under den øverste top af hellefyret.
 Stk. 3.  D 15 Påbudt passage og D 16 Valgfri  

 passage skal være særskilt belyst, når der er lys i hellefyret.
Afmærkning på kørebanen Generelt § 119.  Afmærkning på kørebanen skal udføres med de  

 dimensioner og den udformning, der fremgår af tabel 1 og tabel 2 i bilag 3.
Stk. 2.  Brede linier skal altid være mindst dobbelt så  

 brede som smalle linier, der findes på samme vejstrækning.
På samme  

 vejstrækning skal smalle linier have samme bredde.
Brede linier på samme  

 vejstrækning skal have samme bredde, hvis de vedrører samme forhold.  

 Afstanden mellem dobbeltlinier skal være den samme som bredden af de smalle  

 linier.
Stk. 3.  Afvigelser fra de angivne dimensioner kan  

 tillades, såfremt de ligger inden for -5 til +20 pct. af de angivne  

 talstørrelser.
Ved afmærkning i vejkryds kan dimensionerne dog tilpasses  

 efter forholdene.
Forholdet mellem længden af streg og mellemrum for linierne  

 vognbanelinie, varslingslinie, punkteret kantlinie, punkteret linie til  

 opdeling af stier, afslutning af svingbane og cykelfelt må ikke afvige med  

 mere end +/-10 pct.
 Stk. 4.  Afmærkning med gult skal udføres på en sådan  

 måde, at den under alle vejr- og lysforhold tydeligt adskiller sig fra  

 eventuel hvid afmærkning på samme strækning.
Q.
Længdeafmærkning § 120.  Længdeafmærkning skal anvendes til adskillelse  

 af vognbaner med modsatte færdselsretninger (midtlinie), til adskillelse af  

 vognbaner med færdsel i samme retning (delelinie), til afgrænsning af den del  

 af kørebanen, der skal benyttes af motorkøretøjer og registreringspligtige  

 knallerter og til afgrænsning af særlige baner (kantlinie) samt til opdeling  

 af stier.
Stk. 2.  Afstanden mellem to linier eller mellem en  

 linie og kantsten, der begrænser samme vognbane, skal være mindst 2,75 m,  

 medmindre den kørende trafik afvikles med meget lav hastighed (10-20 km/t),  

 og der forekommer meget få store køretøjer.
Breddekravet gælder heller ikke  

 ved vejarbejde, hvor en smal vognbane er afmærket med C 41 Vognbredde.
Q 44 Spærrelinie § 121.  Spærrelinie kan anvendes både som midtlinie og  

 som delelinie.
 § 122.  Når oversigten mellem 2 punkter, beliggende  

 1,0 m over vejens midtlinie, er mindre end værdierne i nedenstående tabel,  

 anses oversigten for begrænset.
§ 123.  Spærrelinie, der anvendes som midtlinie ved  

 bakke eller vejkurve, hvor oversigten er begrænset, jf. § 122, skal have en  

 længde af mindst 50 m.
Hvis oversigten er begrænset på en strækning af 20 m  

 eller derunder, kan spærrelinien udelades.
Hvis strækningen er mellem 20 m og  

 50 m, forlænges spærrelinien bagud, således at dens længde bliver 50 m.
 Stk. 2.  Hvis afstanden mellem 2 spærrelinier for samme  

 kørselsretning er kortere end 100 m på veje, hvor den tilladte hastighed er  

 højere end 60 km/t og 50 m på veje, hvor den tilladte hastighed er 60 km/t  

 eller lavere, skal der afmærkes med spærrelinie på hele strækningen.
Midtlinier Anvendelse af midtlinier § 124.  Midtlinie skal anvendes på hovedlandeveje og  

 landeveje uden for tættere bebygget område, hvor vognbanebredder større end  

 eller lig med 2,75 m kan etableres, medmindre vejen afmærkes som tresporet  

 med delelinie.
 Stk. 2.  Midtlinie skal anvendes uanset vognbanebredden  

 på alle hovedlandeveje, landeveje og vigtigere kommuneveje, hvor oversigten  

 er begrænset, jf. § 122, samt foran heller og faste genstande.
 Stk. 3.  Midtlinien skal anvendes på alle veje, hvor der  

 er overhalingsforbud angivet med tavle C 51 Overhaling forbudt.
 Stk. 4.  Midtlinie skal anvendes på alle veje foran  

 stop- eller vigelinie samt foran fodgængerfelt, hvor vognbanebredder større  

 end eller lig med 2,75 m kan etableres.
Udførelse af midtlinier § 125.  Midtlinie kan udføres som enkelt  

 vognbanelinie, enkelt varslingslinie eller som dobbeltlinie.
Dobbeltlinie må  

 ikke bestå af to vognbanelinier.
Afgørelsen af, hvilke linier der skal  

 anvendes i dobbeltlinien, skal ske under hensyn til forholdene i den  

 vognbane, der ligger nærmest den enkelte linie.
Midlertidig gul midtlinie kan  

 dog udføres som enkelt spærrelinie.
 § 126.  Midtlinie skal udføres som vognbanelinie, hvor  

 ikke anden længdeafmærkning er foreskrevet i det følgende.
Stk. 2.  Midtlinie kan udføres som spærrelinie (del af  

 dobbeltlinie) eller spærreflade, hvor antallet af vognbaner formindskes eller  

 forøges, eller hvor bredden af disse reduceres.
Spærreliniens længde afhænger  

 af den tilladte hastighed og breddereduktionen.
Stk. 3.  Midtlinie skal uden for tættere bebygget område  

 udføres som varslingslinie (del af dobbeltlinie) på en strækning af 100 m før  

 fodgængerfelt og inden for tættere bebygget område udføres på en strækning af  

 50 m før fodgængerfelt.
Dette gælder dog ikke, hvor der i øvrigt er  

 spærrelinie på strækningen.
 § 127.  Midtlinie skal udføres som spærrelinie (del af  

 dobbeltlinie) eller spærreflade i følgende tilfælde:
Stk. 2.  Spærrelinie skal erstattes af varslingslinie på  

 steder, hvor det ønskes tilladt de kørende at krydse linien.
Tilladelsen til  

 krydsning af linie kan gøres enkeltrettet ved anvendelse af dobbeltlinie  

 bestående af spærrelinie og varslingslinie.Varslingslinie kan undtagelsesvis  

 på en strækning af højst 35 m erstatte spærrelinie i tilfælde, hvor  

 standsning ønskes tilladt, men hvor afmærkning med spærrelinie efter reglen i  

 færdselslovens §29, stk. 1, nr. 8, forbyder standsning.
Stk. 3.  I vejkryds skal spærreflader afbrydes, hvor der  

 er krydsende trafik.
Punkteret begrænsningslinie uden afbrydelse af  

 skraveringen anvendes kun ud for ind- og udkørsler, hvor man vil tillade  

 krydsning af spærrefladen.
Den punkterede begrænsningslinie skal udføres som  

 varslingslinie.
 § 128.  Midtlinie skal udføres som dobbelt spærrelinie  

 eller spærreflade på veje med fire eller flere vognbaner.
 Stk. 2.  Inden for tættere bebygget område kan midtlinie  

 udføres som enkelt varslingslinie på vejstrækninger, hvor der er mange ind-  

 og udkørsler, samt på vejstrækninger, hvor parkering en del af tiden er  

 tilladt i den ene eller i begge de yderste vognbaner, og denne parkering har  

 et sådant omfang, at disse vognbaner er uanvendelige til kørsel.
Stk. 3.  Midtlinie skal udføres som varslingslinie (del  

 af dobbeltlinie) på en strækning af 100 m før spærrelinie, hvor den tilladte  

 hastighed er over 60 km/t, og 50 m, hvor den tilladte hastighed er mindre end  

 eller lig med 60 km/t, idet den dog kan udelades ved hastighedsangivelser på  

 30 km/t eller lavere.
Ved spærrelinie før stop- eller vigelinie på mindre  

 betydende veje kan denne længde dog nedsættes til mindst 30 m og inden for  

 tættere bebygget område helt udelades.
 Stk. 4.  Hvis afstanden fra en spærrelinie til en  

 efterfølgende varslingslinie for kørsel i samme retning bliver mindre end 50  

 m, skal varslingslinien forlænges til denne spærrelinie.
 Stk. 5.  Varslingslinie må ikke anvendes som midtlinie  

 ved opmarchbåse.
Delelinier Anvendelse af delelinier § 129.  Delelinier skal anvendes på tresporede veje  

 samt på motorveje.
Udførelse af delelinier § 130.  Delelinier skal udføres som vognbanelinier.  

 Før stop eller vigelinie erstattes den af mindst 15 m spærrelinie  

 (enkeltlinie) forvarslet med mindst 15 m varslingslinie (enkeltlinie). Inden  

 for tættere bebygget område kan længderne af spærrelinie og varslingslinie  

 nedsættes til mindst 10 m.
Varslingslinien kan udelades.
 Stk. 2.  Foran faste genstande på kørebanen skal  

 delelinien udføres som spærreflade forvarslet med 100 m varslingslinie, hvor  

 den tilladte hastighed er større end 60 km/t og 50 m varslingslinie, hvor den  

 tilladte hastighed er mindre end eller lig med 60 km/t.
Stk. 3.  I særlige tilfælde, hvor det er nødvendigt at  

 forbyde vognbaneskift til den ene side, kan der som delelinie anvendes  

 dobbeltlinie bestående af spærrelinie og vognbanelinie.
En sådan afmærkning  

 skal godkendes af Vejdirektoratet.
Stk. 4.  Til begrænsning af reversible vognbaner skal  

 dobbelt varslingslinie anvendes.
Etablering af reversible vognbaner skal  

 godkendes af Vejdirektoratet.
Kantlinier Anvendelse af kantlinier § 131.  Kantlinie skal anvendes til at adskille en  

 almindelig vognbane fra en særlig bane (ren svingbane, krybespor,  

 parkeringsbane, buslomme, busbane, nødspor og cykelbane).
 Stk. 2.  På kørebaner med dobbeltrettet færdsel må  

 kantlinie kun anvendes, hvor der tillige anvendes midtlinie.
 Stk. 3.  Kantlinie må ikke anvendes på 2 sporede veje  

 med en bredde, der er mindre end 5,70 m.
§ 132.  I vejkryds, der ikke er signalregulerede, skal  

 kantlinien for den mere betydende vej føres gennem krydset.
Kantlinien for  

 den mindre betydende vej skal afbrydes i krydset.
I signalregulerede kryds  

 anvendes kantlinie efter forholdene.
Udførelse af kantlinier § 133.  Kantlinie skal udføres ubrudt ved rabatter,  

 nødspor, busbaner, cykelbaner og parkeringsbaner.
 § 134.  Kantlinie skal i vejkryds udføres punkteret på  

 den mere betydende vej, når den mindre betydende vej er bredere end 5,5 m.
Stk. 2.  Kantlinie skal udføres punkteret ved rene  

 svingbaner, krybespor, buslommer samt i vejkryds.
Kantlinie skal dog udføres  

 ubrudt ved den sidste del af rene svingbaner.
 § 135.  Kantlinie, der begrænser den del af kørebanen,  

 der skal benyttes af motorkørende, skal udføres smal, når afstanden fra  

 kørebanekanten til liniens kant mod kørebanens midte er mindre end eller lig  

 med 0,8 m, og bred, når denne afstand er større end eller lig med 0,9 m.
 Stk. 2.  Kantlinie, som adskiller almindelige vognbaner  

 fra særlige baner (rene svingbaner, krybespor, parkeringsbaner, busbaner,  

 nødspor og cykelbaner), skal udføres bred.
 Stk. 3.  På motorveje skal kantlinie altid udføres bred.
 § 136.  Kantlinie, som i vejkryds på den mere  

 betydende vej anvendes til at begrænse ligeudvognbanens højre side, skal  

 udføres bred, hvor cyklister og knallertkørere fra cykelsti, cykelbane, bred  

 kantbane eller højresvingsbane langs den mere betydende vej passerer  

 vejudmundingen på arealet til højre for kantlinien.
 Stk. 2.  I øvrige tilfælde udføres kantlinien smal.  

 Kantlinien kan dog i alle tilfælde udføres bred, hvis det er nødvendigt for  

 at fremhæve en særlig linieføring i kryds.
 § 137.  Kantlinie, som i vejkryds på den mere  

 betydende vej anvendes til at begrænse ligeudvognbaners venstre side mod  

 venstresvingsareal, udføres bred og i forlængelse af den brede kantlinie, som  

 afgrænser venstresvingsbanen.
Linier på stier § 138.  Linier på stier skal anvendes til adskillelse  

 af færdselsarterne på en delt sti, medmindre den fysiske udformning klart  

 adskiller disse.
 Stk. 2.  Linier på stier skal anvendes til adskillelse  

 af færdselsretningerne på dobbeltrettet cykelsti langs vej samt til  

 afgrænsning af opmarchbås for svingende cyklister og knallertkørere.
R.
Pilafmærkning Vognbanepile § 139.  Rene højre- eller venstresvingsbaner skal  

 altid afmærkes med pile.
Pilafmærkning er dog ikke påkrævet ved forgreninger  

 eller frakørselsbaner, der er afmærket med frakørselstavler.
 Stk. 2.  Hvor R 14 Vognbanepil med  

 svingningsforbud anvendes, skal forbudet tillige være angivet ved  

 forbuds- eller påbudstavler.
R 15 Pile for vognbaneskift § 140.  R 15 må kun anvendes, når der ikke forekommer  

 modkørende trafik i den vognbane, som pilene peger mod.
S.
Tværafmærkning § 141.  Midlertidig tværafmærkning kan være gul, jf.  

 Bekendtgørelse om Vejafmærkning, § 43. Eventuel tilsvarende hvid afmærkning  

 skal fjernes eller tildækkes.
 Stk. 2.  Tværafmærkning må ikke udføres med færdselssøm  

 alene.
S 11 Vigelinie § 142.  Om de nærmere regler for ubetinget vigepligt  

 henvises til bestemmelser om vigepligtstavler, jf. §§ 42-45.
Stk. 2.  Ved vejindmundinger, hvor der etableres  

 ubetinget vigepligt for den kørende efter reglen i færdselslovens § 26, stk.  

 2, skal der afmærkes med vigelinie.
Den ubetingede vigepligt kan dog  

 tilkendegives alene med tavle B 11 Ubetinget vigepligt , hvor  

 vejbelægningen umuliggør en tydelig og holdbar afmærkning med vigelinie  

 f.eks. ved vejarbejde.
 Stk. 3.  Vigelinie skal placeres i passende kort afstand  

 fra den nærmeste gennemgående vognbanes eller cykelstis kant på den mere  

 betydende vej, men kan placeres i vognbane- eller cykelstikant, specielt ved  

 lavere hastigheder inden for tættere bebygget område.
Stk. 4.  Hvor den ubetingede vigepligt følger af  

 bestemmelsen i færdselslovens § 26, stk. 3, men særlige forhold gør  

 afmærkning nødvendig, finder bestemmelserne om afmærkning af ubetinget  

 vigepligt efter færdselslovens § 26, stk. 2, tilsvarende anvendelse.
I de  

 tilfælde, hvor ubetinget vigepligt efter færdselslovens § 26, stk. 3,  

 afmærkes med vigelinie, skal denne placeres før fortov eller gangsti.
S 13 Stoplinie § 143.  Stoplinie må kun anvendes i forbindelse med  

 tavle B 13 Stop, ved gadesignal eller ved rødt blinksignal.
 Stk. 2.  Ved placering af stoplinie i forbindelse med  

 tavle B 13 Stop finder § 142 om placering af vigelinie tilsvarende  

 anvendelse.
S 16 Afslutning af svingbaner § 144.  Ved svingbaner skal S 16 placeres  

 således, at køretøjer der holder ved linien, ikke er til ulempe for anden  

 færdsel, som den holdende har ubetinget vigepligt overfor.
S 17 Fodgængerfelt § 145.  Fodgængerfelt uden signalregulering må ikke  

 etableres, hvor den tilladte hastighed er større end 60 km/t.
§ 146.  Fodgængerfelt uden signalregulering må ikke  

 etableres, hvor oversigten er begrænset.
Vedrørende oversigt henvises til  

Q 44 Spærrelinie, § 122. Dette gælder dog ikke fodgængerfelt  

 umiddelbart efter en vige- eller stoplinie.
Fodgængerfelt uden  

 signalregulering må iøvrigt kun etableres, hvor både den kørende og den  

 gående færdsel er så tæt, at fodgængerfeltet er nødvendigt for en rimelig  

 afvikling af den gående trafik.
Der skal her særligt tages hensyn til, om der  

 er mange børn eller ældre, der skal krydse kørebanen.
 § 147.  Fodgængerfelt i kryds skal være mindst 2,5 m  

 bredt og fritliggende fodgængerfelt skal være mindst 4 m bredt.
S 21 Cykelfelt § 148.  Cykelfelt må ikke etableres for cyklister og  

 førere af ikke registreringspligtige knallerter, som har ubetinget vigepligt  

 eller højrevigepligt.
Stk. 2.  Cykelfelt skal afmærkes med bred punkteret  

 linie.
Som minimum skal cykelfeltets venstre begrænsning afmærkes frem til  

 adskillelsen mellem færdselsretningerne på den tværgående vej.
Linien kan dog  

 udelades, hvis cykelfeltet afmærkes med blå farve, og feltet føres helt  

 gennem krydset.
 Stk. 3.  V 21 Cykelsymbol skal altid afmærkes i feltet.
 Stk. 4.  Hvis en stibelægning føres igennem et kryds,  

 skal der afmærkes et cykelfelt med bred punkteret linie og cykelsymbol.
S 32 Bump § 149.  S 32 skal anvendes ved bump, men kan dog  

 udelades i områder afmærket med E 49 Gågade, E 51 Opholds- og  

 legeområde eller E 53 Område med fartdæmpning, hvis den anbefalede  

 hastighed er 30 km/t eller lavere.
Der skal i givet fald anvendes to eller  

 tre rækker af kvadratiske felter.
T.
Afmærkning for standsning og parkering T 33 Parkeringsbås § 150.  T 33 for biler må ikke udføres med mål, der er  

 mindre end minimumsmålene angivet i bilag 4.
 § 151.  Parkeringsbåse og parkeringsbane kan uanset  

 bestemmelsen i færdselslovens § 29, stk. 1, nr. 2, afmærkes i T-kryds på  

 gennemgående vej modsat vejtilslutningen, når parkeringsarealet er anlagt i  

 en lomme i fortov eller rabat, eller er del af et gennemgående  

 parkeringsareal, og når der ikke er anlagt cykelsti langs parkeringsarealet.
 Stk. 2.  Parkeringsbåse og parkeringsbane kan endvidere  

 ved kryds afmærkes i en afstand på mindst 5 m fra den tværgående kørebanes  

 eller cykelstis nærmeste kant i følgende situationer:
 Stk. 3.  Parkeringsbaner skal være udført og afmærket,  

 således at de ikke kan forveksles med almindelige vognbaner.
Stk. 4.  Vejdirektoratet kan tillade afmærkning af  

 parkeringsbåse for handicappede i en afstand af 5-10 m fra kryds.
En sådan  

 afmærkning skal være begrundet i de handicappedes særlige behov, og der må  

 ikke være en rimelig alternativ løsning.
T 61 Standsningsforbud T 62 Parkeringsforbud § 152.  T 61 og T 62 må kun benyttes til  

 afmærkning i henhold til færdselslovens § 29, stk. 2, og til understregning  

 eller forlængelse af forbud efter færdselslovens § 29, stk. 1 og 3, og kun,  

 hvor der er særligt færdselsmæssigt behov for det.
 Stk. 2.  Hvor et standsnings- eller parkeringsforbud  

 forlænges med T 61 eller T 62 skal også den forbudsstrækning,  

 der er angivet i færdselsloven, afmærkes.
 Stk. 3.  Gule færdselssøm må ikke anvendes til  

 supplering af eller erstatning for T 61 og T 62.
V.
Tekst og symboler V 21 Cykelsymbol § 153.  Når en cykelsti afmærkes med Q 46 Ubrudt  

 kantlinie og V 21, skal symbolet placeres efter hver afbrydelse af  

Q 46 og iøvrigt med passende mellemrum.
V 42 Bussymbol § 154.  Teksten Bus skal anføres i baner efter  

 hver afbrydelse af Q 46 Ubrudt kantlinie og Q 44 Spærrelinie og  

 iøvrigt med passende mellemrum.
V 44 Taxisymbol § 155.  Teksten Taxi skal anføres i baner efter  

 hver afbrydelse af Q 46 Ubrudt kantlinie og Q 44 Spærrelinie og  

 iøvrigt med passende mellemrum.
 Stk. 2.  Teksten Taxi må ikke anvendes i baner  

 med teksten Bus, hvis trafikken styres af X 19 Bussignal.
Forskellige bestemmelser § 156.  Cirkulæret træder i kraft den 1. februar 1998,  

 jf. dog stk. 3 og 4.
 Stk. 2.  Samtidigt ophæves følgende regler:
Stk. 3.  Eksisterende afmærkning af skolepatrulje kan  

 fortsat anvendes, jf.
Bekendtgørelse om Vejafmærkning § 64, stk. 5.
 Stk. 4.  Eksisterende afmærkning vedrørende standsning  

 og parkering på veje med tilladt hastighed på 60 km/t eller mere, og  

 placering af pile på undertavler, skal bringes i overensstemmelse med § 75,  

 stk. 1, og § 80, stk. 2, senest 1. januar 2000.
