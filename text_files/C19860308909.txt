Arbejdsformidlingskontorerne I forbindelse med indstilling om ansættelse af tjenestemænd inden for  

 AF-systemet skal arbejdsdirektoratet herved efter forhandling med AFT henvise  

 til bestemmelsen i tjenestemandslovens § 6 samt til bestemmelserne i  

 cirkulære nr. 96 af 20. marts 1972 om ansættelse som tjenestemænd på prøve i  

 staten med senere varig ansættelse for øje (Øb.min.) Endvidere skal man henvise til kap. 17 i finansministeriet, lønnings- og  

 pensionsdepartementets personaleadministrativ vejledning.
 Ifølge tjenestemandslovens § 6 knytter der sig som udgangspunkt ved den  

 første varige tjenestemandsansættelse i staten normalt en prøvetid på 2 år.
 Dog kan ifølge ovennævnte bekendtgørelse § 7, stk. 2 ansættelse i staten i  

 indtil 2 år efter det fyldte 18. år ved tjenestemandsansættelse erstatte  

 prøvetiden, hvis den pågældende  umiddelbart tjenestemandsansættes i den  

 samme stilling som hidtil.
 Endvidere kan iflg. samme bekendtgørelse § 7, stk. 3 en person, der har  

 været ansat i staten i indtil 2 år, men i en anden stilling end den  

 tjenestemandsstilling han nu ansættes i, få prøvetiden nedsat eller evt.  

 fjernet under hensyntagen til karakteren og  varigheden af tjenesten i den  

 hidtidige stilling.
 Ifølge ovennævnte Personale Administrativ Vejledning kap. 17, pg. 15 skal  

 en varig ansat tjenestemand indenfor AF ved avancement til en højere  

 tjenestemandsstilling ikke have en ny prøveansættelse.
 Hvis en medarbejder ved AF; der er ansat på prøve, søger - og får en ny  

 (typisk højere) tjenestemandsstilling, - er arbejdsdirektoratet af den  

 opfattelse, at den forløbne prøvetid i den hidtidige stilling bør afkortes i  

 den 2-årige prøvetid i den ny tjenestemandsstilling såfremt den pågældende  

 AF-chef bekræfter, at den hidtidige prøvetid er forløbet tilfredsstillende,  

 og såfremt de to tjenestemandsstillinger  arbejdsmæssigt ikke væsentligt  

 adskiller sig fra hinanden.
 Under henvisning til ovenstående anmodes AF-kontorerne om fremover i  

 forbindelse med besættelse af tjenestemandsstillinger indenfor AF at henvise  

 til og indstille i overensstemmelse med nævnte bestemmelser/retningslinier.
 P.D.V.
 E.B.
