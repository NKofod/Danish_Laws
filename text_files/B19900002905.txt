I henhold til tekstanmærkning nr. 100 ad § 20 på finansloven for 1990 fastsættes:
 § 1.  Eleverne ved handelsskolernes og de tekniske  

 skolers efg- og lærlingeuddannelser, højere handelseksamen, højere teknisk  

 eksamen, edb-assistentuddannelserne og de grundlæggende teknikeruddannelser  

 afholder selv udgifter til følgende undervisningsmidler: ordbøger,  

 lommeregnere samt papir og lignende til eget brug.
§ 2.  Handelsskolerne og de tekniske skoler kan  

 endvidere opkræve en elevbetaling af de elever, der er nævnt i § 1, for  

 fotokopier, der modsvarer skolens faktiske udgifter til de kopier, som  

 eleverne modtager til undervisningsbrug.
Den enkelte elevs betaling kan af  

 skolen fastsættes som en forholdsmæssig andel af skolens samlede udgifter til  

 fotokopier til undervisningsbrug.
Fastsættelsen kan ske på grundlag af en  

 gennemsnitsberegning.
 Stk. 2.  Betalingen fastsættes for perioderne 1. februar  

 - 30. juni og 1. juli - 31. december 1990 hver for sig og kan for perioden  

 indtil 1. juli 1990 højst udgøre 100 kr. pr. elev.
 § 3.  Materialer, som eleverne selv har afholdt  

 udgifterne til, forbliver elevernes ejendom.
 § 4.  Bekendtgørelsen træder i kraft den 1. februar  

 1990.
Undervisnings- og Forskningsministeriet,  

 den 22. januar 1990 P.M.V.
