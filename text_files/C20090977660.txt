Vejledning om LRIT i danske skibe Vejledning om LRIT i danske skibe Indførelse af Long-Range Identification and Tracking of ships (LRIT) blev i 2006 vedtaget af IMO som en ny regel 19-1 i SOLAS kapitel V.
LRIT-systemet består af nationale eller regionale data-centre, som er kædet sammen i et netværk.
LRIT er et positionsmeldesystem alene til brug for myndigheder ved bl.a. terrorbekæmpelse, eftersøgning og redning (SAR), sejladssikkerhed samt bekæmpelse af havmiljøforurening.
LRIT-datacenter EU har besluttet at oprette et fælleseuropæisk regionalt LRIT-datacenter ved European Maritime Safety Agency (EMSA) i Lissabon, Portugal.
Det betyder, at skibe fra EU-lande samt Norge og Island og evt. kommende deltagere, der er omfattet af reglerne, skal sende positionsmeldinger hertil  normalt 4 gange dagligt.
Henvisninger  SOLAS, regel V/19-1.
  Meddelelser fra Søfartsstyrelsen B, regel V/19-1.
  Revised Performance Standard and Functional Requirements for LRIT  Resolution MSC.263(84).
  Guidance on survey and certification fra IMO  MSC.1/Circ.1307 af 9. juni 20091).
 Søfartsstyrelsens klassecirkulære 8/2008  http://www.soefartsstyrelsen.dk/sw22697.asp Hvilke skibe er omfattet af LRIT? Følgende skibe i international fart skal sende LRIT-positionsmeldinger:
  Alle passagerskibe.
  Lastskibe med en bruttotonnage på 300 og derover.
 Mobile Offshore Drilling Units (MODU) Skibe med fartsområde udelukkende i GMDSS havområde A1 er dog fritaget.
Kravet skal opfyldes i forbindelse med første radiosyn efter 1. januar 2009. For skibe med fartsområde i havområde A4 dog ved første radiosyn efter 1. juli 2009. Enkeltstående rejser i international fart er også omfattet af disse regler.
Afprøvning af udstyr og dokumentation LRIT-udstyr skal i henhold til SOLAS, regel V/19-1.6, være af en type, der er godkendt af Søfartsstyrelsen.
Udstyr, der allerede er godkendt, f.eks.
Inmarsat-C, skal ikke godkendes på ny.
Men udstyret i hvert enkelt skib skal gennemgå en elektronisk afprøvning (conformance test), som er beskrevet i MSC cirkulære 1307, Guidance on the Survey and Certification.
 Conformance testen varer i alt ca. 30 timer og bør afholdes i god tid inden radiosynet.
 Testen skal foretages af firmaer, som er autoriseret hertil af Søfartsstyrelsen (såkaldte Application Service Providere (ASP)). Oplysninger om godkendte ASPer er offentliggjort på Søfartsstyrelsens hjemmeside www.sofart.dk under syn og autorisationer.
Efter bestået test udsteder ASPen en Conformance Test Report (CTR) til skibet, således at skibet kan dokumentere, at LRIT-kravene er opfyldt.
En kopi af CTRen sendes af ASPen til Søfartsstyrelsen.
 CTRen skal være udfyldt i henhold til MCS.1/Circ. 1307. Dog forbliver en CTR, der er udstedt før den 1. juli 2009 i henhold til tidligere versioner af cirkulæret, gyldig efter den 1. juli 2009. Ved udskiftning eller ændringer i LRIT-udstyret skal der gennemføres en ny conformance test.
 Udstyrsfejl m.m.
 Hvis en positionsmelding udebliver, vil datacentret informere Søværnets Operative Kommando (SOK), som derefter kontakter skibets Company Security Officer (CSO).
 Hvis skibet opdager, at LRIT-udstyret ikke sender, skal skibet fejlmelde dette til SOK på e-mailadressen mas@sok.dk med kopi til lrit@mil.dk eller på telefon +45 89 43 32 11.
Skibsføreren har ret til at slukke for positionsmeldingerne, hvis denne vurderer, at positionsmeldingerne udgør en trussel for skibets sikkerhed.
Skibsføreren skal i henhold til SOLAS regel V/19-1.7.2 straks underrette SOK herom og oplyse forventet tidspunkt for genoptagelse af positionsmeldingerne.
Notat herom med en begrundelse skal indføres i Skibsdagbogen.
Ved værftsophold eller oplægning kan hyppigheden af positionsmeldinger nedsættes til en gang pr. døgn, evt. midlertidigt helt stoppes, jf. § 12 i MSC cirkulære 1298 om implementering af LRIT.
Rederiet bør underrette Søfartsstyrelsen (cfs@dma.dk) herom i god tid og senest 10 arbejdsdage før et sådant ophold.
Flagskifte/ændringer af udstyr Rederiet skal i henhold til IMO performance standard for LRIT-udstyr (resolution MSC.263(84), § 15.3) informere Søfartsstyrelsen om flagskifte og ændringer af LRIT-udstyr snarest muligt, således at Søfartsstyrelsen kan informere LRIT-datacentret og den nye flagstat.
I nogle tilfælde skal der gennemføres en ny conformance test.
Under alle omstændigheder skal der udstedes en ny CTR.
Søfartsstyrelsen, den 2. oktober 2009 Per Sønderstrup / Hans Aage Nielsen 1) Cirkulæret kan hentes på adressen www.imo.org. under Safety og LRIT.
