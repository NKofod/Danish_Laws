Beretning afgivet af Udvalget for Videnskab og Teknologi den  

 17. december 2003 Beretning om Statens Humanistiske Forskningsråd 1. Udvalgets behandling af sagen Udvalget har behandlet sagen i 3 møder.
 Som bilag til beretningen er optrykt udvalgsbilag af relevans  

 for sagen, som der er henvist til i beretningen.
2. Indledning Statens Humanistiske Forskningsråd er en central aktør i  

 forskningsrådssystemet, og det er vigtigt, at rådet nyder tillid i  

 forbindelse  

 med dets forvaltning af forskningsmidler.
3. Baggrund Statens Humanistiske Forskningsråd henvendte sig ved breve af  

 26. november og 3. december 2003 til udvalget.
Baggrunden for henvendelserne  

 var, at enkelte politikere i medierne havde omtalt rådet som »et broderskab,  

 der fordelte forskningsmidler efter ikke-forskningsfaglige kriterier.« Rådet  

 bad i den forbindelse udvalget om at udtrykke tillid til rådets forvaltning  

 af  

 midlerne.
Den 10. december 2003 havde rådet foretræde for udvalget.
Under  

 foretrædet redegjorde rådets formand, professor, dr.phil.
Poul Holm, for sit  

 eget og rådets arbejde.
Poul Holm redegjorde særligt for de forhold, som der  

 i  

 medierne har været fokus på, herunder rådets behandling af professor,  

 dr.phil.  

 Bent Jensen.
Poul Holm understregede således, at Bent Jensen ikke er eller  

 har  

 været sortlistet af Statens Humanistiske Forskningsråd.
Poul Holm redegjorde  

 endvidere for, at hans e-post af  

  

 25. marts 2002 til Forskningsstyrelsen var skrevet på anmodning af  

 Ministeriet  

 for Videnskab, Teknologi og Udvikling og ikke indeholdt en faglig vurdering  

 af  

 professor, dr.phil.
Bent Jensens forslag om en historisk undersøgelse, men  

 derimod alene et råd om at indhente en faglig vurdering, hvis regeringen gik  

 videre med forslaget.
 Udvalget bad den 5. december 2003 ministeren for videnskab,  

 teknologi og udvikling om at kommentere rådets henvendelser af 26. november  

 og  

 3. december 2003. Ministeren svarede den  

  

 9. december 2003, jf. alm. del  bilag 103.
4. Udtalelse fra ministeren for videnskab,  

 teknologi og udvikling Ministeren har over for udvalget oplyst følgende:
Helt generelt er det min opfattelse, at forskningsrådene udgør  

 en central og troværdig hjørnesten i forskningsrådssystemet.
Forskningsrådene  

 har således til opgave at sikre, at forskningsmidler afsat med henblik på  

 uddeling via forskningsrådssystemet uddeles i åben konkurrence og efter en  

 forskningsfaglig  

 kvalitetsvurdering, hvor forskernes egne ideer kommer under den faglige lup.
Forskningen herhjemme har heldigvis ry for at være af meget høj  

 kvalitet.
Det er naturligvis noget, vi må værne om, og derfor er jeg glad  

 for,  

 at vi med forskningsrådsreformen, herunder den nye forskningsrådslov, har de  

 nødvendige redskaber til at sikre dette.
Som hidtil vil det således også fremover være sådan, at  

 forskningsrådene har den suveræne ret til inden for deres efter loven  

 forudsatte virkeområde at vurdere indkomne ansøgninger på grundlag af faglige  

 kriterier.
Dermed kan vi videreføre det sunde princip om, at forskerne bliver  

 bedømt af deres faglige ligemænd.
5. Politiske udtalelser Et  

  

 flertal  

  

 i udvalget  

 (udvalget med undtagelse af DF) kan tilslutte sig ministerens udtalelse og  

 udtrykker  

 i den forbindelse sin tillid til Statens Humanistiske Forskningsråd.
 Et  

  

 mindretal  

  

 i  

 udvalget (DF) finder flertallets fremstilling under afsnit 3. Baggrund,  

 mangelfuld og misvisende  med frit opfundne »citater«  og udtaler  

 følgende:
Ved Statens Humanistiske Forskningsråds foretræde for udvalget  

 den 10. december 2003 lykkedes det ikke rådets formand, professor, dr.phil.  

 Poul Holm, på troværdig vis at forklare, at han i et responsum til ministeren  

 for videnskab, teknologi og udvikling i marts 2002 diskvalificerede en  

 bestemt  

 forsker, professor, dr.phil.
Bent Jensen, med henvisning til, at denne som  

 »højprofileret kritiker af kommunisterne« måtte have problemer med en  

 »forskningsmæssig  

 afklaring« af emnet  

  

 »De indre konflikter  

 under den kolde krig«  

                                                                         .
 Det lykkedes heller ikke Poul Holm at forklare den af ham  

 udtrykte mistillid til legaliteten ved den forhøjede forskningsbevilling, som  

 regeringen og Dansk Folkeparti har afsat på finansloven for 2004 til  

 forskning  

 i dette emne.
 I stedet for den faglige og saglige bedømmelse, som man måtte  

 forvente, når en forskningsrådsformand rådgiver en minister, var der i det  

 nævnte responsum tale om en ideologisk-politisk motiveret udelukkelse.  

 Mindretallet har derfor ingen tillid til Poul Holms vurdering af en eventuel  

 bevillingsansøgning vedrørende et så kontroversielt samtidshistorisk projekt.  

 Den forhøjede forskningsbevilling, som regeringen og Dansk Folkeparti har  

 afsat på finansloven, må hermed forekomme så meget mere velmotiveret.  

 Ministerens generelle tilfredshed med forskningsrådssystemet kan mindretallet  

 helt tilslutte sig.
P.u.v.  

  

 Hanne Severinsen  

  

  

 formand Bilag 1 Udvalgsbilag af relevans for beretningen Bilagene er optrykt efter ønske fra udvalget.
15. december 2003 Til Udvalget for Videnskab og Teknologi Fra Grete M.
Kladakis Efter aftale med professor Poul Holm fremsendes fax modtaget den  

 25. marts 2003 fra Ministeriet for Videnskab, Teknologi og Udvikling med  

 henblik på en udtalelse fra rådet.
Med venlig hilsen Grete M.
Kladakis Chefkonsulent 20. februar 2002 Integrationsminister  

 Bertel Haarder Venstre Christiansborg 1318  

 København K Kære Bertel Haarder Jeg tillader mig at fremsende vedlagte papir med overvejelser om  

 og forslag til undersøgelser af kommunismens forbrydelser i det 20.  

 århundrede  

 og den kommunistiske trussel mod Danmark under Den kolde Krig.
Jeg har sendt enslydende brev til justitsminister Lene Espersen,  

 forsvarsminister Sv.
Aage Jensby og udenrigsminister Per Stig Møller.
Med venlig hilsen Bent Jensen, professor,  

 dr.phil.
Odense Universitet 5230 Odense M Tlf. 65 37 27 72 e-post  

 bent.jensen@hist.sdu.dk 27. januar 2002 Den indre trussel under Den kolde Krig Der er behov for seriøs udforskning og beskrivelse af den  

 trussel mod Danmark under Den kolde Krig, som bestod i agenters og villige  

 hjælperes bidrag til det pres, Danmark var udsat for fra de totalitære  

 politistater, i første række Sovjetunionen med DDR som en vigtig drabant Hvis regeringen ønsker dette emne belyst af forskere, der har  

 både den fornødne sagkundskab og den fornødne vilje til at beskrive emnet, er  

 tidspunktet inde.
Ingen ved, hvordan situationen ser ud efter næste valg.
 Hvis regeringen ligeledes ønsker, at den danske offentlighed og  

 undervisningssystemet foruden nazisternes forbrydelser også skal have et  

 ordentligt og dokumenteret kendskab til kommunismens forbrydelser, er tiden  

 ligeledes inde til at gøre noget.
 Under det alternative sikkerhedspolitiske flertal i 1980erne og  

 den socialdemokratisk-radikale regering i 1990erne blev der taget initiativ  

 til  

 en række undersøgelser og projekter:
Et  

 fredscenter, hvortil penge blev overført fra Forsvarets Oplysnings- og  

 Velfærdstjeneste.
Et center, som efter en forsøgsperiode ved en international  

 evaluering blev bedømt helt i bund, men som alligevel eksisterer den dag i  

 dag.
 En  

 retlig kommissionsundersøgelse af PETs evt. overtrædelse af det  

 lovgrundlag,  

 tjenesten opererer på.
 Et  

 holocaustcenter til forskning og formidling vedr. nazisternes forbrydelser  

 mod  

 jøder.
 En  

 særbevilling til en undersøgelse af Danmarks holdning til flygtninge fra  

 Tyskland 1933-1945. (Men intet om f.eks. de mange tusinde russiske og  

 baltiske  

 flygtninge i Danmark i 1945, som Sovjetunionen i 1945 krævede udleveret).
 En  

 særbevilling til undersøgelse af dansk erhvervsliv under besættelsen.
Efter  

 opfordring fra Venstre, Konservative og CD en DUPI-undersøgelse af den  

 militære  

 trussel mod Danmark under Den kolde Krig.
Den socialdemokratisk-radikale  

 regering ønskede ikke, at undersøgelsen også skulle omfatte den  

  

 indre  

  

 trussel i form af »den skjulte  

 krig«.
 Hidtil er man gået uden om kommunismens forbrydelser inklusive  

 folkedrab og ligeledes uden om de kommunistiske politistaters agenter og  

 hjælpere i Danmark.
Jeg har noteret mig, at ledende politikere i Venstre og  

 Konservative gentagne gange har ytret ønske om en undersøgelse af disse ting.  

 Anders Fogh Rasmussen har offentligt udtalt sin skuffelse over, at  

 DUPI-undersøgelsen kun skal behandle den ydre trussel, og efterlyst »en  

 undersøgelse af den indre trussel fra danske medløbere. . . . Der er et  

 påtrængende behov for at få kastet lys over de enkeltpersoner og  

 organisationer, der gik fjendens ærinde under Den kolde Krig.« Bendt Bendtsen  

 har udtalt sig i samme retning, Bertel Haarder har efterlyst en  

 sandhedskommission om disse ting, og Per Stig Møller har under debatten i  

 folketinget 2.3.2001 om disse forhold udtrykt sin skuffelse over den  

 utilstrækkelige og for langsommelige afdækning af disse forhold.
Modsat har  

 Ritt Bjerregaard givet udtryk for, at »oplysningerne efter Sovjetunionens  

 kollaps [allerede] har vist, at vi [= socialdemokraterne, venstrefløjen, de  

 radikale og fredsbevægelsen] havde ret.« (Berlingske Tidende  

 25.1.2000) Mit forslag til regeringen er derfor, at  

 man i forbindelse med reorganiseringen og sammenlægningen af diverse  

 institutter og centre til DUPA drager omsorg for, at det nye akademi som et  

 minimum ved siden af centeret eller afdelingen for nazistiske forbrydelser  

 (holocaust) også får et center eller en afdeling til udforskning af  

 kommunismens forbrydelser.
Det kræver ikke øgede ressourcer, kun en  

 omfordeling  

 af de nuværende.
Evt. kunne en fælles afdeling have som formål udforskningen  

 af  

 de totalitære regimers forbrydelser i Europa i det 20 årh.
at  

 der drages omsorg for, at en to-tre historikere frigøres i en periode på tre  

 år  

 til at gennemføre en historisk undersøgelse af den skjulte krig i Danmark  

 under  

 Den kolde Krig.
Det kunne evt. ske ved, at det nuværende kommissorium for  

 DUPI-undersøgelsen ændres til også at omfatte den indre trussel.
Da  

 DUPI-undersøgelsen knap nok er kommet i gang, ville det ikke skabe store  

 problemer.
Det forudsættes dog, at DUPI viser vilje til at ansætte den  

 fornødne  

 ekspertise.
Det har jeg mine grunde til at tvivle på.
Det  

 bedste, enkleste og billigste ville dog være at lade en ad hoc-gruppe af  

 kyndige historikere gennemføre en undersøgelse på samme måde som i Norge.
Det  

 kræver ikke sekretariat eller andre fordyrende apparater, kun et par  

 skriveborde med computere.
 Jeg står til rådighed med uddybende oplysninger, hvis det måtte  

 ønskes.
Med venlig hilsen Bent Jensen, professor, dr.
Phil.
Odense Universitet Privat: »Vestergaard«, Regissevej 2, 5871 Frørup Tlf. 65 37 27 72 bent.jensen@hist.sdu.dk  

  

  

 Fra: Poul Holm  

  

[mailto:pho@hist.sdu.dk] Sendt: 14. december 2003 12:53 Til: Jesper Schaumburg-Müller Cc: Kladakis, Grete M.
Emne: VS: Ministerens møde med Bertel Haarder i morgen Her er min mail fra 25/3 2002 foranlediget af at Sander skulle have møde med  

 Haarder om Bent Jensens forslag.
mvh Poul -----Oprindelig meddelelse----- Fra:  

 Poul Holm [  

  

 mailto:pho@hist.sdu.dk  

  

 ] Sendt: 25. marts 2002 23:46 Til: 'Kladakis, Grete M.'; Rosenbeck, Bente; Olwig, Karen Fog Cc: Hansen, Jacob Kristoffer Emne: SV: Ministerens møde med Bertel Haarder i morgen Jeg forstår Bent Jensens forslag således at der er tale om at afsætte en  

 særlig øremærket sum på finansloven til formålet, og ikke blot som  

 på sædvanlig vis tale om et projekt som søger forskningsrådsmidler i lige  

 konkurrence med andre.
Jeg forstår referatet af Bent Jensens forslag således at der er  

 tale om to, ikke nødvendigvis sammenhørende forslag.
På den ene side en  

 historisk undersøgelse af kommunismens forbrydelser, på den anden side en  

 historisk undersøgelse af den skjulte krig i Danmark under Den kolde krig.
Jeg vil mene at det første emne er et globalt projekt i den  

 forstand at specielt debatten i Frankrig om den sorte bog har drejet sig om  

 omfanget af forbrydelser begået i kommunismens navn, bl. a. folkemord såvel i  

 Rusland som i Kina og andre lande.
Bent Jensen har tidligere kritiseret at  

 denne debat ikke har haft noget stort gennemslag i Danmark.
Denne type  

 forskning kræver en betydelig ekspertise, og DUPI og Holocaustcenteret har de  

 sproglige og kildekundskabsmæssige forudsætninger for at påtage sig egentlige  

 specialstudier.
Det må være forskningsledelsen for det nye center  

  

 som må træffe afgørelse om denne type forskning skal igangsættes.
Den anden, mere afgrænsede opgave om agent- og anden påvirkningsmæssig  

 virksomhed i Danmark har en rent historisk og en juridisk side.
Juraen er at  

 den politimæssige efterforskning netop er lukket pga forældelse.
Bent Jensen  

 har slået til lyd i dagspressen for at så må den rent historiske  

 efterforskning  

 tage over.
Her er der imidlertid nogle problemer som må afklares hvis  

 politikerne vælger at sætte midler af til opgaven.
Det ene problem er  

 skyldsspørgsmålet.
Skal en sådan undersøgelse dreje sig om at fastslå i  

 hvilket  

 omfang og hvem der gjorde sig skyldig i strafbare handlinger (hvis ellers  

 forældelsesprincippet ikke gjaldt)? I så fald er der tale om en rettergang  

 ved  

 historisk proxy, og vel at mærke ikke på den normale tidsmæssige afstand af  

 begivenhederne, men inden for en 10-30 årig horisont.
Jeg vil mene at der er  

 både juridiske og etiske problemer ved at åbne for en sådan virtuel domstol.  

 I  

 hvert fald bør historikerne ikke stå for undersøgelsen alene, men bør  

 underlægges  

 en juridisk ekspertise.
Det er vigtigt at bemærke selve finansieringsformen  

 for  

 undersøgelsen kan gøre en forskel: hvis pengene gives efter fri konkurrence  

 gennem forskningsrådet, vil problemet med en domstolslignende hitorisk  

 forskning være mindre, mens problemet vil være akut hvis pengene tildeles en  

 håndplukket forskergruppe som et kommissionslignende opdrag.
Det andet problem er at det kvalificerede historiske fagmiljø i  

 Danmark er meget lille når der forudsættes kendskab til russiske arkiver - og  

 ikke meget større hvis der også er tale om polske og østtyske arkiver.  

 Ydermere  

 er de fleste eksperter på området i en vis forstand parthavere i sagen da de  

 enten har været kendt som aktive eller sympatiserende kommunister eller (som  

 i  

 Bent Jensens tilfælde) har været kendt som højprofilerede kritikere af  

 kommunisterne.
Spørgsmålet er om denne baggrund for de muligt involverede  

 forskere er den bedste for at fremme en rent forskningsmæssig afklaring.
 Der findes dygtige unge historikere som pga deres alder har  

 været forskånet for at blive parthavere, men flere af dem er endnu knap  

 færdiguddannede forskere, mens andre er optagede af igangværende  

 forskningsopgaver.
Samlet vil jeg mene at der er juridiske og etiske problemer  

 omkring karakteren og funktionen af en sådan historisk undersøgelse som bør  

 belyses før undersøgelsen eventuelt igangsættes.
Forskningsrådet kunne  

 bidrage  

 med en sådan redegørelse.
Desuden kunne det samtidshistoriske selskab blive  

 bedt om et responsum.
Mvh Poul  

 Holm Professor,  

 dr. phil.
Syddansk  

 Universitet www.cmrh.dk/ph.htm www.hiesb.sdu.dk Statens Humanistiske  

 Forskningsråd 26. november 2003 Til formand  

 Hanne Severinsen Folketingets  

 Udvalg for Videnskab, Teknologi og Udvikling Åbent brev til Videnskabsudvalget I den seneste uge har blandt andre medlem af Videnskabsudvalget  

 Jesper Langballe kritiseret Statens Humanistiske Forskningsråd (SHF) for at  

 udgøre et broderskab, som fordeler forskningsmidler efter  

 ikke-forskningsfaglige kriterier.
 SHF anmoder derfor Videnskabsudvalget om at udtrykke tillid til  

 forskningsrådets forvaltning eller iværksætte en uvildig undersøgelse af det  

 sagsforløb omkring Bent Jensen sagen, der danner grundlag for disse  

 beskyldninger.
 Baggrunden for henvendelsen er at sikre det bedst mulige  

 arbejdsgrundlag for det fremtidige rådssystem - inden for rammerne af den nye  

 Lov om Forskningsrådgivning, som Folketinget netop har vedtaget.
Med venlig hilsen Statens  

 Humanistiske Forskningsråd Yderligere  

 oplysninger hos:
Poul  

 Holm formand,  

 Statens Humanistiske Forskningsråd Professor,  

 dr. phil.
Center  

 for Maritime og Regionale Studier Syddansk  

 Universitet Tel: +45 6550 4150, FAX + 45 6550 1091, mobil 2532 6550 Statens Humanistiske  

 Forskningsråd 3. december 2003 Folketingets Udvalg for Videnskab og Teknologi Folketinget Christiansborg 1240  

 København K Anmodning om foretræde Jeg skal på vegne af Statens Humanistiske Forskningsråd anmode  

 om, at repræsentanter for rådet får foretræde for Folketingets Udvalg for  

 Videnskab og Teknologi.
Anledningen er rådets henvendelse til udvalget af 26. november  

 2003 om sagsforløbet i Bent Jensen sagen, hvor blandt andre et medlem af  

 Videnskabsudvalget har kritiseret Statens Humanistiske Forskningsråd for at  

 udgøre et broderskab, som fordeler forskningsmidler efter  

 ikke-forsknings-faglige kriterier.
I henvendelsen anmoder rådet om, at  

 Videnskabsudvalget udtrykker tillid til forskningsrådets forvaltning, eller  

 at  

 udvalget iværksætter en uvildig undersøgelse af det sagsforløb omkring Bent  

 Jensen sagen, der danner grundlag for ovennævnte beskyldninger.
Henvendelsen  

 er  

 vedlagt.
 Deltagerne i foretrædet vil fra rådets side være:
Professor Poul Holm, Syddansk Universitet Lektor Ansa Lønstrup, Aarhus Universitet Lektor Karsten Friis-Jensen, Københavns Universitet Chefkonsulent Grete M.
Kladakis, Forskningsstyrelsen Fuldmægtig Jacob Kristoffer Hansen, Forskningsstyrelsen Alle har mulighed for at være tilstede, hvis foretrædet kan  

 finde sted den 10. december 2003. Hvis det finder sted på en anden dato, vil  

 sammensætningen af delegationen blive taget op igen.
