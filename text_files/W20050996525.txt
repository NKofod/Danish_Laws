Ændring  

 af antallet af optjente feriedage Ankenævnet har behandlet Deres klage ved skriftlig  

 votering den 14. september 2005.
Nævnet traf denne afgørelse A F G Ø R E L  

 S E De har optjent 25 feriedage i optjeningsåret 2004.
 Antallet af feriedage kan ikke ændres.
 Nævnet tiltræder således direktoratets afgørelse af 16. marts  

 2005.
B E G R U N D E L S E Ankenævnet har lagt til grund, at   

 	  

 De har været ansat  

 som timelønnet ved XX Skole fra marts 2003, hvor De har haft timer i samtlige  

 måneder.
   

 	  

 De har oplyst, at De  

 har haft mellem 13 til 90 timer om måneden, men at det normale timetal pr.  

 måned er cirka 50.
Ankenævnet har lagt vægt på, at det følger af ferielovens § 7  

 og bekendtgørelsens § 2, at en lønmodtager optjener ret til 2,08 dages  

 betalt ferie for hver måneds beskæftigelse i et kalenderår.
Dette gælder  

 uanset  

 om der har været tale om deltidsbeskæftigelse og uanset omfanget heraf.
 Ankenævnet kan ikke dispensere fra loven.
 Ankenævnet skal bemærke, at nævnet ikke har taget stilling til  

 spørgsmålet om Deres eventuelle ret til feriedagpenge og skal i den  

 forbindelse  

 henvise Dem til at rette henvendelse til Deres A-kasse.
 Ankenævnet henviser til § 7, stk. 1 i ferieloven, jf.  

 lovbekendtgørelse nr. 407 af 28. maj  

 2004 og § 2, i bekendtgørelse nr. 1034 af 20. november 2000 om ferie.
1.  

 Sagsforløb Arbejdsdirektoratet fremstillede sagen på denne måde:
 Direktoratet har den 14. marts 2005 modtaget Deres brev, hvor De  

 beder om at få ændret antallet af feriedage for optjeningsåret 2004.
De oplyser, at De har været ansat ved XX Skole uafbrudt siden  

 marts 2003, og at De har haft timer i samtlige måneder.
De oplyser videre, at  

 De har haft fra 90 timer om måneden til 13 timer, men at det normale timetal  

 pr. måned er ca. 50 timer.
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 16. marts 2004 denne afgørelse:
Afgørelse De har optjent 25 feriedage i optjeningsåret 2004.
 Antallet af feriedage kan ikke ændres.
Begrundelse Det er ikke muligt at ændre antallet af Deres optjente  

 feriedage i 2004, fordi De har været ansat i et løbende ansættelsesforhold.
 En lønmodtager, der er ansat i et løbende ansættelsesforhold  

 optjener ret til 2,08 dages betalt ferie for hver måneds ansættelse i et  

 kalenderår (optjeningsår). Dette gælder, uanset hvor mange timer  

 lønmodtageren  

 arbejder, og uanset hvordan disse timer er fordelt i løbet af ugen/måneden.  

 Princippet indebærer, at den enkelte lønmodtager optjener feriegodtgørelse,  

 der  

 svarer til lønmodtagerens samlede normale lønindtægt på  

 optjeningstidspunktet.  

 Dette følger af § 7, stk. 1, i ferieloven, jf. lovbekendtgørelse  

 nr.  

 407 af 28. maj 2004.
Ved kortvarige ansættelsesforhold - løsarbejde og for  

 arbejdsforhold, der har varet mindre end en måned eller, hvor  

 ansættelsesforholdet starter eller slutter midt i en måned optjenes ret til  

 0,07 dages betalt ferie for hver dags ansættelse.
Dette følger af § 2,  

 stk. 2, i bekendtgørelse nr. 1034 af 20. november 2000 om ferie.
Det er den faktiske ansættelsesperiode, der afgør, hvor mange  

 kalenderdage der er tale om.
Det er således  

  

 ikke antallet af arbejdstimer,  

 der er afgørende.
Hvis en lønmodtager er ansat hele året, optjenes således 25 dages  

 ferie, svarende til 5 uger.
Der optjenes ferie i hele ansættelsesperioden,  

 uafhængigt  

 af, om der rent faktisk udføres arbejde.
Det vil sige, at hvis man har været ansat løbende hele  

 optjeningsåret, men alene har arbejdet nogle få dage om ugen, er der ikke  

 mulighed for at ændre antallet af optjente feriedage.
Det afgørende er  

 således,  

 om De har været løbende månedsvis ansat eller løst ansat.
 Det er således ikke muligt at ændre antallet af feriedage for  

 2004.
 Der er ved afgørelsen lagt til grund, at De har været ansat ved XX  

 Skole uafbrudt siden marts 2003 og således også i optjeningsåret 2004, og at  

 De  

 har haft timer i samtlige måneder.
 Vi har ved afgørelsen lagt vægt på, at De i optjeningsåret har  

 været løbende ansat hele optjeningsåret 2004.
Klagevejledning De kan klage til Arbejdsmarkedets Ankenævn inden 4 uger  

  

 efter,  

  

 at De har fået dette brev.
 De skal sende klagen til Arbejdsdirektoratet, Feriekontoret,  

 Stormgade 10, Postboks 1103, 1009 København K.
 Vi sender Deres klage til ankenævnet sammen med sagen og  

 eventuelle bemærkninger.
 3. Klagen  

 til ankenævnet (stilet til Folketingets Ombudsmand).
 Jeg vil gerne bede Folketingets Ombudsmand udtale sig  

 om denne (måske lille ?) sag.
Der er tilsyneladende ikke tale om nogen fejlfortolkning af  

 eksisterende love/regler, men jeg vil alligevel bede om en vurdering.
Jeg vil  

 straks fortælle, at alle jeg har talt med om sagen, har behandlet mig meget  

 korrekt skriftligt og mundtligt.
 Sagen er, at jeg arbejder som tilkaldevikar under XX Skole, hvor  

 jeg tjener cirka halvdelen af min indkomst, den anden halvdel er supplerende  

 dagpenge.
Jeg er ansat på kontrakt med frigørelsesattest, og mit job er  

 først og fremmest at tage timer, når det faste personale er fraværende (pga.  

 sygdom, kurser, ferie, afspadsering m.m.) Som andre optjener jeg selvfølgelig feriepenge, og det er her, jeg  

 føler mig forkert (i hvert fald moralsk) behandlet.
 Selv om jeg kun har cirka halvt arbejde, bliver mine feriepenge  

 alligevel  

  

 delt ud  

 på 5 uger (= 25 feriedage).
 Det vil sige, at jeg skal holde ferie for 235,37 kroner pr. dag.
Begrundelsen er blandt andet, at jeg har arbejdet alle 12 måneder!  

 (i 2004) Hvis jeg undlader at holde ferie i de 5 uger, kan jeg i stedet for  

 at få udbetalt  

  

 5884,36 kroner  

 få dagpenge 5x2517 kroner = 12.585,00  

 kroner, altså  

  

 6.700,64 kroner  

 mere.
Jeg troede derfor, at der var sket en fejl, og at antallet af  

 feriedage derfor skulle være omkring 11-12, og at jeg kunne få feriedagpenge  

 i  

 de resterende 13-14 dage.
Men jeg fik desværre afslag i højeste instans.
 Jeg følger, det er fuldstændigt urimeligt, at jeg skal straffes  

 økonomisk for at være  

  

 venlig  

 at stille min arbejdskraft til rådighed i  

 samtlige 12 måneder af 2004.
Jeg finder det også urimeligt, at folk på lavtløn ikke har råd til  

 at holde ferie på i det mindste dagpengesats.
Det må da være i enhver  

 arbejdsgivers interesse, at også løst ansat personale får mulighed for at  

 koble  

 af nogle uger om året.
Måske er ovenstående en af grundene til, at der hober sig penge op  

 i feriekonto! 4.  

 Folketingets Ombudsmands bemærkninger Ombudsmanden har i brev af 12. april 2005 bedt Dem  

 afvente Arbejdsmarkedets Ankenævns afgørelse, før De tager stilling til om  

 der  

 er grundlag for at klage til Ombudsmanden.
5.  

 Arbejdsdirektoratets bemærkninger til klagen Direktoratet har den 29. april 2005 modtaget ankenævnets  

 høring af sagen vedrørende ændring af antallet af lønmodtagerens feriedage  

 optjent i 2004.
Lønmodtageren har i sin klage til Folketingets Ombudsmand oplyst,  

 at han arbejder som tilkaldevikar under XX Skole, hvor han tjener ca.  

 halvdelen  

 af hans indkomst.
Den anden halvdel er supplerende dagpenge.
Han oplyser, at han finder det urimeligt, at hans feriepenge deles  

 ud på 25 feriedage, selvom han kun ca. har halvt arbejde.
Dette betyder, at  

 han  

 skal holde ferie for et meget lille beløb pr. dag.
 Lønmodtageren oplyser videre, at han har arbejdet i 12 måneder i  

 2004, og at det faktisk bedre kan betale sig for ham ikke at holde ferie, men  

 derimod får dagpenge i de 5  


  

 uger i stedet.
 Lønmodtageren anfører, at han føler, at det er fuldstændigt  

 urimeligt, at han skal straffes økonomisk for at være så venlig at stille sin  

 arbejdskraft til rådighed i samtlige 12 måneder i 2004.
Det kan oplyses, at det følger af § 7, stk.1, i ferieloven,  

 jf. lovbekendtgørelse nr. 407 af 28. maj 2004, at en lønmodtager, der er  

 ansat  

 i et løbende ansættelsesforhold optjener ret til 2,08 dages betalt ferie for  

 hver måneds ansættelse i et kalenderår.
Dette gælder, uanset hvor mange timer  

 lønmodtageren arbejder, og uanset hvordan disse timer er fordelt i løbet af  

 ugen/måneden.
 Det afgørende for, om der optjenes ret til betalt ferie, er, om  

 lønmodtageren retligt set er ansat hos arbejdsgiveren, og ikke om  

 lønmodtageren  

 konkret er på arbejde de pågældende dage.
Hvor meget betalt ferie en lønmodtager har ret til at holde i et  

 ferieår, afhænger således af, hvor mange måneder og dage lønmodtageren har  

 været ansat hos en arbejdsgiver i løbet af optjeningsåret.
Arbejdets omfang,  

 altså hvor mange timer en lønmodtager arbejder, er uden betydning for, hvor  

 meget ferie der optjenes i en ansættelsesperiode, idet det afgørende er, hvor  

 længe lønmodtageren har været i et ansættelsesforhold i løbet af  

 optjeningsåret.
Hvis en lønmodtager fx arbejder på halv tid i 6 måneder, vil  

 lønmodtageren tjene ret til betalt ferie i 12,5 dage.
En lønmodtager, der er  

 ansat et helt kalenderår, optjener således ret til 25 dages betalt ferie.
Ferielovens udgangspunkt er således, at ferie optjenes i dage, og  

 at en løn- modtager dermed er sikret hele 25 dages ferie på baggrund af et  

 helt  

 års ansættelse.
Pligten til at holde ferie indebærer, at det hverken for  

 lønmodtagere eller arbejdsgivere er tilladt at sammentrænge antallet af  

 feriedage, således at betalingen af feriepenge ville dække færre feriedage  

 end  

 de faktisk optjente, og således at der ville blive et større beløb til  

 rådighed  

 pr. dag.
 I den konkrete sag er der lagt vægt på, at lønmodtageren oplyser i  

 sit brev af 7. marts 2005 til FerieKonto, at han har været ansat i samtlige  

 måneder i 2004 med Ca. 50 timer pr. måned, og at det fremgår af hans  

 ansættelseskontrakt, at han har været ansat siden 24. marts 2003.
 Det skal samtidig bemærkes, at XX Skole heller ikke har betragtet  

 lønmodtageren  

 som løst ansat, men har afregnet feriepenge svarende til en løbende  

 ansættelse  

 i hele optjeningsåret 2004.
Sluttelig skal det bemærkes, at lønmodtageren optjener en betinget  

 ret til ferie- dagpenge af de dagpenge, der er udbetalt i 2004. Dog skal han  

 naturligvis opfylde betingelserne på ferietidspunkt, og kan først få  

 feriedagpenge, når han har holdt 25 dage minus antallet af dage med  

 feriedagpenge.
Der henvises i den forbindelse til § 13 i bekendtgørelse  

 nr.480 af 10. juni 2003 om feriedagpenge.
5. Nyt  

 efter klagen Deres breve modtaget den 23. og 24. juni 2005, hvori De  

 bl.a. oplyser, at De er medlem af YY forbund.
6. Regler Ferieloven, jf. lovbekendtgørelse nr. 407 af 28. maj  

 2004.
 § 7.  

  

 En lønmodtager optjener ret til  

 2,08 dages betalt ferie for hver måneds ansættelse i et kalenderår  

 (optjeningsår). For ansættelsesperioder af under 1 måneds varighed optjenes  

 ferien i forhold til ansættelsens længde.
Bekendtgørelse  

 nr. 1034 af 20. november 2000 om ferie § 2.  

  

 En lønmodtager optjener ret til 2,08  

 dages betalt ferie for hver måneds ansættelse i et kalenderår (optjeningsår).
Stk. 2.  

  

 For ansættelsesperioder af under  

 1 måneds varighed optjenes ret til 0,07 dages betalt ferie for hver dags  

 ansættelse.
Der kan dog højst optjenes ret til 2,08 dages betalt ferie pr.  

 måned.
