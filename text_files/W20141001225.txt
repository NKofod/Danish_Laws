Ligebehandlingsnævnets afgørelse om køn - forskellige priser - medhold Det var i strid med ligestillingsloven, at en swingerklub havde forskellige medlems- og entrépriser for mænd og kvinder.
Klager fik derfor medhold og blev tilkendt en godtgørelse på 2.500 kr.
 Klagen drejer sig om forskelsbehandling på grund af køn i forbindelse med, at en swingerklub havde forskellige medlems- og entrépriser for mænd og kvinder.
Ligebehandlingsnævnets afgørelse Det var i strid med ligestillingsloven, at indklagede havde forskellige medlems- og entrépriser for mænd og kvinder.
 Indklagede skal inden 14 dage betale en godtgørelse til klageren på 2.500 kr. med procesrente fra den 27. november 2011, hvor klagen er modtaget i Ligebehandlingsnævnet.
Sagsfremstilling Der er klaget over, at en swingerklub havde forskellige medlems- og entrépriser for mænd og kvinder.
 Adgangen til swingerklubben kunne ske ved enten at have et medlemskab eller ved at købe et gæstekort.
 Prisen for 1 års medlemskab var 500 kr. for par og single mænd.
 Prisen for samme medlemskab var 250 kr. for single piger.
 Prisen på et gæstekort var 150 kr. både for mænd og for kvinder.
 Udover køb af et gæstekort eller et medlemskab, skulle besøgende betale en entrépris.
 Swingerklubben havde på tidspunktet for klagens indgivelse åbent onsdag til søndag, og entrépriserne varierede efter, hvilken dag man besøgte klubben.
 Det fremgik af indklagedes hjemmeside, at entrépriserne for at komme i klubben var:
Onsdag VIP-medlemmer: Gratis Medlemmer:
 Par og single mænd: 200 kr.
 Single piger: 50 kr.
 Ikke-medlemmer:
 Par og single mænd: 350 kr.
 Single piger: 200 kr.
 Torsdag:
VIP-medlemmer: Gratis Medlemmer:
Par: 150 kroner Single mænd: 250 kroner Single kvinder: Nul kroner Ikke-medlemmer:
Par: 300 kroner Single mænd: 400 kroner Single piger: 150 kroner Fredag & Lørdag VIP-medlemmer: Gratis Medlemmer:
Par og Single mænd: 350 kroner Single piger: 100 kroner Ikke medlemmer:
Par og single mænd: 500 kroner Single piger: 250 kroner Søndag:
VIP-medlemmer: Gratis Medlemmer:
 Par og single mænd: 200 kr.
 Single piger: 50 kr.
 Ikke medlemmer:
 Par og single mænd 350 kr.
 Single kvinder 200 kr.
 Klagen drejer sig om forskelsbehandling på grund af køn i forbindelse med, at en swingerklub havde forskellige medlems- og entrépriser for mænd og kvinder.
Parternes bemærkninger Klager påstår, at indklagede handler i strid med forbuddet mod forskelsbehandling ved at kræve forskellige medlems- og entrépriser for mænd og kvinder.
Klager besøgte indklagedes swingerklub i efteråret 2011 og betalte i den forbindelse 500 kr. for at få adgang.
En kvinde i tilsvarende situation skulle have betalt 250 kr.
Klager er ikke medlem af swingerklubben.
 Klager henviser til indklagedes hjemmeside, hvoraf priserne fremgår.
 Klager gør gældende, at det, at indklagede har lavet en rundspørge, ikke betyder, at indklagede ikke skal overholde ligestillingsloven.
 Klager bestrider, at indklagedes dresscode for kvinder stiller større krav end for mænd, og henviser til, at der på indklagedes hjemmeside står, at "Alt lige fra almindeligt pænt lingeri kan bruges".
 Klager opfordrer indklagede til at klage til Ligebehandlingsnævnet, hvis de har kendskab til sager, hvor der ikke er ligestilling med hensyn til løn mellem mænd og kvinder.
 Klager gør endvidere gældende, at indklagede har en lavere entrépris for at lokke kvindelige gæster til swingerklubben og herved gøre den mere attraktiv for mænd.
 Klager ønsker, at indklagede skal ændre sine entrépriser, så de bliver ens for mænd og kvinder.
 Indklagede bekræfter, at de har forskellige medlems- og entrépriser for mænd og kvinder.
 Indklagede begrunder blandt andet de forskellige priser i en rabatordning, som efter deres overbevisning ikke er i strid med lovgivningen.
 Indklagede mener, at de bør ligestilles med butikker og lignende, der har lov til at yde rabat begrundet i eksempelvis fagområde, alder mv.
 Indklagede oplyser, at en rundspørge i klubben har vist, at de fleste mandlige gæster synes, at prisforskellen er i orden.
 Indklagede henviser til, at der ikke er ligestilling på arbejdsmarkedet i forhold til løn, og at især single kvinder ikke har de samme penge til rådighed til fornøjelser som mænd.
 Indklagede henviser endvidere til, at deres dresscode kræver mere for kvinder end for mænd, og at de har et forbrug for mænd til kondomer.
 Indklagede henviser yderligere til, at det er deres overbevisning, at 99 % af klubbens gæster ønsker at beholde de forskellige priser.
Indklagede henviser endeligt til, at ingen mænd vil besøge swingerklubber, hvis der ikke er så mange kvinder tilstede.
Indklagede gør i den forbindelse gældende, at såfremt nævnet kommer frem til, at priserne er i strid med loven, vil det betyde, at branchen ikke kan eksistere.
Ligebehandlingsnævnets bemærkninger og konklusion Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.
Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.
 Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.
 Ligebehandlingsnævnet finder, at indklagede har handlet i strid med ligestillingsloven, ved at have forskellige medlems- og entrépriser for mænd og kvinder til swingerklubben.
 Klager får derfor medhold i sin klage.
Godtgørelse Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.
Indklagede skal herefter betale 2.500 kr. til klager med procesrente fra den 27. november 2011, hvor sagen blev indbragt for Ligebehandlingsnævnet.
Beløbet skal betales inden 14 dage.
Det var også muligt at købe et VIP medlemskab.
Med et VIP Medlemskab havde man ubegrænset adgang til klubben onsdag, torsdag, fredag, lørdag og søndag, uden at skulle betale hverken gæstekort eller entrépris.
 Prisen for et VIP medlemskab var på tidspunktet for klagens indgivelse:
 1 års VIP medlemskab:
 Par: 5000 kr.
 Single mænd: 5000 kr.
 Single pige: 2000 kr.
 6 måneders medlemskab:
 Par: 3000 kr.
 Single mand: 3000 kr.
 Single pige: 1200 kr.
Swingerklubben har efterfølgende ændret sine åbningstider, så den nu kun har åbent torsdag, fredag og lørdag samt på udvalgte søndage.
Priserne for at komme i klubben har ikke ændret sig.
