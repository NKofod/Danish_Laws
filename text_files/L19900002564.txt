Ved noteveksling i New Delhi den 23. februar og den 20. marts 1989 er der indgået en overenskomst mellem Danmark og Indien, ifølge hvilken den danske regering inden for et beløb af 166,7 millioner kroner yder støtte til udvikling af telekommunikationssektoren i Indien.
Det omhandlede projekt vil, ud over at støtte den indiske regerings planer  

 for installering af moderne telekommunikationsudstyr af en høj kvalitet,  

 sikre, at Departementet for Telekommunikation får mulighed for at gennemføre  

 sine planmål, herunder specielt etablering af et landsdækkende telefonnet,  

 som også vil give landbefolkningen adgang til telefoner.
Projektet vil ved  

 etablering af en lokal produktion af optiske fibre og transmissionsudstyr  

 endvidere reducere behovet for fremmed valuta til udvikling af  

 telekommunikationssektoren.
 Projektet forventes gennemført i løbet af 51/2 år.
