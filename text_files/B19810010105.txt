 I medfør af § 66, stk. 5, i lov nr. 681 af 23. december 1975 om  

 arbejdsmiljø som ændret senest ved lov nr. 247 af 8. juni 1979 godkender  

 arbejdsministeren følgende:
Formål og opgaver § 1.  Arbejdsmiljørådets formål er at give  

 arbejdsmarkedets parter medindflydelse på indsatsen for et sikkert og sundt  

 arbejdsmiljø.
 § 2.  Arbejdsmiljørådet har følgende opgaver:
 Stk. 2.  Arbejdsmiljørådet er arbejdsmiljøfondets  

 øverste myndighed og godkender fondets budget, regnskab og arbejdsplan.
Sammensætning § 3.  Arbejdsmiljørådet består af en formand, 12  

 repræsentanter for de ansatte, 10 repræsentanter for arbejdsgiverne, en læge  

 og en videnskabelig medarbejder ved Danmarks tekniske højskole.  

 Arbejdsministeren udnævner rådets formand og øvrige medlemmer og  

 stedfortrædere for disse.
Stk. 2.  Af repræsentanterne for de ansatte skal 3  

 repræsentere industri og transport, 2 håndværk, 2 landbrug, 1 handel, 1 de  

 tekniske funktionærer, 1 de merkantile funktionærer og 2 de offentligt  

 ansatte.
Af repræsentanterne for arbejdsgiverne skal 3 repræsentere industri  

 og transport, 2 håndværk, 2 landbrug, 1 handel og 2 det offentlige.
Stk. 3.  Repræsentanterne og stedfortræderne indstilles  

 af de mest repræsentative organisationer inden for hver gruppe.
En af  

 repræsentanterne for arbejdsgiverne indstilles dog af finansministeren, og en  

 indstilles af Amtsrådsforeningen i Danmark, Kommunernes Landsforening,  

 Københavns kommune og Frederiksberg kommune i fællesskab.
Lægen og en  

 stedfortræder for denne indstilles af sundhedsstyrelsen.
Den videnskabelige  

 medarbejder ved Danmarks tekniske højskole indstilles af denne, og det samme  

 gælder stedfortræderen.
 Stk. 4.  Eventuelle tvivlsspørgsmål, herunder om hvilke  

 organisationer, der er de mest repræsentative, afgøres af arbejdsministeren.
 § 4.  I formandens forfald fungerer rådets teknisk  

 eller medicinsk sagkyndige efter anciennitet som formand.
 § 5.  Medlemmerne og stedfortræderne udnævnes for en  

 periode af 6 år.
 Stk. 2.  Udnævnelse af nye medlemmer og stedfortrædere i  

 løbet af 6 årsperioden gælder for den resterende del af perioden.
 § 6.  Arbejdsministeriet, arbejdstilsynet,  

 sikringsstyrelsen og miljøstyrelsen deltager hver med en repræsentant uden  

 stemmeret i arbejdsmiljørådets møder.
 § 7.  Ved behandling af spørgsmål om arbejdsmiljøet i  

 Grønland tiltrædes rådet af 2 medlemmer, hvoraf een skal være repræsentant  

 for de grønlandske arbejdsgiverforeninger og een repræsentant for grønlandsk  

 arbejdersammenslutning.
Forretningsgang § 8.  Der afholdes normalt rådsmøde 11 gange årligt,  

 og i øvrigt efter formandens bestemmelse.
§ 9.  Indkaldelse med dagsorden skal normalt udsendes  

 senest 7 arbejdsdage før mødet og skal angive de sager, der kommer til  

 behandling.
Senest samtidig med dagsorden skal der for medlemmerne foreligge  

 det materiale, der skønnes nødvendigt for behandlingen i rådet.
 Stk. 2.  Forud for behandlingen af sager om  

 arbejdsmiljøet i Grønland skal de grønlandske medlemmer indkaldes med  

 passende varsel.
Stk. 3.  En tillægsdagsorden skal normalt udsendes  

 senest 5 arbejdsdage før mødet.
Sager, optaget på en tillægsdagsorden, kan af  

 ethvert medlem begæres udsat.
 § 10.  Formanden leder møderne.
Stk. 2.  Under forhandlingerne har ethvert af  

 medlemmerne og de tilforordnede, jfr. § 6, ret til at begære ordet samt til  

 at begære sagen udsat på nærmere forhandling m. v.
Formanden kan fastsætte  

 frist for den afsluttende behandling af en udsat sag.
 Stk. 3.  Rådet kan indhente erklæringer fra sagkyndige  

 og iværksætte undersøgelser til brug for sit arbejde, herunder foretage  

 besigtigelse af arbejdssteder m. v.
§ 11.  Rådets indstillinger til arbejdsministeren og  

 direktøren for arbejdstilsynet skal indeholde oplysning om de ansattes og  

 arbejdsgivernes repræsentanters standpunkt til sagen.
Endvidere bør formanden  

 redegøre for sin stilling.
Det samme gælder rådets teknisk og medicinsk  

 sagkyndige, hvis sagen giver særlig anledning til det.
Stk. 2.  Afstemninger i rådet eller i dets udvalg  

 anvendes i procedurespørgsmål, i spørgsmål vedrørende arbejdsmiljøfondet,  

 jfr. lovens § 68, stk. 7, samt hvis et medlem ønsker det.
I disse tilfælde  

 træffes beslutning ved almindeligt stemmeflertal.
Ved stemmelighed gør  

 formandens stemme udslaget.
 Stk. 3.  I tvivlstilfælde afgør formanden, om der  

 foreligger et procedurespørgsmål.
 § 12.  Formanden foranlediger rådets indstillinger og  

 afgørelser udfærdiget i overensstemmelse med de skete vedtagelser og  

 underskriver disse på rådets vegne.
 Stk. 2.  Der udarbejdes et resumee efter hvert rådsmøde.
Udvalg § 13.  Rådet nedsætter et planlægningsudvalg, der  

 behandler principielle spørgsmål, henvist af rådet.
Udvalget kan endvidere  

 efter formandens beslutning forberede betydende sager til behandling i rådet.  

 Udvalget består af 2 medlemmer, der repræsenterer LO, 1 medlem, der  

 repræsenterer FTF, 1 medlem, der repræsenterer AC, 1 medlem, der  

 repræsenterer de private arbejdsgivere, 1 medlem, der repræsenterer de  

 kommunale arbejdsgivere, 1 medlem, der repræsenterer de statslige  

 arbejdsgivere og 1 medlem, der repræsenterer arbejdsledere, alle udpeget af  

 og blandt rådets medlemmer.
Endvidere er den teknisk sagkyndige og den  

 medicinsk sagkyndige medlemmer.
Arbejdstilsynets og arbejdsministeriets  

 repræsentanter deltager i møderne.
Formandsskabet for udvalget varetages af  

 rådets formand.
 § 14.  Rådet kan nedsætte stående udvalg og udpege  

 medlemmer til disse også uden for rådets medlemskreds.
 Stk. 2.  Udvalgene bør være repræsentativt sammensat og  

 kan om nødvendigt tilkalde særligt sagkyndige.
 Stk. 3.  Formandsskabet for udvalgene varetages af  

 rådets formand, af den medicinsk sagkyndige eller den teknisk sagkyndige  

 eller den, rådets formand udpeger hertil.
Stk. 4.  Udvalgene afgiver indstilling til rådet i de  

 forelagte sager.
Formanden kan fastsætte frister herfor.
Der udarbejdes et  

 resumee efter hvert møde.
 § 15.  Rådet kan nedsætte arbejdsudvalg og udpege  

 medlemmer til disse også uden for rådets medlemskreds.
Stk. 2.  Udvalgene bør være repræsentativt sammensat og  

 kan om nødvendigt tilkalde særligt sagkyndige.
Rådets formand udpeger formand  

 for arbejdsudvalg og kan fastsætte frist for arbejdets færdiggørelse.
 Stk. 3.  Udvalgsarbejdet afsluttes med en skriftlig  

 beretning til rådet.
Andre bestemmelser § 16.  Oplæg til den i § 2, stk. 1, nr. 6, nævnte  

 indstilling om udviklingen inden for arbejdsmiljøområdet udarbejdes af  

 direktøren for arbejdstilsynet og forelægges for rådet senest med udgangen af  

 april kvartal.
 Stk. 2.  Arbejdsmiljørådet skal senest i rådets  

 septembermøde have forelagt arbejdsmiljøfondets arbejdsplan og budget for det  

 kommende kalenderår til godkendelse.
Stk. 3.  Branchesikkerhedsrådenes årsberetninger afgives  

 til arbejdsmiljørådet senest 1. april.
Disse beretninger behandles sammen med  

 de i stk. 1 og 2 nævnte planer m. v.
 Stk. 4.  Rådet afgiver senest med udgangen af oktober  

 måned sin samlede indstilling til arbejdsministeren om det i stk. 1-3 nævnte  

 materiale.
 § 17.  Rådets medlemmer, tilforordnede, sekretærer  

 samt udvalgsmedlemmer og sagkyndige uden for rådets medlemskreds har  

 tavshedspligt efter straffelovens § 152 og § 264 b.
§ 18.  Rådets sekretariatsforretninger varetages af to  

 sekretærer fra henholdsvis arbejdsministeriet og direktoratet for  

 arbejdstilsynet.
Der kan stilles yderligere sekretærbistand til rådighed for  

 udvalg.
 Stk. 2.  Rådet antager i øvrigt den kontormedhjælp, som  

 skønnes fornøden.
 § 19.  Bekendtgørelsen træder i kraft den 1. april  

 1981.
 Stk. 2.  Samtidig ophæves bekendtgørelse nr. 642 af 23.  

 december 1977.
