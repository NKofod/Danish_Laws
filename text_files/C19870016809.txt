1. Indledning Hermed udsendes vejregler for afmærkning af vejarbejder, udarbejdet af  

 Vejdirektoratet, Vejregeludvalget, januar 1987.
 Vejreglerne er udarbejdet i medfør af § 6 i lov om offentlige veje  

 (lovbekendtgørelse nr. 368 af 6. august 1985) og § 24, stk. 3, i lov om  

 private fællesveje (lovbekendtgørelse nr. 370 af 6. august 1985) i samarbejde  

 med Justitsministeriet i medfør af færdselslovens § 95, stk. 4. Regler, der  

 angår arbejdsmiljøet for dem, der arbejder på eller ved vejen, er udarbejdet  

 i medfør af arbejdsmiljøloven (lov nr. 681 af 23. december 1975) og i  

 samarbejde med Arbejdsministeriet.
 Reglerne gælder alle vejarbejder, hvad enten det er en vejbestyrelse eller  

 andre, der i medfør af vejlovgivningen har eller får tilladelse til at udføre  

 sådanne arbejder, og uanset om arbejdet udføres i eget regi eller af en  

 entreprenør.
 I vejreglerne indgår de bestemmelser, der er fastsat i Ministeriet for  

 Offentlige Arbejders cirkulæreskrivelse af 30. januar 1979 om afmærkning af  

 vejarbejder af hensyn til blinde og svagtseende, og denne skrivelse ophæves  

 hermed.
 De vejtekniske regler supplerer bestemmelserne i justitsministeriets  

 bekendtgørelse om vejafmærkning af 22. april 1977 og Justitsministeriets  

 cirkulære om vejafmærkning af 14. oktober 1977 for så vidt angår disses  

 bestemmelser om afmærkning af vejarbejder.
 De arbejdsmiljømæssige bestemmelser supplerer bestemmelserne i  

 Arbejdsministeriets bekendtgørelser om virksomhedernes sikkerheds og  

 sundhedsarbejde af 10. august 1978, bekendtgørelse om projekterendes og  

 rådgivendes pligter m.v. af 5. oktober 1978 samt bekendtgørelse om arbejdstøj  

 og personlige værnemidler af 29. januar 1979. De arbejdsmiljømæssige  

 anvisninger opfylder kun arbejdsmiljølovgivningens krav for så vidt angår  

afmærkning af vejarbejder . Anvisningerne omhandler således ikke  

 arbejdsmiljølovens krav til f.eks. arbejdets udførelse, herunder arbejdets  

 udførelse inden for afmærkningen, eller arbejdsstedets indretning.
 Vejreglerne indeholder regler for afmærkning af vejarbejder, herunder  

 bl.a. omfang, opsætning, kontrol og nedtagning af afmærkning.
 Der er i vejreglen beskrevet, hvilket materiel der skal anvendes samt  

 dettes udformning og placering.
 Endvidere gives bestemmelser om afmærkning af kontinuerligt kørende  

 vejarbejde og vejarbejde af kortere varighed.
 Endelig er vejreglens tekst om afmærkning af vejarbejder af længere  

 varighed anskueliggjort i en række tegningseksempler.
 For overskuelighedens skyld medtager vejreglen tekstafsnit fra  

 færdselsloven, Justitsministeriets bekendtgørelse og cirkulære om  

 vejafmærkning samt arbejdsmiljøloven.
 Der er ved reglernes udarbejdelse lagt vægt på, at reglerne skal kunne  

 danne grundlag for etablering af en ensartet og trafiksikker afmærkning af  

 vejarbejder samt et sikkert arbejdsmiljø for dem, der arbejder på eller ved  

 vejen.
Vejreglerne indeholder en række bestemmelser, der er bindende ved  

 udførelse af vejarbejder på offentlige veje.
Reglerne er dog først bindende  

 for arbejder på kommuneveje fra 1. januar 1991, jf.  

 ikrafttrædelsesbestemmelserne i afsnit 5, stk. 3. De bindende regler kan  

 kun fraviges efter forud indhentet tilladelse fra Ministeren for Offentlige  

 Arbejder .
Endvidere indeholder reglerne anvisninger, der angiver, hvorledes  

 arbejdsmiljølovens bestemmelser kan opfyldes.
Andre fremgangsmåder kan  

 anvendes, forudsat de efter Arbejdstilsynets skøn er lige så sikkerheds- og  

 sundhedsmæssige forsvarlige.
Vejreglen indeholder endvidere retningslinier og vejledninger.
Disse  

 bestemmelser kan fraviges af vejbestyrelserne.
 Yderligere eksemplarer af vejreglerne kan fås ved henvendelse til  

 Vejdirektoratet, Vejregelsekretariatet, Havnegade 27, postboks 2169, 1016  

 København K, tlf. 01 18 62 66.
De efterfølgende bestemmelser er bindende vejregler ved arbejder på  

 offentlige veje.
Bestemmelserne i pkt. 2.1, stk. 1, 2.7, 3.2.3, stk. 2, 3.3,  

 stk. 2, 3.4.9 og 4.2.5, stk. 4, er anvisninger i medfør af arbejdsmiljøloven.
2. Almindelige bestemmelser 2.0 Definition Ved vejarbejde forstås her alle arbejder, som foregår på vejarealet, samt  

 arbejder under, over eller uden for vejarealet, som medfører større eller  

 mindre indskrænkning i trafikkens normale bevægelsesfrihed, eller som  

 nødvendiggør større agtpågivenhed eller hensyntagen fra trafikanternes side.  

 Vejarbejde kan være stationært eller bevægeligt.
 Ved stationært vejarbejde forstås vejarbejder af længere varighed  

 på samme sted (normalt mere end 1 arbejdsdag). Stationært vejarbejde afmærkes  

 i henhold til bestemmelserne i afsnit 2 og 3.
 Ved bevægeligt vejarbejde forstås såvel kontinuerligt kørende vejarbejde  

 som vejarbejde af kortere varighed (maksimalt 1 arbejdsdag) på samme sted.
Kontinuerligt kørende vejarbejde omfatter græsslåning, fejning, snerydning  

 med maskine, saltning samt arbejder der kan sidestilles hermed.
Kontinuerligt  

 kørende vejarbejde afmærkes i henhold til bestemmelserne i afsnit 4.1.
 Arbejder af kortere varighed afmærkes i henhold til bestemmelserne  

 i afsnit 2.1, stk. 1, 2.7, 3.2.4, 3.3, 3.4 og 4.2, medmindre særlige forhold  

 gør det påkrævet, at arbejdet Afmærkes som stationært vejarbejde.
2.1. Afmærkningsplan Et arbejdsområde skal afmærkes effektivt langs de trafikerede sider.
Valg  

 og placering af kant- og baggrundsafmærkning og supplerende anlægsmæssige  

 foranstaltninger skal i hvert tilfælde foretages under hensyn til arbejdets  

 art og varighed samt plads- og trafikforhold, dvs. trafikkens art, intensitet  

 og hastighed, fri kørebanebredde m.v.
Stk. 2.  Inden et vejarbejde igangsættes, skal der  

 foreligge en plan for afmærkningen af vejarealet.
Denne plan skal være  

 godkendt af vejbestyrelsen.
Ved pludselig opstået skade på vej og ved uopsættelige  

 ledningsreparationer, jf. lov om offentlige veje, § 106, stk. 4, og lov om  

 private fællesveje, § 50, stk. 2, kan den fornødne afmærkning foretages uden  

 forud godkendelse.
Vejbestyrelsen underretter snarest om forholdet.
Stk. 3.  for visse mindre arbejder kan der indgås en  

 aftale een gang for alle mellem vejmyndigheden og ledningsejer/entreprenør om  

 afmærkning efter nærværende bestemmelser.
Vejmyndigheden bør ved jævnlige  

 tilsyn kontrollere, at aftalen overholdes.
2.2 Fri bredde Er den fri bredde forbi et stationært vejarbejde mindre end 3 m, for  

 mindre betydende veje 2,5 m, skal vejen lukkes (eventuelt kun for visse  

 trafikanter), og omkørsel etableres.
2.3 Fri højde Begrænsning af den fri højde bør kun anvendes i de tilfælde, hvor en total  

 lukning af vejen vil medføre urimelige gener for trafikanterne, eller andre  

 løsninger vil medføre urimelige merudgifter for bygherren.
2.4 Forvarsling Hvor afmærkningen på grund af vejens tracee ikke giver den nødvendige  

 varsling, skal der foretages supplerende forvarsling, således at  

 trafikanterne i rimelig afstand bliver opmærksom på vejarbejdet.
 Stk. 2.  Ved rimelig afstand regnes normalt 2 gange  

 længden af stopsigt forud for begrænsningen af kørebane (jf. vejregler for  

 afmærkning på kørebanen).
2.5 Færdselsregulering 2.5.1 Præference Præference B 18 og B 19 »Hold tilbage for modkørende« og  

 »Modkørende færdsel skal holde tilbage« må kun anvendes, når  

 arbejdsområdet er kortere end 100 m, og den fri bredde er mellem 3 og 4,5 m,  

 ved mindre betydende veje mellem 2,5 og 3,5 m, og når der fra det sted, hvor  

 tavlen er opsat, er fri oversigt inden for en afstand, der er dobbelt så stor  

 som længden af den smalle strækning.
2.5.2 Signalregulering 2.5.2.1 Generelt Signalregulering (gadesignaler eller tegngivning) skal benyttes, når  

 kravene til præference ikke er opfyldt.
2.5.2.2 Gadesignaler Regulering med gadesignaler etableres ved hjælp af mindst 2 gadesignaler  

 (et ved hver ende af arbejdsområdet). Signalerne skal fungere efter  

 principperne for almindelige gadesignaler, jf. vejregler for signalanlæg.
Stk. 2.  Gadesignalerne skal være i drift hele døgnet  

 med undtagelse af det tidsrum, hvori en eventuel regulering med tegngivning  

 benyttes.
Når dette er tilfældet, skal signalerne tildækkes eller fjernes.
2.5.2.3 Tegngivning Regulering med tegngivning udføres af 2 personer (en i hver ende af  

 arbejdsområdet), som ud over den personlige afmærkning, jf. afsnit 3.4.15,  

 skal udstyres med et signalflag, signalskilt eller signallygte, fig. 1 a og 1  

 b.
Hvis de ikke kan se hinanden, skal de også forsynes med telefon- eller  

 radioforbindelse.
 Stk. 2.  Der skal vises rødt flag, skilt eller lygte med  

 rødt lys mod den trafikant, som skal stoppe, og der kan vises grønt mod den,  

 som må køre.
 Stk. 3.  I lygtetændingstiden skal signalet gives med  

 rødt henholdsvis grønt lys.
2.6 Forhold til eksisterende afmærkning Den del af den eksisterende afmærkning (især hastighedsbegrænsninger), som  

 ikke skal gælde under vejarbejdet, skal fjernes eller tildækkes effektivt for  

 at undgå at vildlede eller forvirre trafikanterne.
Det er dog ikke nødvendigt  

 at fjerne hvid længde- og pilafmærkning, når denne klart annulleres med gul  

 afmærkning på kørebanen.
Vejvisningen skal bringes i overensstemmelse med den  

 midlertidige situation.
2.7 Forhold før arbejdet påbegyndes Afmærknings- og afspærringsmateriel skal være placeret i fuldt omfang, før  

 arbejdet påbegyndes.
2.8. Arbejdstids ophør I perioder, hvor der ikke arbejdes i arbejdsområdet (bortset fra  

 frokostpauser og lignende), skal den del af afmærkningen, som ikke er  

 nødvendig, fjernes (tildækkes, drejes) for at mindske generne for trafikken  

 og for at opretholde respekten for den øvrige afmærkning.
2.9. Kontrol og vedligeholdelse af afmærkning Afmærkningen skal kontrolleres og vedligeholdes mindst 2 gange pr.  

 arbejdsdag og mindst 1 gang på øvrige dage.
2.10 Nedtagning Al vejarbejdsafmærkning skal fjernes umiddelbart efter vejarbejdets  

 afslutning.
3. Anvendelse af afmærknings- og afspærringsmateriel 3.1 Oversigt over den anvendte afmærkning m.v.
Vejarbejder afmærkes med Stk. 2.  Afmærkningen kan suppleres med forskellige  

 anlægsmæssige foranstaltninger, herunder trafikværn, harmonikabomme samt  

 færdselssøm, ligesom den kan anbringes på en tavlevogn (mobil afspærring).
3.2 Materiel til afgrænsning af arbejdsområdet 3.2.1 Begrænsningslinie Begrænsningslinie anvendes til gradvis indsnævring af kørebanen.
Linien  

 etableres ved hjælp af »Kantafmærkningsplader« N 42 eller  

 »Markeringskegler« N 44.
 Stk. 2.  Hvis der anvendes markeringskegler, skal der  

 suppleres med en »Påbudt passage« D 15.
 Stk. 3.  Mindst på hveranden  

 kantafmærkningsplade/markeringskegle opsættes et gult blinksignal.
3.2.2 Tværafspærring Tværafspærring på kørebanen anvendes, hvor der ikke anvendes  

 begrænsningslinie.
Tværafspærring etableres ved hjælp af  

 »Spærrebom« O 43 forsynet med mindst 2 gule blinksignaler.
 Gult blinksignal anvendes dog ikke på tværafspærring, når der samtidig  

 anvendes midlertidigt gadesignal til regulering af trafikken.
 Stk. 2.  På veje med ringe og langsom trafik (boligveje  

 og lignende) kan der anvendes »Spærrebom« O 45 forsynet med mindst  

 2 markeringslygter.
 Stk. 3.  Retningspil O 41 anvendes kun som  

 tværafspærring, hvor trafikanterne skal foretage en væsentlig  

 retningsændring.
 Stk. 4.  Tværafspærring på cykelsti og fortov etableres  

 ved hjælp af »Spærrebom« O 45 eller harmonikabom forsynet med  

 mindst 2 markeringslygter, medmindre afmærkningen er tilstrækkelig belyst.
3.2.3 Længdeafspærring Længdeafspærring anvendes til adskillelse mellem færdselsareal og  

 arbejdsområde.
Længdeafspærring mellem motorkørende og arbejdsområde  

 etableres ved hjælp af »Kantafmærkningsplader« N 42 eller  

 »Markeringskegler« N 44. Hvis afmærkningen er tilstrækkelig belyst,  

 kan længdeafspærringen etableres ved hjælp af »Spærrebom« O 45.
Stk. 2.  Denne længdeafspærring skal placeres således,  

 at der er en fri afstand på normalt mindst 1 m fra det egentlige arbejdssted  

 til afspærringen.
Materialer, redskaber m.v. må ikke placeres på dette  

 friområde.
 Stk. 3.  Længdeafspærring mellem cykelsti/fortov og  

 arbejdsområde etableres ved hjælp af »Markeringskegler« N 44 eller  

 »Spærrebom« O 45 og forsynes med en »Markeringslygte« N  

 46 for hver 10 m, medmindre afmærkningen er tilstrækkelig belyst.
3.2.4 Særlig afmærkning for blinde og svagtseende På steder, hvor blinde og svagtseende sædvanligvis færdes, skal der  

 foretages en særlig afmærkning af vejarbejde på fortove og gangstier samt på  

 de færdselsarealer, som fodfængerne midlertidigt bliver henvist til at  

 benytte.
 Stk. 2.  På de sider af arbejdsstedet, der er beliggende  

 ind mod arealer, hvor fodgængere færdes, samt ved enderne af arbejdsstedet  

 opsættes 2 stk. »Spærrebom« O 45 parallelt med underkanterne  

 henholdsvis 10-20 og 70-80 cm over gangniveau.
Stk. 3.  Spærrebommene opsættes således, at de kan tåle  

 mindre stød uden at ændre stilling.
Hvor der er udgravninger, skal de være  

 anbragt således, at de forhindrer, at fodgængerne falder i udgravningerne.
3.3 Generelle krav til det anvendte afmærknings- og afspærringsmateriel Afmærknings- og afspærringsmateriel, der anvendes ved vejarbejder, skal  

 være udført hensigtsmæssigt og have den til anvendelsen nødvendige styrke,  

 holdbarhed og standsikkerhed.
 Stk. 2.  Stabiliserende fod og eventuel ballast skal  

 være udført sådan, at den ikke medfører yderligere fare ved påkørsel.
 Stk. 3.  Belysning af afmærkning må ikke opstilles, så  

 den blænder trafikanterne.
3.4 Specielle krav til det anvendte afmærknings- og afspærringsmateriel 3.4.1 Færdselstavler Ved stationære vejarbejder skal højden til underkant af nederste  

 færdseltavle/undertavle være mindst 1 m.
 Stk. 2.  På motorveje anvendes C 55 »lokal  

 hastighedsbegrænsning« (90 km/t) og alle tavler før denne i  

 overstørrelse.
 Stk. 3.  Tavle C 42 »Vognhøjde« skal vise den  

 frie højde minus 50 cm, f.eks.: fri højde = 4,1 m medfører tavle C 42 = 3,6  

 m).
3.4.2 Kantafmærkningsplader »Kantafmærkningsplade« N 42 opsættes på standere, således at  

 højden fra terræn til underkant af tavle er 0,5 m.
 Stk. 2. »  Kantafmærkningsplade« skal være  

 udført som angivet i figur 2.
Stk. 3.  Kantafmærkningspladernes røde og hvide felter  

 skal enten være retroreflekterende eller have retroreflekterende  

 refleksplader i felternes farve.
Reflekspladerne skal, hvor intet andet er  

 anført, have et areal på mindst 100 cm2.
Figur 2. Kantafmærkningsplade N 42 (standard og reduceret.) 3.4.3 Markeringskegler »Markeringskegler« skal have rød, fluorescerende overflade og  

 være forsynet med rød og hvid refleks som vist på figur 3.
 Stk. 2.  Afstanden mellem keglerne må ikke overstige 6 m  

 ved stationære vejarbejder.
 Stk. 3. »  Markeringskegle« i reduceret  

 størrelse må kun anvendes ved bevægelige vejarbejder og i gader med ringe  

 trafik samt i forbindelse med udførelse og vedligeholdelse af  

 længdeafmærkning på kørebanen m.m.
 Figur 3. Markeringskegle (standard og reduceret).
3.4.4 Markeringsbrikker »Markeringsbrikker« på snor skal fremtræde med både rød og hvid  

 refleks set fra begge trafikretninger.
Brikkernes indbyrdes afstand må ikke  

 overstige 0,6 m og refleksbrikkerne må hver især ikke være mindre end 50 cm2.
 Stk. 2. »  Markeringsbrikker« på snor må kun  

 anvendes som supplement til en længdeafspærring af kantafmærkningsplader  

 eller markeringskegler.
3.4.5 Markeringslygter »Markeringslygter« har fast eller blinkende hvidt lys og  

 ophænges på afmærkningen.
 Stk. 2. »  Markeringslygter« skal anvendes,  

 hvor cyklister og/eller fodgængere færdes på cykelsti eller fortov ved  

 arbejdsstedet, medmindre afmærkningen er tilstrækkelig belyst.
 Stk. 3.  Lygterne skal være placeret således, at  

 afmærkningen markeres tydeligt, uden at lyset virker blændende eller hindrer  

 trafikanternes opfattelse af færdselstavlernes oplysninger.
3.4.6 Retningspile Retningspile fastgøres i begge ender på standere, stativer eller  

 »Markeringskegler«, således at afstanden fra terræn til overkant af  

 afmærkningen er 1,0 m.
 Stk. 2.  Retningspilenes røde og hvide felter skal  

 udføres som kantafmærkningspladerne, jf. afsnit 3.4.2, stk. 3.
3.4.7 Spærrebomme Striberne på spærrebom O 43 skal pege ned imod den side, afmærkningen skal  

 passeres af motorkørende.
 Stk. 2.  Spærrebomme O 43 og O 45 fastgøres som  

 retningspile, jf. afsnit 3.4.6, stk. 1.
 Stk. 3.  Retningspilenes røde og hvide felter skal  

 udføres som kantafmærkninspladerne, jf. afsnit 3.4.2, stk. 3.
3.4.8 Harmonikabom Harmonikabom anvendes til afspærring af cykelsti eller fortov.
3.4.9 Trafikværn Trafikværn er en kraftig afspærring, enten et stålautoværn eller en 0,4 m  

 høj ubrudt barriere.
Trafikværn anvendes som tvær- og/eller længdeafspærring  

 ved arbejder på stærkt trafikerede veje, når særlige faremomenter foreligger,  

 eller når pladsen er så begrænset, at den fornødne friafstand på 1 m fra  

 arbejdsstedet til markeringen ikke kan opnås.
3.4.10 Mobil afspærring En mobil afspærring skal, når den er i funktion, være mindst 1,5 m bred og  

 forsynet med en »Spærrebom« O 45 (højde 0,5 m) med overkant 1,0 m  

 over terræn.
Den mobile afspærring skal dog have mindst samme bredde som  

 køretøjet, den er monteret på, og lygter, nummerplade m.v. må ikke være  

 skjult.
 Stk. 2.  En mobil afspærring skal endvidere have mindst  

 eet gult blinksignal over hver ende af spærrebommen og i mindst 3,0 m højde  

 over terræn, A 39 »Vejarbejde« i mindst standardstørrelse og efter  

 behov D 15 »Påbudt passage«, eventuelt i reduceret størrelse.
 Stk. 3.  Under den mobile afspærrings gule blinksignaler  

 og med underkant i mindst 2,5 m højde placeres en »Spærrebom« O 45  

 (højde 0,5 m). Denne spærrebom kan erstattes af A 39-tavle  

 »Vejarbejde« placeret med underkant mindst 2,5 m over terræn.
Stk. 4.  Ved brug på motorveje skal anvendes både  

 øverste vandrette spærrebom, lodrette spærrebomme samt A 39  

 »Vejarbejde«.
Højden til overkant af øverste spærrebom øges til 4,0  

 m, og bredden af den mobile afspærring øges til 2,0 m.
Såvel A 39  

 »Vejarbejde« som D 15 »Påbudt passage« skal være i  

 overstørrelse.
 Stk. 5.  Mobil afspærring må kun være synlig for andre  

 trafikanter, når den anvendes ved arbejdsstedet.
3.4.11 Midlertidig gul afmærkning på kørebanen Afstanden mellem en linie og en sideforhindring må ikke være mindre end  

 3,0 m.
3.4.12 Færdselssøm Færdselssøm skal være gule og forsynet med en gul refleks mod  

 kørselsretningen (dele- og kantlinier) eller to gule reflekser mod  

 kørselsretningerne (midtlinier).
 Færdselssømmene placeres med en indbyrdes afstand på 0,5-1,0 m i eller i  

 stedet for en streg.
3.4.13 Signallygte Signallygten er en lygte med rødt eller grønt konstant lys.
Lygten må kun  

 kunne vise lys i een retning og skal være indrettet således, at den kun kan  

 vise en af farverne ad gangen.
 Stk. 2.  Lyset skal have samme farve som tilsvarende  

 gadesignaler.
 Stk. 3.  Lygternes lys skal være af en sådan styrke, at  

 det ses tydeligt på en afstand af mindst 100 m.
3.4.14 Gult blinksignal Gule blinksignalers størrelse og lysstyrke skal være således, at de  

 umiddelbart kan opfattes af trafikanterne inden for en tilstrækkelig afstand.
Stk. 2. »  Gult blinksignal« Z 93 anvendes  

 ikke på afmærkning, der kun henvender sig til cyklister og fodgængere på  

 cykelsti, fortov eller andre stier.
Her anvendes i stedet hvidt  

 markeringslys.
 Stk. 3.  På blinksignaler skal der være den nødvendige  

 brugsanvisning, der mindst skal omfatte oplysning om batteritype og pæretype.
 Stk. 4. »  Gult blinksignal« opsættes mindst 1  

 m over terræn.
 Stk. 5.  Hvor blinksignal anvendes, skal det være tændt  

 hele døgnet.
 Stk. 6.  Lyset må kun rettes mod den kørselsretning, det  

 henvender sig til.
 Stk. 7.  Ved opsætning på  

 »Kantafmærkningsplader« N 42, som er anvendt til begrænsningslinie,  

 jf. afsnit 3.2.1, skal der monteres et blinksignal på den første  

 kantafmærkningsplade og derefter på hver anden, dog mindst 3 i hver  

 begrænsningslinie og således, at alle knæk i begrænsningslinien er markeret  

 med blinksignal.
Stk. 8.  På en tværafspærring, jf. afsnit 3.2.2,  

 opsættes et blinksignal i hver ende.
Er bredden større end 3 m opsættes  

 yderligere blinksignaler, således at afstanden mellem de enkelte  

 blinksignaler højst er 3 m.
3.4.15 Afmærkning af personer Personer, der ved vejarbejde befinder sig uden for det afmærkede  

 arbejdsområde, skal bære vejvest, bandoler, overtrækstøj, arbejdstøj eller  

 regntøj i orange eller gul farve.
Alle nævnte beklædningsstykker skal være  

 forsynet med hvide reflekser.
4. Bevægelige vejarbejder 4.1 Kontinuerligt kørende vejarbejder Ved anvendelse af tallerkenspredere skal tallerkenen belyses med en  

 arbejdslygte, som tændes i mørke og dårligt sigt.
Arbejdslygten må ikke kunne  

 blænde andre trafikanter.
4.2 Vejarbejde af kortere varighed på samme sted 4.2.1 Vedligehold af portaltavler og vejbelysning Udføres vedligeholdelse af vejbelysning og portaltavler ved hjælp af et  

 enkelt køretøj (lavetstige, transportabel personløfter) skal det afmærkes med  

 mindst eet gult blinksignal.
4.2.2 Opmærkning for afstribning 150 m (50 m for veje med tilladt hastighed mindre end eller lig med 60  

 km/t) før arbejdsstrækningens begyndelse opsættes i vejsiden tavle A 39  

 »Vejarbejde« med undertavle U 2 med teksten »Afstribning 150  

 (50)-xx m«, der angiver arbejdsstrækningens længde.
 Stk. 2.  Såfremt arbejdet udføres på en vej med trafik i  

 begge retninger opsættes efter samme regler A 39/U 2 for den modsatte  

 færdselsretning.
 Stk. 3.  Før og efter opmærkningsholdet placeres et gult  

 blinksignal i den linie, der opmærkes.
4.2.3 Afstribning med materiale, der ikke kræver tørretid På afstribningskøretøjer monteres, ud over det i vejreglernes afsnit 3.7  

 anførte, tavle D 15 »Påbudt passage«.
4.2.4 Afstribning med materiale, der kræver tørretid 4.2.4.1 Afmærkning for medkørende trafik 150 m (50 m for veje med tilladt hastighed mindre end eller lig med 60  

 km/t) før arbejdsstrækningens begyndelse opsættes tavle A 39  

 »Vejarbejde« med undertavle U 2 med teksten »Afstribning 0-x  

 km«, der angiver arbejdsstrækningens længde, som ikke må overstige 5 km.
 Stk. 2.  Opsættes C 51 (eller C 52) på to-sporede veje,  

 skal overhalingsforbud ophæves ved opsætning af tavle C 53 (eller C 54) eller  

 C 59.
 Stk. 3.  Ved arbejdsstrækningens begyndelse opsættes i  

 flugt med den stribe, der males, en markeringskegle i standardstørrelse  

 forsynet med tavle D 15 »Påbudt passage« oven på markeringskeglen  

 og øverst et gult blinksignal.
4.2.4.2 Afmærkning for modkørende trafik Såfremt arbejdet udføres mellem 2 vejbaner, hvor der kan komme trafik i  

 begge retninger, opsættes efter samme regler A 39/ U 2 for den modsatte  

 færdselsretning.
Såfremt forholdene kræver det, opsættes A 39/U 2 i begge  

 vejsider.
4.2.5 Udførelse og vedligeholdelse af anden afmærkning på kørebanen Ved udførelse og vedligeholdelse af anden afmærkning, f.eks. spærreflader,  

 pilafmærkning, tværafmærkning, afmærkning for standsning og parkering samt  

 tekst og symboler, opsættes »mobil afspærring« foran arbejdsstedet.
 Stk. 2.  I stedet for »mobil afspærring« kan  

 der opsættes spærrebomme.
 Stk. 3.  Spærrebomme forsynes med gult blinksignal, jf.  

 afsnit 3.4.14 og forvarsles med A 39 »Vejarbejde«.
 Stk. 4.  I følgende situationer skal der uanset  

 varigheden afmærkes som stationært vejarbejde:
4.2.6 Lappearbejder Lappearbejder afmærkes som beskrevet i afsnit 4.2.5 om »Udførelse og  

 vedligeholdelse af anden afmærkning på kørebanen«.
4.2.7 Maskinudlægning af asfaltbelægninger 150 m (50 m inden for tættere bebygget område, hvor den tilladte hastighed  

 er 60 km/t eller derunder) før arbejdsstrækningens begyndelse opsættes tavle  

 A 39 »Vejarbejde« med undertavle U 2 med teksten  

 »Asfaltarbejder 0-x km«, der angiver arbejdsstrækningens længde.  

 Denne må ikke overstige 5 km.
 Stk. 2.  Opsættes C 51 (eller C 52) på to-sporede veje,  

 skal overhalingsforbud ophæves ved opsætning af C 53 (eller C 54) eller C 59.
 Stk. 3.  På motorveje og andre større veje afmærkes  

 maskinudlæg og asfaltbelægninger som stationære vejarbejder.
 Stk. 4.  Såfremt der ikke ønskes færdsel umiddelbart før  

 og efter det sted, der arbejdes, afmærkes ligeledes som stationært  

 vejarbejde.
4.2.8 Opmåling Ved opmålingsarbejder på kørebanen kræves som minimum, at de personer, som  

 færdes på kørebanen, bærer advarselsbeklædning, og at der opsættes tavle A 39  

 »Vejarbejde«, eventuelt med undertavle »Opmåling x-xx m«.
 Stk. 2.  Hvis der skal foretages mange målinger inden  

 for et mindre område på motorvej og øvrige veje med intens trafik, afmærkes  

 som ved stationært vejarbejde, eller der opsættes mobil afspærring før  

 opmålingsområdet, jf. vejreglernes afsnit om »Vedligeholdelse af  

 belysning og portaltavler«, pkt. c.
 5. Ikrafttræden m.v.
 Cirkulæret træder i kraft den 1. november 1987.
 Stk. 2.  Eksisterende afmærkningsmateriel skal bringes i  

 overensstemmelse med nærværende cirkulære senest den 1. november 1988.
 Stk. 3.  Indtil 1. januar 1991 er reglerne kun  

 vejledende for afmærkning af vejarbejder på kommuneveje.
