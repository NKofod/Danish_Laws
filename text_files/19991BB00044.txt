Fremsat den 23. november 1999 af  

 Keld Albrechtsen (EL) og Søren Kolstrup (EL) Forslag til folketingsbeslutning om ændring af EU s udsætningsdirektiv Idet Folketinget opfordrer regeringen til at arbejde for  

 et permanent moratorium i EU for godkendelse af udsætninger i  

 miljøet af genmodificerede organismer, opfordrer Folketinget  

 regeringen til at stemme imod EU-Kommissionens forslag til ændring af  

 direktiv 90/220/EØF om udsætning i miljøet af genetisk  

 modificerede organismer, hvis ikke følgende punkter i  

 direktivforslaget ændres:
 Et mindretal af medlemslandene skal ikke kunne godkende en tilladelse  

 til markedsføring af genetisk modificerede organismer.
 Der må ikke indføres en forenklet godkendelsesprocedure  

 for organismer, der blot »svarer til« andre udsætninger.
 Det må ikke være muligt at flytte kompetence fra  

 udsætningsdirektivet over i anden lovgivning, som benytter  

 udemokratiske komitéprocedurer.
Bemærkninger til forslaget Efter Enhedslistens opfattelse bør  

 Danmark arbejde for et permanent moratorium for godkendelse af  

 udsætning af genetisk modificerede organismer (GMO'ere) i  

 miljøet.
 Set i lyset af denne målsætning er der behov  

 for et langt mere restriktivt forhandlingsmandat til den danske regering i  

 sagen om forslag til ændring af direktiv 90/220/EØF om  

 udsætning i miljøet af genetisk modificerede organismer.  

 Regeringens forhandlingsmandat åbner mulighed for, at det ændrede  

 direktiv medfører hurtig godkendelse af stribevis af GMO'ere, hvilket  

 naturligvis strider mod ideen om et moratorium.
Endvidere har situationen ændret sig, siden  

 Folketinget den 19. maj 1999 behandlede redegørelse nr.
UF 2 om  

 ændring af direktiv 90/220/EØF om udsætning i  

 miljøet af genetisk modificerede organismer. (Folketingstidende  

 1998-99, forhandlingerne s. 6683 og 6760). Komitéprocedurerne er  

 således ændret substantielt, hvilket beskrives nedenfor.
 Skal det have en effekt, at Danmark sammen med 4 andre  

 lande støtter et moratorium for godkendelser af genmodificerede  

 afgrøder, indtil et nyt forbedret udsætningsdirektiv er  

 vedtaget, må det nye direktiv være afgørende forbedret  

 på de kritiserede punkter.
Ændrede komitéprocedurer Den nuværende komitéprocedure IIIa er blevet  

 kritiseret, fordi den gør det muligt for Kommissionen at få en  

 markedsføringstilladelse godkendt med et enkelt lands stemmer.  

 Direktivforslaget indeholder en ændret komitéprocedure;  

 alligevel vil det stadig være muligt for et mindretal at vedtage en  

 markedsføringstilladelse.
Det er igennem hele debatten blevet  

 hævdet, at udsætningsdirektivet kommer til at indeholde en  

 komitéprocedure IIIb, hvor et almindeligt flertal kan blokere for en  

 markedsføringstilladelse.
Denne komitéprocedure er imidlertid  

 blevet ændret.
Tidligere betød proceduren, at et simpelt flertal  

 kunne forhindre vedtagelsen af en markedsføringstilladelse.
Det er  

 ændret til, at der kræves et kvalificeret flertal for at  

 forhindre en tilladelse.
Det er med de gældende stemmefordelinger  

 ensbetydende med, at 3 store lande kan trumfe en vedtagelse igennem, fordi  

 det kræver 26 stemmer ud af 87 i Ministerrådet at forhindre et  

 kvalificeret flertal.
 Det betyder, at et land ikke længere kan bestemme  

 over de resterende 14 lande, men 3 lande kan bestemme over de 12 andre lande.  

 Dermed er det fremsatte ændringsforslag til udsætningsdirektivet  

 ikke blevet ændret afgørende på dette væsentlige  

 punkt, idet proceduren stadig er udemokratisk.
Regeringen har forsøgt at få forhindret, at  

 komitéprocedure IIIb blev forringet, men har kun opnået at  

 få en udtalelse fra Kommissionen om, at man vil forsøge at  

 undgå en sådan situation, hvor et flertal tromles ned.
Hvis man  

 ikke vil bruge proceduren, hvorfor så overhovedet indføre  

 den? Konsekvenser for udsætningsdirektivet Den forenklede godkendelsesprocedure for genmodificerede  

 afgrøder, som »svarer til« godkendte afgrøder, er  

 uhensigtsmæssig.
Det er et faktum, at afgrøder med samme  

 egenskaber indsplejset udmærket kan opføre sig forskelligt,  

 når de indsplejsede gener enten ikke er identiske, eller når de  

 er indsplejset på forskellige steder i genomet.
Den reducerede  

 godkendelsesprocedure vil sætte turbo på godkendelserne med  

 tilsvarende forringelse af de videnskabelige undersøgelser.
Der er i direktivforslaget åbnet for, at betydelige  

 dele af direktivet kan flyttes til anden lovgivning.
Gamle direktiver kan  

 stadig benytte komitéprocedure IIIa, hvor et land kan godkende  

 på vegne af de øvrige.
Det betyder, at det f.eks. vil være  

 muligt at overflytte markedsføringsdelen af udsætningsdirektivet  

 til produktloven, der netop benytter komitéprocedure IIIa.  

 Forbedringer i udsætningsdirektivet risikerer derfor på sigt ikke  

 at få betydning for de vigtige områder, dermed bliver vedtagelsen  

 af ændringerne til udsætningsdirektivet til en skueproces.
Alt i alt vil vedtagelsen af ændringsdirektivet  

 føre til, at det mest sandsynlige scenarie er, at man vil se, at  

 antallet af de givne markedsføringstilladelser i løbet af kort  

 tid vil blive mangedoblet ved hjælp af den reducerede procedure.  

 Samtidig vil firmaerne anmode om at få GMO-afgrøder optaget  

 på EU's fælles sortsliste, hvilket de har ventet med,  

 formodentlig af taktiske grunde.
Således kan man i løbet af blot  

 én sæson få et væld af forskellige  

 GMO-afgrøder på markerne.
Dermed må myndighederne se til,  

 mens de kommercielle udsætninger stiger fra 0 til et areal, man kun kan  

 gætte på størrelsen af, uden at man får tid til at  

 undersøge, hvordan naturen reagerer på udsætninger af  

 GMO'er i stor skala.
GMO-afgrøder, som Danmark for de flestes  

 vedkommende har stemt imod.
