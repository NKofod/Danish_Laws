Fremsat den 2. december 1998 af  

 undervisningsministeren (Marianne Jelved, fg.) Forslag til Lov om ændring af lov om  

 daghøjskoler og produktionsskoler m.v.
(Indhold, rammestyring, grundtilskud m.v.) § 1 I lov om daghøjskoler og produktionsskoler m.v., jf.  

 lovbekendtgørelse nr. 61 af 26. januar 1998, foretages følgende  

 ændringer:
 1. I § 1, stk. 3, indsættes efter  

 »arbejdsmarked«: », herunder til beskæftigelse i fleksjob, i  

 skånejob eller lignende.«.
 2. § 2 affattes således:
 »§ 2. For det enkelte daghøjskolekursus  

 gælder:
 1)	Den emne- og projektorienterede undervisning kan omfatte et eller  

 flere emner og må højst udgøre 60 pct. af  

 undervisningstiden.
 2)	Følgende undervisning skal tilbydes:
 a)	Mindst 6 timer ugentlig i grundlæggende færdigheder.
 b)	Mindst 4 timer ugentlig i psykologiske fag.
 c)	Andre valgfag.
 d)	Vejledning i forbindelse med personlig udvikling og uddannelses- og  

 erhvervsmuligheder.
 3)	Den emne- og projektorienterede undervisning, jf. nr. 1, og  

 undervisningen, jf. nr. 2, kan i begrænset omfang tilbydes i  

 følgende særlige tilrettelæggelsesformer:
 a)	Foredragsvirksomhed.
 b)	Ekskursioner.
 c)	Aktiviteter i forbindelse med undervisningen.
 d)	Praktik af kortere varighed i privat eller offentlig  

 virksomhed.
 4)	Specialundervisning og anden specialpædagogisk bistand kan  

 tilbydes.
 5)	Fællesarrangementer kan tilbydes.
 6)	Indtil 1/3 af undervisningstiden kan anvendes til undervisning,  

 uddannelser og kurser, som er oprettet ved eller i medfør af  

 uddannelseslov.
 Stk. 2. Undervisningsministeren kan fastsætte  

 nærmere regler om omfanget, tilrettelæggelsen og indholdet af  

 daghøjskolekurser efter stk. 1«.
 3. Efter § 2 a og før underoverskriften  

 Produktionsskoler indsættes:
»§ 2 b.
En daghøjskole skal opfylde følgende  

 betingelser:
 1)	Daghøjskolen skal hvert år gennemføre mindst et  

 kursus af minimum 16 ugers varighed.
 2)	Daghøjskolen skal hvert år gennemføre  

 undervisning i mindst 30 kalenderuger.
 3)	Daghøjskolen skal have mindst 20 årselever pr.  

 år.
 4)	Mindst 2/3 af daghøjskolens undervisning i henhold til denne  

 lov skal varetages af lærere, der er fastansat ved  

 daghøjskolen.
 Stk. 2. Undervisningsministeren kan fastsætte  

 nærmere regler om kravene i stk. 1.
 Stk. 3. Undervisningsministeren kan for små skoler  

 dispensere for bestemmelsen i stk. 1, nr. 4.«.
 4. I § 3, stk. 2, ændres »arbejdsmarkedet«  

 til :»det almindelige arbejdsmarked, herunder til beskæftigelse i  

 fleksjob, i skånejob eller lignende.«.
 5. I § 3 indsættes som stk. 3 og 4:
»Stk. 3. Tilbudet tilrettelægges som  

 heltidsundervisning.
Undervisningsministeren kan fastsætte  

 nærmere regler herom.
Stk. 4. Optagelse og udskrivning af deltagere finder normalt  

 sted løbende under hensyn til de enkelte deltageres behov.
Varigheden  

 af et produktionsskoleophold kan normalt ikke overstige et år.
I  

 særlige tilfælde kan skolen dog tillade ophold af længere  

 varighed.«.
 6. § 4 affattes således:
»§ 4. Produktionsskoletilbud omfatter praktisk arbejde,  

 produktion og teoretisk undervisning i tilknytning hertil.
Den teoretiske  

 undervisning skal være af betydeligt omfang og i størst mulig  

 omfang integreres med det praktiske arbejde.
 Stk. 2. I tilbudet skal indgå uddannelses- og  

 erhvervsvejledning.
 Stk. 3. Til deltagere med behov herfor skal tilbydes  

 undervisning, der styrker deltagernes grundlæggende  

 færdigheder.
 Stk. 4. Produktionsskoletilbud skal gennemføres i  

 egnede lokaler.
 Stk. 5. I tilbudet kan endvidere indgå:
 1)	Praktik af kortere varighed i privat eller offentlig virksomhed.
 2)	Ekskursioner og udvekslingsophold.
 3)	Specialundervisning og anden specialpædagogisk  

 bistand.
 Stk. 6. Indtil 1/3 af et produktionsskoleforløb kan  

 anvendes til undervisning, uddannelser og kurser, som er oprettet ved eller i  

 medfør af uddannelseslov.
 Stk. 7. Undervisningsministeren kan fastsætte regler om  

 omfang, tilrettelæggelse og indhold af tilbud efter stk. 1-3 , 5  

 og 6«.
 7. I § 6, stk. 4, ændres »§ 2,  

 stk. 5-8, eller regler udstedt i medfør af § 2, stk. 9«  

 til: »§ 2 b, stk. 1 og 3, eller regler udstedt i medfør af  

 § 2 b, stk. 2.«.
 8. I § 6 indsættes som stk. 7:
 »Stk. 7. Undervisningsministeren kan fastsætte regler om  

 fremgangsmåden ved tilbagekaldelse af godkendelse af  

 vedtægter.«.
 9. I § 8, stk. 3, 1. pkt., ændres »§§ 1  

 og 2« til: »§§ 1, 2 og 2 b«.
 10. § 10, stk. 3, 1. pkt., affattes  

 således:
 »Daghøjskoler og produktionsskoler skal hos  

 deltagerne indhente oplysninger om deres personnumre.«.
 11. § 11, stk. 2, affattes således:
»Stk. 2. Hvis grundtilskud ydes af to eller flere  

 kommunalbestyrelser eller amtsråd i fællesskab, kan den enkelte  

 andel af grundtilskuddet ikke udgøre mindre end 1/3 af det fulde  

 grundtilskud.
Ydes grundtilskud af flere end tre kommunalbestyrelser eller  

 amtsråd i fællesskab, forhøjes grundtilskuddet, så  

 det for hver kommunalbestyrelse eller hvert amtsråd udgør 1/3 af  

 det i stk.1 fastsatte grundtilskud.
I tilfælde, hvor særlige  

 geografiske forhold gør sig gældende, kan  

 undervisningsministeren bestemme, at den enkelte andel kan udgøre  

 mindre end 1/3 af det fulde grundtilskud.«.
 12. § 12, stk. 3, affattes således:
 »Stk. 3. Staten refunderer udgifterne til skoleydelse, jf.  

 § 19.«.
 13. § 13 affattes således:
»§ 13. Inden for de rammer, der er fastsat på  

 finansloven, tildeler undervisningsministeren den enkelte daghøjskole  

 og produktionsskole et antal årselever, hvortil der maksimalt kan ydes  

 statstilskud.
Undervisningsministeren fastsætter nærmere regler  

 herom.
 Stk. 2. Tilskud i henhold til § 12, stk. 1, ydes som  

 fast tilskud pr. årselev med beløb, hvis størrelse  

 fastsættes på de årlige finanslove, jf. dog  

 stk. 3.
 Stk. 3. Til årselever på produktionsskoler, der  

 deltager som led i et aktiveringsforløb i henhold til lov om aktiv  

 socialpolitik eller lov om en aktiv arbejdsmarkedspolitik, ydes tilskud med  

 80 pct. af den efter stk. 2 fastsatte sats.
 Stk. 4. Ved beregningen af årselever på  

 produktionsskoler indgår kun deltagere, der ved optagelsen på  

 skolen ikke er fyldt 25 år.
Stk. 5. Ved beregningen af årselever på  

 daghøjskoler indgår kun 1)	deltagere i sammenhængende kursusforløb af mindst 4 og  

 højst 24 ugers varighed, der er gennemført i overensstemmelse  

 med planen herfor, 2)	kurser i det omfang, de er gennemført med mindst de samme 8  

 deltagere, 3)	kurser, der opfylder betingelserne i §§ 1, 2 og 2 a og de i  

 medfør heraf fastsatte regler, 4)	kurser, hvor mindst halvdelen af deltagerne er kortuddannede, 5)	deltagere, der ved kursets start er under 61 år, og som har  

 erlagt deltagerbetaling, jf. § 17.
 Stk. 6. Bortset fra undervisning i henhold til § 2,  

 stk. 1, nr. 6, § 4, stk. 6, praktik i virksomhed samt  

 ekskursioner og udvekslingsophold, indgår ved beregningen af  

 årselever på daghøjskoler og produktionsskoler kun  

 undervisning og aktiviteter, der er gennemført i en kommune, der yder  

 grundtilskud, eller som har godkendt skolens oprettelse, jf.
§ 6, stk. 1, 2. pkt.  Undervisningsministeren kan i  

 særlige tilfælde bestemme, at der ydes tilskud til undervisning  

 og aktiviteter, der gennemføres uden for en grundtilskudsydende  

 kommune eller uden for en kommune, der har godkendt skolens oprettelse.
 Stk. 7. Undervisningsministeren fastsætter nærmere  

 regler om beregningen af årselever ved daghøjskoler og  

 produktionsskoler, herunder om hvilken tilknytning eleverne skal have til  

 Danmark for at indgå i årselevberegningen.
 Stk. 8. Undervisningsministeren kan fastsætte regler om,  

 at undervisning i medfør af § 2, stk. 1, nr. 6, og § 4,  

 stk. 6, ikke indgår i årselevberegningen.«.
 14. § 18 affattes således:
 »§ 18. Efter regler fastsat af undervisningsministeren kan  

 daghøjskoler og produktionsskoler udbyde undervisning som  

 indtægtsdækket virksomhed.«.
 15. I § 19, stk. 1, 1. pkt., ændres  

 »deltagerne.« til: »deltagere, der ved optagelsen på skolen ikke er  

 fyldt 25 år.«.
 16. I § 19 a, 1. pkt. indsættes efter deltagere  

 », der ved optagelsen på skolen ikke er fyldt 25 år,«.
 17. Efter § 19 a indsættes:
»§ 19 b.
Deltagere på produktionsskoler, der kommer til  

 skade som følge af undervisning under arbejdspladslignende forhold, er  

 omfattet af bestemmelserne i lov om arbejdsskader.
Risikoen for disse skader  

 påhviler staten«.
§ 2 I lov nr. 1119 af 29. december 1997 om ændring af lov om  

 daghøjskoler og produktionsskoler m.v. (Indhold, skolemiljø,  

 åbent udbud, filialvirksomhed m.v.), affattes § 2, stk. 2  

således:
 »Stk. 2. Betingelserne i § 2 b, stk. 1, nr. 2-4, i  

 lov om daghøjskoler og produktionsskoler m.v., som affattet ved denne  

 lovs § 1, nr. 3, har først virkning fra og med det år, der  

 løber fra den 1. juli 1998 til den 30. juni 1999.«.
§ 3 Stk. 1. Loven træder i kraft den 1. januar 1999, jf. dog  

 stk. 2-5.
 Stk. 2. Bestemmelsen i § 11, stk. 2, som affattet  

 ved denne lovs § 1, nr. 11, har først virkning fra og med  

 år 2000.
 Stk. 3. Daghøjskolekurser, der er startet før  

 den 1. januar 1999, videreføres efter de før den 1. januar 1999  

 gældende bestemmelser, herunder om beregning af årselever.  

 Deltagere, der er optaget før den 1. januar 1999 på et  

 produktionsskoletilbud, men som ikke opfylder betingelserne i § 13,  

 stk. 4, som affattet ved denne lovs § 1, nr. 13, indgår i  

 årselevberegningen, indtil de udskrives af skolen.
 Stk. 4. Elever på den fri ungdomsuddannelse og  

 erhvervsgrunduddannelserne, der før den 1. januar 1999 har fået  

 tilsagn om optagelse på en produktionsskole, men som ikke opfylder  

 aldersbetingelsen i § 13, stk. 4, som affattet ved denne lovs  

 § 1, nr. 13, kan optages i overensstemmelse med tilsagnet og kan  

 indgå i årselevberegningen.
 Stk. 5. For daghøjskoler, der i 1995 modtog kommunalt  

 tilskud på under 300.000 kr., og for daghøjskoler beliggende i  

 tyndt befolkede områder kan undervisningsministeren træffe  

 afgørelse om nedsættelse af grundtilskud for tilskudsåret  

 1999.
Bemærkninger til lovforslaget Almindelige bemærkninger Baggrunden for lovforslaget Ved lov nr. 1119 af 29. december 1997 om ændring af  

 lov om daghøjskoler og produktionsskoler m.v. blev der bl.a.  

 gennemført en række præciseringer og stramninger i  

 indholdet af daghøjskoletilbudene og herudover indført en  

 række krav til daghøjskolernes skolemiljø. Ud over at  

 sikre kvaliteten af tilbudene var det hensigten at stabilisere  

 aktivitetsomfanget på daghøjskolerne.
Der henvises til (L 130)  

 Folketingstidende spalte 2122, 2374, 2624, Tillæg A spalte 2485, 2495,  

 Tillæg B spalte 175, 211 og Tillæg C spalte 290.
Det har imidlertid vist sig, at ændringsloven ikke  

 har haft den tilsigtede virkning.
Dette lovforslag fremsættes derfor  

 med henblik på i højere grad at opnå en mere effektiv  

 styring af indhold og omfang af skolernes aktiviteter.
Kvaliteten og  

 indholdet af skolernes tilbud sikres og tilbudene målrettes mod at  

 forbedre mulighederne i forbindelse med videre uddannelse og  

 beskæftigelse på det almindelige arbejdsmarked for skolernes  

 kernemålgruppe af kortuddannede.
 På såvel daghøjskolerne som  

 produktionsskolerne foreslås skolernes adgang til frit at optage elever  

 erstattet af rammestyring.
 For produktionsskolerne foreslås bortfald af  

 statstilskud til deltagere, der er omfattet af adgangen til i særlige  

 tilfælde at optage personer over 25 år, og der vil dels i selve  

 loven dels gennem bemyndigelserne blive sikret en indholdsmæssig  

 præcisering og kvalificering.
På daghøjskolerne foreslås det, at  

 mindst halvdelen af deltagerne på det enkelte hold skal være  

 kortuddannede.
Forslaget skal sikre at kurser også reelt  

 tilrettelægges for personer, der er kortuddannede.
 På såvel daghøjskolerne som  

 produktionsskolerne foreslås indføjet i lovteksten, at skolernes  

 tilbud skal forbedre deltagernes muligheder på det almindelige  

 arbejdsmarked, herunder til beskæftigelse i fleksjob, i skånejob  

 eller lignende.
 På produktionsskolerne foreslås finansieringen  

 af skoleydelsen omlagt, så staten dækker den fulde udgift  

 også for aktiverede.
 For at sikre den lokale forankring foreslås den  

 enkelte andel af det kommunale grundtilskud fastsat til ikke under 1/3 af det  

 fulde grundtilskud.
 Endvidere foreslås indført pligt for skolerne  

 til at indhente personnumre hos deltagerne.
 Herudover foreslås der givet undervisningsministeren  

 bemyndigelser til at fastsætte regler om fremgangsmåden ved  

 tilbagekaldelse af godkendelse af vedtægter, til at fastsætte  

 regler om, at den såkaldte 1/3 undervisning ikke kan indgå i  

 tilskudsberegningen og til at fastsætte regler om  

 indtægtsdækket virksomhed.
 Det foreslås, at produktionsskoleelever, der kommer  

 til skade under arbejdspladslignende forhold, skal være omfattet af lov  

 om arbejdsskader.
 Endelig foreslås det, at bortfaldet af tilskud til  

 kurser, der ikke gennemføres med mindst de samme 8 deltagere,  

 først sker fra det tidspunkt, hvor der ikke længere er 8  

 gennemgående deltagere.
Lovforslagets indhold Indhold og formål a)	Daghøjskoler.
Ved den seneste lovændring blev den hidtidige  

 bestemmelse om, at daghøjskoletilbud skulle forbedre deltagernes  

 muligheder på arbejdsmarkedet, strammet op, så det nu utvetydigt  

 fremgår, at der hermed tænkes på »det almindelige  

 arbejdsmarked«, dvs. et ustøttet arbejdsmarked.
Dette betyder bl.a.,  

 at der ikke kan ydes tilskud til kurser, der særligt  

 tilrettelægges med henblik på at forbedre mulighederne for at  

 komme i fleksjob eller skånejob.
Som led i bestræbelserne for at  

 bringe personer, der er trådt ud af arbejdsstyrken, tilbage på  

 arbejdsmarkedet foreslås bestemmelsen ændret, så tilbud for  

 fremtiden også kan tilrettelægges med henblik på forbedring  

 af mulighederne for at komme i fleksjob, i skånejob eller lignende.  

 Hermed tænkes på eventuelle fremtidige arbejdsmarkedsrettede  

 støtteordninger med henblik på at bringe personer, der  

 står uden for arbejdsstyrken tilbage på det almindelige  

 arbejdsmarked.
Med den seneste lovændring blev der bl.a.  

 gennemført en række indholdsmæssige opstramninger af  

 tilrettelæggelsen af daghøjskoletilbudene for at kvalificere  

 tilbudene.
Endvidere indførtes krav til skolernes miljø.  

 Hensigten hermed var at frasortere tilbud, der blev anset for perifere i  

 forhold til skolernes formål og målgruppe.
Stramningerne må  

 i dag anses for utilstrækkelige, og der stilles derfor forslag om  

 yderligere stramninger på området.
 På indholdssiden foreslås dels bestemmelser  

 om, hvad der skal og kan indgå i det enkelte tilbud, dels tilvejebragt  

 en udvidelse af undervisningsministerens bemyndigelse til at kunne  

 fastsætte nærmere regler om tilrettelæggelsen af tilbudene  

 til også at omfatte en bemyndigelse til at kunne fastsætte regler  

 om omfang og indhold af tilbudene.
Undersøgelser af de kortuddannedes uddannelsesbehov  

 viser, at de kortuddannede i takt med den teknologiske udvikling og  

 virksomhedernes nye organiseringsformer i stadigt stigende grad mangler  

 grundlæggende færdigheder som regning/matematik,  

 læsning/skrivning stavning og EDB.
Også de personlige kompetencer  

 som samarbejdsevne, fleksibilitet, præcision, helhedstænkning  

 m.v. er i stigende grad blevet nødvendige forudsætninger for at  

 kunne være beskæftiget i en moderne virksomhed.
Lovforslaget  

 indeholder derfor krav om, at skolerne skal tilbyde et minimum af  

 undervisning i de grundlæggende færdigheder og  

 psykologi.
b)	Produktionsskoler Produktionsskolerne var ikke omfattet af de opstramninger,  

 der blev indført for daghøjskolerne ved den seneste  

 lovændring.
Udviklingen har imidlertid vist, at der også på  

 produktionsskolerne er behov for stramninger og præciseringer.
For produktionsskolerne foreslås, at karakteristika  

 ved produktionsskoletilbudene nedfældes i lovteksten.
Det drejer sig  

 om, at undervisningen skal tilrettelægges som heltidsundervisning, og  

 det foreslås, at undervisningsministeren bemyndiges til at  

 fastsætte nærmere regler om heltidsundervisningen.
Bemyndigelsen  

 svarer til den bemyndigelse, der siden 1996 har eksisteret for så vidt  

 angår daghøjskolerne.
Endvidere ønskes det præciseret, at optagelse  

 og udskrivning af deltagere på produktionsskoler sker løbende  

 under hensyn til den enkelte deltagers behov, og at varigheden af et  

 produktionsskoleophold normalt ikke kan overskride et år.
I  

 særlige tilfælde kan en produktionsskole dog tillade ophold ud  

 over et år, f.eks. hvis det kan forbedre den unges mulighed for at  

 påbegynde en ordinær uddannelse eller opnå tilknytning til  

 det almindelige arbejdsmarked.
 Som for daghøjskolerne foreslås det i loven  

 præciseret, at skoleforløbet skal forbedre deltagerens  

 muligheder på det almindelige arbejdsmarked, herunder til  

 beskæftigelse i fleksjob, i skånejob eller lignende.
Yderligere foreslås det optaget i lovteksten, at  

 uddannelses- og erhvervsvejledning skal indgå i tilbudet.
Det  

 forudsættes, at uddannelses- og erhvervsvejledningen i betydeligt  

 omfang integreres i såvel den praktiske som den teoretiske del af  

 undervisningen.
 For at sikre betryggende fysiske rammer for undervisningen  

 foreslås det præciseret, at tilbudene skal gennemføres i  

 egnede lokaler.
Endelig foreslås en bemyndigelse for  

 undervisningsministeren til at kunne fastsætte nærmere regler for  

 produktionsskolernes tilbud, herunder regler for tilbudenes erhvervs- og  

 uddannelsesmæssige mål, indhold og omfang af den teoretiske  

 undervisning og om uddannelses- og erhvervsvejledning, tilrettelæggelse  

 og omfang af undervisning i grundlæggende færdigheder og omfanget  

 af praktik i virksomhed, ekskursioner og udvekslingsophold samt  

 specialundervisning m.v.
Reglerne skal generelt sikre produktionsskolernes  

 uddannelsesmæssige kvalitet og sigte.
Målgrupper a)	Daghøjskoler Ifølge den gældende lov giver  

 daghøjskolerne tilbud til personer over 18 år.
Tilbudene skal  

 tilrettelægges for kortuddannede, men andre kan optages, forudsat  

 tilbudene fortsat er tilrettelagt for kortuddannede.
Tilbud, der henvender  

 sig til personer, som ikke er kortuddannede, kan gennemføres som  

 indtægtsdækket virksomhed, altså uden statstilskud.
 Der foreslås ingen ændringer i  

 målgruppen, men for at sikre, at det enkelte kursus reelt  

 tilrettelægges for kortuddannede, skal mindst halvdelen af deltagerne  

 på det enkelte kursus være kortuddannede.
Personer med psykiske lidelser m.v. vil fortsat kunne  

 optages på lige fod med andre, hvis de i øvrigt er omfattet af  

 daghøjskolernes målgruppe.
Der er intet til hinder for, at  

 deltagere, hvis personlige mål er at komme i flexjob, i skånejob  

 eller lignende, optages på daghøjskoler, og der kan oprettes  

 kurser særligt tilrettelagt med henblik på at forbedre  

 mulighederne for at komme i beskæftigelse i fleksjob, i skånejob  

 eller lignende.
Der kan fortsat ikke oprettes kurser for særligt  

 socialt afgrænsede grupper, f.eks. efterlønsmodtagere og  

 førtidspensionister.
b)	Produktionsskoler Produktionsskolernes målgruppe var oprindelig  

 defineret som unge arbejdsløse under 25 år.
Den blev senere  

 udvidet til også at kunne omfatte unge mellem 25 og 30 år.
Med  

 den nuværende lov blev målgruppen fastsat til unge under 25  

 år uden en ungdomsuddannelse, men således at skolerne i  

 særlige tilfælde kunne optage personer over 25, der havde et  

 særligt behov for et produktionsskoleforløb.
Ved den ny lovs vedtagelse i 1995 var der kun få  

 elever over 25 år, men der har siden vist sig en tendens til, at nogle  

 skoler har optaget stadig flere personer over 25 år.
Denne udvikling  

 truer produktionsskolernes ungdomspædagogiske miljø.
Der stilles derfor forslag om, at deltagere, der ved  

 optagelsen var fyldt 25 år ikke længere kan indgå i  

 årselevberegningen.
Enkelte deltagere på 25 år og mere kan  

 fortsat optages i særlige tilfælde, men udgifterne for denne  

 deltagergruppe må herefter afholdes af rekvirenten, der typisk vil  

 være en kommune.
Ligeledes vil der ikke længere skulle udbetales  

 skoleydelse til disse deltagere, ligesom de ikke vil være berettiget  

 til tilskud til udgifter til befordring mellem bopæl og skole.
Skolemiljø Det foreslås, at betingelsen om, at en  

 daghøjskole skal gennemføre »mindst et kursus af minimum 16  

 ugers varighed«, for fremtiden skal opfyldes for »hvert år« og ikke for  

 »hvert kalenderår«. Ændringen gør det nemmere at  

 indføre samme opgørelsesperiode foralle betingelserne til  

 skolemiljøet.
 Af hensyn til skolemiljøet skal den enkelte  

 daghøjskole så vidt muligt udgøre en geografisk eller  

 bygningsmæssig helhed.
 Forslaget om, at den enkelte andel af et delt grundtilskud  

 skal udgøre mindst 1/3 af det fulde grundtilskud, kan medføre,  

 at nogle kommuner ikke længere vil yde grundtilskud til de mindste  

 afdelinger, der herefter enten må lukke eller lægges sammen med  

 andre afdelinger til gavn for skolemiljøet.
Genindførelse af rammestyring De foreslåede stramninger i indhold og  

 målgrupper vil umiddelbart medføre en reduktion i  

 aktivitetsomfanget, men vil ikke i sig selv kunne udgøre en egentlig  

 garanti mod budgetoverskridelser.
Som et værn mod eventuelle  

 budgetoverskridelser foreslås rammestyringen af tilskudsbevillingerne  

 derfor genindført.
Ordningen indebærer, at undervisningsministeren  

 får bemyndigelse til at tildele den enkelte skole en kvote af  

 årselever, hvortil der maximalt kan ydes tilskud.
Skolerne vil ikke  

 længere have et retskrav på udbetaling af tilskud til den faktisk  

 gennemførte aktivitet ud over den udmeldte kvote.
Hvis en skole  

 ønsker at optage elever ud over kvoten, må den sikre sig  

 finansiering på anden måde efter reglerne om  

 indtægtsdækket virksomhed, hvilket typisk vil ske ved  

 opkrævning af betaling hos rekvirenterne.
 Ordningen tænkes i øvrigt administreret ud  

 fra følgende principper:
Af finanslovsrammen afsættes forlods en pulje i  

 størrelsesordenen 200-300 årselever til nye skoler.
Forud for  

 aktivitetsåret udmelder Undervisningsministeriet en kvote til hver  

 enkelt skole.
Uudnyttet andel af puljen til nye skoler kan indgå i  

 fordelingen.
Fordelingen foretages på baggrund af aktiviteten i det  

 seneste tilskudsgrundlagsår, der løber fra den 1. oktober til  

 den 30. september.
For at udligne større udsving i aktiviteten de  

 seneste år vil kvotetildelingen til daghøjskolerne det  

 første år blive foretaget med udgangspunkt i aktiviteten i 1996  

 og 1997, og for skoler, der ikke har været virksomme i hele 1996 og  

 1997, på grundlag et skønnet ligevægtsår.
Med den seneste lovændring indførtes på  

 daghøjskolerne en minimumsstørrelse på 20  

 årselever.
For at give de mindste skoler en reel mulighed for at  

 fortsætte virksomheden, tildeles der som minimum 25 årselever pr.  

 daghøjskole.
Som udgangspunkt tænkes der ikke foretaget  

 ændringer i de udmeldte puljer i løbet af året.
Uudnyttede  

 kvoter som følge af skolenedlæggelser eller  

 sammenlægninger kan indgå i en omfordeling i samme år.
Det må forudses, at der vil være ønsker  

 om forhøjelse af aktivitetsrammer og om tildeling af rammer til nye  

 skoler, som ikke umiddelbart kan imødekommes.
I sådanne  

 tilfælde forudsættes tildelingen foretaget på grundlag af  

 en vurdering af det lokale behov for skolepladser.
Den nuværende kvartalsvise tilskudsudbetaling  

 på grundlag den realiserede aktivitet forudsættes  

 videreført.
Ligeledes forudsættes ordningen med månedsvise  

 acontoudbetalinger videreført.
Tilbagekaldelse af godkendelse af vedtægter Efter gældende lov er det kommunalbestyrelserne  

 eller amtsrådene, der godkender og tilbagekalder skolernes  

 vedtægter, mens det er Undervisningsministeriet, der gennem sit tilsyn  

 og gennem indberetninger fra skolerne i de fleste tilfælde vil ligge  

 inde med de oplysninger, som danner grundlag for tilbagekaldelsen af  

 godkendelsen.
For at sikre, at de relevante informationer rettidigt  

 tilgår Undervisningsministeriet, kommunerne og skolebestyrelserne,  

 stilles forslag om, at Undervisningsministeriet kan fastsætte
regler om fremgangsmåden ved tilbagekaldelse af godkendelse af  

 vedtægter.
Grundtilskud Siden 1996 har loven indeholdt en bestemmelse om, at  

 undervisningsministeren kan træffe bestemmelse om nedsættelse af  

 grundtilskudet for daghøjskoler, der i 1995 modtog kommunalt tilskud  

 på under 300.000 kr., samt for daghøjskoler i tyndt befolkede  

 områder.
Ordningen indførtes som et værn mod  

 nedlæggelser af små skoler i forbindelse med overgangen til  

 kommunal finansiering gennem et grundtilskud af en bestemt størrelse,  

 der er uafhængig af skolestørrelsen.
Begrundelsen for ordningen  

 må i dag siges at være faldet bort, allerede fordi kravet om en  

 minimums skolestørrelse på 20 årselever betyder, at  

 skoler, der hidtil har kunnet komme i betragtning til en dispensation,  

 alligevel må lukke.
Ordningen foreslås derfor afviklet med  

 udgangen af 1999.
Der er i loven givet mulighed for, at flere kommuner kan  

 gå sammen om at dække det fulde grundtilskud.
Herved kan den  

 enkelte kommunes andel af grundtilskuddet imidlertid blive reduceret så  

 meget, at den forudsatte lokale forankring bliver illusorisk.
For at  

 fastholde princippet om den lokale forankring stilles der forslag om, at den  

 enkelte kommunes andel af et grundtilskud ikke kan udgøre mindre end  

 1/3 af det fulde grundtilskud, som fastsat i lovens § 11, stk.1. Yder  

 flere end tre kommunalbestyrelser eller amtsråd grundtilskud,  

 forhøjes det samlede grundtilskud, idet den enkelte andel skal  

 udgøre 1/3 af det i lovens § 11, stk. 1, fastsatte  

 grundtilskud.
Hvis fire kommuner yder grundtilskud, vil det samlede tilskud  

 udgøre 4/3 af i loven fastsatte grundtilskud.
Der foreslås  

 endvidere givet undervisningsministeren mulighed for at godkende en lavere  

 brøk end 1/3, når særlige geografiske forhold gør  

 sig gældende, f. eks. i ø-samfund.
1/3 undervisningen på produktionsskolerne For produktionsskoler foreslås en ændret  

 formulering af den såkaldte 1/3 regel, så en 1/3 af  

 undervisningstiden kan anvendes til uddannelser og kurser, der er oprettet  

 ved eller i medfør af uddannelseslov.
Det præciseres hermed, at  

 det ikke er tilstrækkeligt, at der ydes offentligt tilskud til  

 undervisningen, f.eks. i henhold til lov om støtte til folkeoplysning.  

 Der er tillige tale om ændring fra et absolut timetal på indtil  

 12 ugentlige timer til en brøkdel af timetallet.
Herved opnås  

 ens regler for daghøjskoler og produktionsskoler.
Denne ændring  

 må tillige ses i lyset af den ny bestemmelse om, at  

 produktionsskoletilbud er heltidstilbud med variabelt timetal på mindst  

 30 ugentlige timer.
Tilskudsberegning ved daghøjskoler Ved beregningen af årselever på  

 daghøjskoler er det i loven bl. a. fastsat, at kurser skal være  

 gennemført med mindst de samme 8 deltagere, medmindre særlige  

 forhold gør sig gældende.
Denne bestemmelse indebærer, at  

 allerede oppebårne tilskud bortfalder, idet det også er en  

 tilskudsbetingelse, at et kursus skal være gennemført efter  

 planen.
Der stilles forslag om, at tilskud bortfalder fra det tidspunkt, hvor  

 der ikke længere er 8 af de samme deltagere.
Samtidigt foreslås  

 dispensationsadgangen afviklet.
 Som en ny tilskudsbetingelse foreslås indført  

 bestemmelse om, at kun kurser, hvor mindst halvdelen af deltagerne er  

 kortuddannede, kan indgå i tilskudsberegningen.
Skoleydelse Efter gældende lov udbetales tilskud til skoleydelse  

 til aktiverede kun med 80 pct. af satsbeløbene.
Med dette lovforslag  

 foreslås en ændring af finansieringen, så tilskud til  

 skoleydelse udbetales med 100 pct. for alle deltagere.
Som en administrativ  

 forenkling foreslås tilskuddet samtidig ydet som refusion af faktiske  

 udgifter til skoleydelse, i stedet for som nu som taxametertilskud pr.  

 årselev.
Som for driftstilskudet vil undervisningsministeren kunne  

 fastsætte nærmere regler om tilskud til skoleydelsen, herunder om  

 anvisning, ydelse af forskud, tilbagebetaling, modregning af tilskud og  

 kontrol af udbetalt tilskud.
 Endelig foreslås det præciseret, at staten  

 ikke yder tilskud til skoleydelse for deltagere, der ved optagelsen var fyldt  

 25 år.
Indhentning af personnumre Efter gældende lov kan skolerne indhente oplysninger  

 hos deltagerne om deres personnummer, som skal videregives til  

 Undervisningsministeriet efter anmodning herom.
I praksis videregives  

 personnumrene via Undervisningsministeriet til Danmarks Statistik til brug  

 for statistiske beregninger.
Enkelte skoler indhenter imidlertid ikke  

 personnumrene og kan derfor ikke levere vigtige statistiske oplysninger.
For  

 at sikre en bedre statistik foreslås der indført en pligt for  

 skolerne til at indhente personnumre hos deltagerne.
Indtægtsdækket virksomhed Skolerne kan i dag gennemføre undervisning som  

 indtægtsdækket virksomhed.
Det foreslås, at  

 undervisningsministeren får bemyndigelse til at fastsætte  

 nærmere regler herom.
Reglerne skal sikre, at den rekvirerede  

 undervisning dels ligger i naturlig forlængelse af  

 daghøjskolernes og produktionsskolernes virksomhed efter denne lov,  

 dels at den rekvirerede undervisning ikke får et omfang, der truer  

 skoleformernes pædagogiske miljø og egenart.
Sikring ved arbejdsskader Videre stilles der forslag om, at deltagere på  

 produktionsskoler skal omfattes af bestemmelserne i lov om arbejdsskader,  

 hvis de kommer til skade som følge af undervisning under  

 arbejdspladslignende forhold.
Hermed ligestilles deltagerne med elever  

 på erhvervsgrunduddannelserne og erhvervsuddannelserne.
Hørte myndigheder Lovforslaget er samtidig med fremsættelsen for  

 Folketinget sendt til høring hos de berørte myndigheder,  

 organisationer m.fl.
Økonomiske og administrative konsekvenser for staten og  

 kommunerne A)	Daghøjskoler Forslaget om genindførelse af rammestyring vil  

 reducere aktivitetsomfanget og sikre mod overskridelser af  

 finanslovsbevillingen til daghøjskolerne.
 Lovforslagets samlede kommunaløkonomiske  

 konsekvenser vil blive taget op med de kommunale parter.
B)	Produktionsskoler Forslaget om at indføre rammestyring vil dels  

 reducere aktivitetsomfanget, dels sikre mod overskridelser af  

 finanslovbevillingerne til produktionsskolerne.
Forslaget om at afskaffe adgangen til at optage personer,  

 der er fyldt 25 år forventes at medføre en mindreudgift for  

 staten på 31 mio. kr.
Denne mindreudgift vil kun i meget  

 begrænset omfang blive modsvaret af tilsvarende kommunale merudgifter,  

 idet kun omkring 10 pct. af deltagerne over 18 år er kommunalt  

 aktiveret.
Hertil kommer, at kommunerne i øvrigt kun vil få  

 øgede udgifter til alternativ placering af ledige over 25 år, i  

 det omfang kommunerne selv afholder udgiften.
 Forslaget om, at staten finansierer skoleydelserne fuldt  

 ud for aktiverede forventes at medføre en merudgift for staten  

 på ca. 6 mio. kr. og en tilsvarende besparelse for kommunerne.
 Lovforslagets samlede kommunaløkonomiske  

 konsekvenser vil blive taget op med de kommunale parter.
Administrative konsekvenser for staten og kommunerne De indholdsmæssige stramninger stiller øget  

 krav til Undervisningsministeriets tilsyn med skolerne og til  

 vejledningsindsatsen i forhold til skolerne.
Hertil kommer øgede krav  

 ministeriets tilskudsadministration som følge genindførelsen af  

 rammestyring.
De administrative konsekvenser for Undervisningsministeriet  

 afholdes inden for ministeriets rammer.
Administrative og økonomiske konsekvenser for erhvervslivet Forslaget skønnes at forbedre de kortuddannedes  

 beskæftigelsesmuligheder.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
 Forholdet til EU-retten og international ret i øvrigt.
 Forslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Forslaget vil reducere aktivitetsomfanget og hermed statens  

 udgifter samt sikre mod budgetoverskridelser.
 Forslaget om fuld statsfinansiering af skoleydelsen vil medføre  

 besparelser for kommunerne.
 Aktivitetsbegrænsningen vil i stærkt  

 begrænset omfang medføre merudgifter for kommunerne.
 Forslaget om fuld statsfinansiering af skoleydelsen vil medføre  

 merudgifter for staten.
Administrative konsekvenser for stat, kommuner og  

 amtskommuner - Øget krav til tilsyn og vejledning i  

 Undervisningsministeriet, som finansieres inden for eksisterende  

 rammer.
Økonomiske konsekvenser for erhvervslivet De øgede krav til uddannelsernes indhold vil forbedre  

 deltagernes beskæftigelsesmæssige kvalifikationer - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Forslaget betyder, at der kan oprettes kurser, der er  

 tilrettelagt med henblik på at forbedre deltagernes muligheder for at  

 komme i beskæftigelse i fleksjob, i skånejob eller lignende.
Til nr. 2 Ad § 2 Paragraffen er omformuleret for at tydeliggøre den.  

 I denne forbindelse er bestemmelserne i stk. 5-9 flyttet til en ny  

 § 2 b.
 Ad § 2, stk. 1, nr. 1.
Efter forslaget kan den emne- og projektorienterede  

 undervisning højst udgøre 60 pct. af den samlede  

 undervisningstid på et kursus.
Emnet skal være bredt og  

 skal sættes ind i en bred folkeoplysende sammenhæng, f.eks.  

 historisk, kulturelt, samfundsmæssigt, almenmenneskeligt, teknologisk  

 og økologisk.
Der må ikke foregå ensidig oplysning eller  

 ren undervisning i teknikker.
Et hovedemne kan hverken være »Krystalhealing« eller  

 »Alternative behandlingsformer«, da disse emner må anses for at  

 være for snævre.
Et hovedemne kan godt være »Sundhed og  

 sygdom«.
I forbindelse hermed er der intet til hinder for, at alternative  

 behandlingsformer belyses, når det sker i en større  

 sammenhæng, hvor både det etablerede og det alternative sygdoms-  

 og sundhedsbegreb belyses.
Hvis hovedemnet er IKT, skal undervisningen sættes  

 ind i en folkeoplysende sammenhæng.
Der må således ikke  

 foregå ren undervisning i edb-programmer.
 Ad § 2, stk. 1, nr. 2.
 Forslaget præciserer, hvad deltagerne i et  

 daghøjskolekursus skal tilbydes ud over den emne- og  

 projektorienterede undervisning.
Efter gældende lov skal daghøjskolerne  

 tilbyde deltagere med behov herfor undervisning, der styrker deres  

 grundlæggende færdigheder.
Det foreslås, at tilbud om  

 undervisning i grundlæggende færdigheder skal tilbydes alle  

 på et kursus, og at omfanget fastsættes til 6 timer om ugen.  

 Formålet hermed er, at deltagerne på et længerevarende  

 kursus får en reel mulighed for at forbedre deres færdigheder  

 inden for læsning/skrivning/stavning, regning/matematik og IKT.  

 På kurser af kortere varighed vil der kun være en reel mulighed  

 for, at deltagerne kan få forbedret deres færdigheder i ét  

 af emnerne.
 Der foreslås tillige indført krav om tilbud  

 af undervisning af 4 ugentlige timers varighed i psykologiske fag.  

 Formålet med undervisningen i psykologiske fag er, at deltagerne  

 får mulighed for at blive bevidstgjort om den personlige  

 udviklingsproces, de gennemgår på kurset, så de derved  

 får nemmere ved at fastholde de nyudviklede personlige kompetencer.
De ugentlige minimumstimetal gælder kun i uger med  

 almindelig undervisning.
Hvor denne foregår som særlige  

 tilrettelæggelsesformer, f. eks. i form af en ekskursion eller praktik,  

 nedsættes eller bortfalder kravet om et mindstetimetal i de  

 pågældende uger.
Efter forslaget skal der som en del af undervisningen  

 tilbydes vejledning i forhold til uddannelse og beskæftigelse og  

 personlig udvikling, hvorved der primært tænkes på  

 personlige forhold, der kan udgøre barrierer i forbindelse uddannelse  

 og beskæftigelse.
Vejledningen kan foregå enten integreret i den  

 øvrige undervisning eller individuelt.
Sigtet med vejledningen er at  

 støtte deltagernes personlig udvikling samt at motivere dem til selv  

 at søge vejledning på relevante institutioner uden for  

 daghøjskolen.
Der er således ikke tale om almindelig studie- og  

 erhvervsvejledning, der som hovedregel bør foregå på  

 relevante uddannelsesinstitutioner, henholdsvis AF, ligesom personlig  

 vejledning i forbindelse med alvorlige personlige problemer må henvises  

 til kommunale sagsbehandlere eller egen læge.
Daghøjskolerne  

 skal endvidere tilbyde individuel vejledning i forbindelse med visitation og  

 udslusning samt i forbindelse med planlægning, forberedelse,  

 gennemførelse og efterbehandling af praktik.
Vejledningen sigter  

 på, at deltagerne kan komme i videre uddannelse eller  

 beskæftigelse på det almindelige arbejdsmarked.
 Ad § 2, stk. 1, nr. 3.
 I forhold til den gældende lov er det  

 præciseret, at de særlige tilrettelæggelsesformer er  

 undervisning, og at de kan anvendes både inden for den emne- og  

 projektorienterede undervisning og inden for undervisningen i enkelte  

 fag.
 Ad § 2, stk. 1, nr. 5.
Der kan i et daghøjskolekursus tillige indgå  

 forskellige arrangementer på tværs af forskellige kurser, f. eks.  

 morgensang, enkeltstående foredrag, museumsbesøg eller  

 studiekredse.
Sådanne arrangementer vil ofte blive for- og  

 efterbehandlet i undervisningen på det enkelte kursus.
Forslaget  

 indebærer ingen ændring af gældende praksis.
 Ad § 2, stk. 2.
Efter den gældende lov har undervisningsministeren  

 hjemmel til at fastsætte nærmere regler om  

 tilrettelæggelsen af tilbud.
Denne bemyndigelse foreslås udvidet  

 til at omfatte nærmere regler om omfang, tilrettelæggelse og  

 indhold af det enkelte kursus.
Til nr. 3 Den foreslåede § 2 b, stk. 1 og 2, svarer  

 til den gældende lovs § 2, stk. 5-9. Kravet om, at en skole  

 hvert kalenderår skal gennemføre mindst et kursus af minimum 16  

 ugers varighed, foreslås dog ændret, så kravet skal  

 være opfyldt »hvert år«.
Det bliver hermed muligt i højere  

 grad at anvende samme opgørelsesperiode for alle kravene til  

 skolemiljøet.
Opgørelsesperioden tænkes i første  

 omgang fastsat til perioden fra den 1. juli til den 30 juni.
Til nr. 4 Indtil den 1. januar 1998 skulle såvel  

 produktionsskolernes som daghøjskolernes tilbud blandt andet forbedre  

 deltagernes muligheder på arbejdsmarkedet.
Med den seneste  

 lovændring blev formålet med daghøjskoletilbudene strammet  

 op, så det nu klart fremgår, at tilbud skal tilrettelægges  

 med henblik på forbedring af mulighederne på det almindelige  

 arbejdsmarked.
Med forslaget genskabes de ens mål for de to  

 skoleformers tilbud.
Det bemærkes, at den tilsvarende bestemmelse vedr.  

 daghøjskolerne foreslås ændret, så tilbud også  

 kan tilrettelægges med henblik på at forbedre mulighederne for at  

 komme i fleksjob, i skånejob eller lignende, jf. bemærkningerne  

 til nr. 1.
Til nr. 5 I lovgivningen om produktionsskoler har det altid  

 været forudsat, at skolernes aktivitet var tilrettelagt på fuld  

 tid for deltagerne med et ugentligt timetal på mindst 30 timer.
Der har  

 dog aldrig været fastsat direkte bestemmelser om, at skolernes tilbud  

 skulle være heltidsundervisning.
 Efter at produktionsskolerne med den seneste lovgivning  

 har fået en selvstændig placering i de ordinære  

 ungdomsuddannelser med større vægt på tilbudenes  

 uddannelsesmæssige indhold, er forudsætningen om heltidstilbud  

 ikke så klar som tidligere.
 Samtidig kan der ikke ses bort fra, at den statslige  

 finansiering af skolerne har gjort det økonomisk mere fordelagtigt for  

 kommunerne at benytte sig af skolerne som delelement i aktiveringstilbud til  

 ledige.
 Det findes derfor vigtigt at få fastslået i  

 loven, at produktionsskolernes tilbud i lighed med daghøjskolernes  

 skal være heltidsundervisning, som forudsætter, at deltagerne  

 anvender normal arbejdstid på undervisningen.
 De nærmere regler om heltidsundervisningen  

 foreslås ligesom for daghøjskolerne fastsat af ministeren, jf.  

 den gældende lovs § 1, stk. 4.
Endvidere foreslås optaget en bestemmelse om, at  

 optagelse og udskrivning som hovedregel sker løbende, dvs., at  

 produktionsskoleforløb er individuelle og ikke er egentlige  

 kursusforløb med fast start og sluttidspunkt.
Af hensyn til  

 produktionsskolernes mulighed for at indgå i længerevarende  

 samarbejdsforløb f. eks. for elever på den frie  

 ungdomsuddannelse og på erhvervsgrunduddannelsen, er der dog behov for  

 i sådanne tilfælde at gennemføre forløb med fast  

 start og sluttidspunkt.
Hertil kommer et forslag om begrænsning af  

 varigheden af et produktionsskoleforløb til normalt ikke over et  

 år.
Baggrunden herfor er den samme som ovenfor nævnt om.  

 heltidsundervisning.
Der har været fast praksis for disse  

 dispositioner, men klare bestemmelser herom i loven har manglet.
Behovet for  

 en lovmæssig præcisering er aktualiseret med den nye lovs  

 finansieringsvilkår.
Til nr. 6 § 4 er omformuleret for at tydeliggøre  

 bestemmelsen.
 Ad § 4, stk. 2.
Efter den tidligere lovgivning før 1996 var det i  

 en bekendtgørelse om produktionsskoler fastsat, at der i skolernes  

 undervisning skulle indgå uddannelses- og erhvervsvejledning.  

 Bestemmelse herom blev ikke gentaget i den gældende lov, da det blev  

 anset for at være overflødigt.
Da erfaringerne har vist, at det  

 er nødvendigt med en præcisering på området,  

 foreslås der nu optaget en bestemmelse herom i loven.
 Ad § 4, stk. 4.
 Bestemmelsen, der er ny, foreslås indføjet i  

 § 4 om produktionsskolernes virksomhed, da det i nogle tilfælde  

 har vist sig, at lokaler har været af uacceptabel standard.
 Ad § 4, stk. 5, nr. 2.
Ligesom for daghøjskolerne foreslås det, at  

 det i lovteksten præciseres, at ekskursioner (en- eller flerdages) og  

 at udvekslingsophold kan indgå i tilbudet Der er ikke tale om  

 indførelse af nye tilrettelæggelsesformer, da der er praksis for  

 sådanne aktiviteter.
Forslaget stilles for at sikre, at  

 undervisningsministeren kan fastsætte nærmere regler om omfanget  

 og anvendelsen af ekskursioner m.v.
 Ad § 4, stk. 6.
 Bestemmelsen er omformuleret i overensstemmelse med den  

 tilsvarende bestemmelse for daghøjskolerne, jf. lovens § 2,  

 stk. 3 og forslaget til § 2, stk. 1, nr. 6.
Samtidig er den hidtidige øvre grænse  

 på 12 ugentlige timer ændret til 1/3 af undervisningstiden,  

 hvilket ikke tidligere var muligt, da der ikke var fastsat en bestemt mindste  

 undervisningstid for produktionsskoler.
Bestemmelsen svarer herefter  

 også på dette punkt til reglen for daghøjskoler.
 Ad 4, stk. 7.
Det foreslås, at undervisningsministeren ligesom for  

 daghøjskolerne får bemyndigelse til at fastsætte  

 nærmere regler om omfanget, tilrettelæggelsen og indholdet af  

 produktionsskolernes virksomhed efter stk. 1-3 , 5 og 6. Bemyndigelsen  

 skal sikre kvaliteten af produktionsskolernes tilbud og skoleformens  

 uddannelsesmæssige sigte.
I forbindelse hermed udarbejdes regler om den  

 uddannelses- og erhvervsorientering, der skal gives, herunder at denne bl.a.  

 kan omfatte udarbejdelse af planer for de enkelte deltageres forløb,  

 ligesom der skal være adgang for deltagerne til efter afslutning af  

 produktionsskoleforløbet at få et bevis herfor.
Til nr. 7 Forslaget er en konsekvens af forslaget om at flytte  

 bestemmelserne i gældende § 2, stk. 5-9, til ny § 2 b,  

 jf. bemærkningerne til § 1, nr. 3.
Til nr. 8 Med forslaget sikres mulighed for at fastsætte  

 regler om procedurerne ved tilbagekaldelse af godkendelse af vedtægter.  

 Bemyndigelsen tager primært sigte på at skabe faste rammer om  

 tilbagekaldelser efter de nye bestemmelser i lovens § 6, stk. 4 og  

 5.
Til nr. 9 Forslaget er en konsekvens af forslaget om at flytte  

 bestemmelserne i gældende § 2, stk. 5-9, til ny § 2 b,  

 jf. bemærkningerne til § 1, nr. 3.
Til nr. 10 Efter den gældende bestemmelse kan  

 daghøjskoler indhente personnumre hos deltagerne.
Med forslaget bliver  

 det obligatorisk for skolerne at indhente personnumre.
Personnumrene anvendes  

 i forbindelse med Danmarks Statistiks individualstatistik.
Til nr. 11 Forslaget indebærer bortfald af  

 undervisningsministerens adgang til at træffe beslutning om  

 nedsættelse af grundtilskudet for skoler, der i 1995 modtog under  

 300.000 kr. i kommunalt tilskud og for skoler beliggende i tyndt befolkede  

 områder.
Begrundelsen for at skoler, der var aktive i 1995 skulle kunne  

 få nedsat grundtilskud, mens andre skoler ikke kan få det,  

 må nu siges at være faldet bort.
Ordningen var alene tænkt  

 at skulle gælde i en overgangsperiode.
Hertil kommer, at de  

 øgede krav til skolernes miljø ikke mindst kravet om mindst 20  

 årselever pr. år reelt betyder, at dispensationsadgangen med den  

 hidtidige praksis er blevet illusorisk.
Dispensationsadgangen foreslås  

 derfor afviklet fra og med år 2000, jf. bemærkningerne til  

 § 3.
Dernæst skal forslaget om, at andelen af et delt  

 grundtilskud ikke kan udgøre mindre end 1/3 af det fulde grundtilskud,  

 forhindre, at skolernes lokale forankring, der ikke mindst kommer til udtryk  

 gennem ydelsen af grundtilskud, bliver illusorisk.
Dispensationsadgangen  

 tænkes anvendt i helt specielle tilfælde, hvor særlige  

 geografiske forhold gør sig gældende.
Til nr. 12 Efter lovens § 19 udbetaler produktionsskolerne en  

 skoleydelse til eleverne med en sats, der fastsættes på de  

 årlige finanslove.
Staten yder fuldt tilskud til denne ydelse, bortset  

 fra tilskud til deltagere, der er aktiverede, hvor der kun ydes tilskud med  

 80 pct. af satsen.
Andelen af af aktiverede har været faldende og  

 udgør nu knap 10 pct. af samtlige deltagere.
Det foreslås, at  

 statsfinansieringen af skoleydelsen til aktiverede hæves fra de  

 nuværende 80 pct. til 100 pct. som ved de øvrige deltagere.
I  

 denne anledning omlægges tilskudsordningen, så der bliver tale om  

 refusion for de faktiske udgifter i stedet for som et taxametertilskud pr.  

 årselev.
Omlægningen af finansieringen har ingen betydning for  

 størrelsen af den enkelte deltagers skoleydelse.
Til nr. 13 Ad § 13, stk. 1.
Med forslaget genindføres rammestyring af  

 bevillingen til daghøjskolerne og produktionsskolerne, og der  

 foreslås givet undervisningsministeren bemyndigelse til at fordele den  

 samlede ramme på de enkelte skoler.
Om fordelingen af aktivitetsrammen  

 til skolerne henvises til de almindelige bemærkninger.
 Ad § 13, stk. 2.
 Forslaget indebærer, at det alene bliver  

 drifttilskudet til daghøjskoler og produktionsskoler og ikke som nu  

 også skoleydelsen til deltagere på produktionsskoler, der  

 beregnes som tilskud pr. årselev.
 Ad § 13, stk. 3.
 Der henvises til bemærkningerne til § 1, nr.  

 12.
 Ad § 13, stk. 4.
Efter forslaget vil kun deltagere, der ved optagelsen var  

 under 25 år, indgå i årselevberegningen.
Deltagere, der ved  

 optagelsen var under 25 år indgår således i  

 elevberegningen, uanset de i løbet af kurset fylder 25 år.
 Ad § 13, stk. 5. nr. 2.
Forslaget indebærer, at kurser kan blive delvist  

 tilskudsberettigende, nemlig for den del, der er gennemført med mindst  

 de samme 8 deltagere.
Efter gældende regler bortfalder allerede  

 oppebårne tilskud til kurser, hvis betingelsen ikke er opfyldt.  

 Ændringen bevirker, at behovet for at dispensere for reglen hermed  

 svækkes.
I konsekvens heraf foreslås dispensationsadgangen  

 afskaffet.
 Ad 13, stk. 5, nr. 3.
 Med forslaget præciseres det, at tilskudsbetingelsen  

 om, at kurser skal opfylde betingelserne i §§ 1, 2 og 2 a, også  

 omfatter de regler, der fastsættes med hjemmel i disse  

 bestemmelser.
 Ad § 13, stk. 5, nr. 4.
Det foreslås, at det som en ny tilskudsbetingelse  

 fastsættes, at kurser skal gennemføres meddeltagere, hvoraf  

 mindst halvdelen er kortuddannede.
Ved kortuddannede forstås, personer  

 der ikke har gennemført en uddannelse , der er oprettet ved eller i  

 medfør af uddannelseslov, ud over 10. klasse.
Andre personer, der ikke  

 har anvendt deres uddannelse de seneste 5 år ligestilles med  

 kortuddannede.
Ad § 13, stk. 8 Med forslaget bemyndiges undervisningsministeren til at  

 undtage undervisning i medfør af § de foreslåede  

 bestemmelser i § 2, stk. 1, nr. 6, og § 4, stk. 6, (1/3  

 undervisningen) fra at indgå i årselevberegningen.
Bemyndigelsen  

 tænkes anvendt til at undtage undervisning, hvor risikoen for  

 overvæltning af udgifter på staten er stor.
Der tænkes i  

 første række på undervisning i medfør af lov om  

 undervisning i dansk som andetsprog for voksne udlændinge m.fl. og  

 sprogcentre, der træder i kraft den 1. januar 1999. Bestemmelsen  

 betyder, at sådan undervisning ikke kan finansieres af staten efter  

 bestemmelserne for daghøjskoler, men må finansieres efter  

 reglerne i den pågældende uddannelseslov.
Til nr. 14 Efter gældende lov kan daghøjskoler og  

 produktionsskoler gennemføre undervisning som  

 indtægtsdækket virksomhed.
Med forslaget får  

 undervisningsministeren bemyndigelse til at fastsætte regler herom.  

 Bemyndigelsen tænkes anvendt til sikre daghøjskolers og  

 produktionsskolers skolemiljø ved regulering af arten og omfanget af  

 den indtægtsdækkede virksomhed.
Til nr. 15 Forslaget er en konsekvens af forslaget om at  

 begrænse tilskud til kun at omfatte deltagere under 25 år, jf.  

 bemærkningerne til § 1, nr. 13 Ad § 13, stk. 4.
Til nr. 16 Forslaget er en konsekvens af forslaget om at  

 begrænse tilskud til kun at omfatte deltagere under 25 år, jf.  

 bemærkningerne til § 1, nr. 13 Ad § 13, stk. 4.
Til nr. 17 Forslaget om ny § 19 b, svarer til bestemmelserne for  

 uddannelsessøgende på erhvervsgrunduddannelsen og  

 erhvervsskolerne.
Formålet med forslaget er at sikre de  

 uddannelsessøgende bedre ved tilskadekomst under arbejdspladslignende  

 forhold.
Til § 2 Forslaget er en konsekvens af forslaget om at flytte  

 bestemmelserne i gældende § 2, stk. 5-9, til ny § 2 b,  

 jf. bemærkningerne til forslagets § 1, nr. 3.
Til § 3 For at sikre, at effekten af de ændringsforslag, der  

 stilles for at styre aktivitetsomfanget til daghøjskoler og  

 produktionsskoler, kan slå igennem hurtigst muligt, foreslås  

 ændringsloven generelt at træde i kraft den 1. januar 1999. For  

 mange skoler betyder aktivitetsreguleringen, at de må indskrænke  

 deres aktivitetsomfang.
For ikke at bryde ind i løbende kurser og  

 uddannelsesplaner foreslås det, at daghøjskolekurser, der er  

 startet før lovens ikrafttræden, kan afsluttes med tilskud efter  

 de hidtil gældende regler.
Endvidere foreslås det, at elever, som  

 er startet på produktionsskoler før lovens ikrafttræden,  

 kan afslutte deres forløb efter hidtidige regler efter de  

 nugældende tilskudsregler.
 Endvidere foreslås det, at elever på den fri  

 ungdomsuddannelse og erhvervsgrunduddannelsen, som har fået tilsagn om  

 et forløb på en produktionsskole før lovens  

 ikrafttræden kan optages og indgå i årselevberegningen,  

 uanset de ved optagelsen vil være 25 år eller mere.
 Endelig foreslås undervisningsministerens  

 bemyndigelse til at nedsætte grundtilskuddet for skoler, der i 1995  

 modtog mindre end 300.000 kr. i kommunalt tilskud først at bortfalde  

 med virkning fra og med tilskudsåret 2000.
BILAG Lovforslaget sammenholdt med gældende lov Gældende formulering Lovforslaget § 1 I lov om daghøjskoler og produktionsskoler m.v., jf.  

 lovbekendtgørelse nr. 61 af 26. januar 1998, foretages følgende  

 ændringer:
 § 1.
 Stk. 3. Det enkelte tilbud skal styrke deltagernes personlige  

 udvikling og forbedre deres muligheder i uddannelsessystemet og på det  

 almindelige arbejdsmarked.
 1.
 2.
 § 2.
 »§ 2.
 1)	Den emne- og projektorienterede undervisning kan  

 omfatte et eller flere emner og må højst udgøre 60 pct.  

 af undervisningstiden.
 2)	Følgende undervisning skal tilbydes:
 a)	Mindst 6 timer ugentlig i grundlæggende  

 færdigheder.
 b)	Mindst 4 timer ugentlig i psykologiske fag.
 c)	Andre valgfag.
 d)	Vejledning i forbindelse med personlig udvikling og  

 uddannelses- og erhvervsmu-	ligheder.
 3)	Den emne- og projektorienterede undervisning, jf. nr.  

 1, og undervisningen, jf. nr. 2, kan i begrænset omfang tilbydes i  

 følgende særlige tilrettelæggelsesformer:
 a)	Foredragsvirksomhed.
 b)	Ekskursioner.
 c)	Aktiviteter i forbindelse med  

 undervisningen.
 d)	Praktik af kortere varighed i privat eller offentlig  

 virksomhed.
 4)	Specialundervisning og anden specialpædagogisk  

 bistand kan tilbydes.
 5)	Fællesarrangementer kan tilbydes.
 6)	Indtil 1/3 af undervisningstiden kan anvendes til  

 undervisning, uddannelser og kurser, som er oprettet ved eller i  

 medfør af uddannelseslov.
 Stk. 2.
 Stk. 2.
 Stk. 3.
 Stk. 4.
 Stk. 5.
 Stk. 6.
 Stk. 7.
 Stk. 8.
 Stk. 9.
 3.
 »§ 2 b.
 1)	Daghøjskolen skal hvert år  

 gennemføre mindst et kursus af minimum 16 ugers varighed.
 2)	Daghøjskolen skal hvert år  

 gennemføre undervisning i mindst 30 kalenderuger.
 3)	Daghøjskolen skal have mindst 20 årselever  

 pr. år.
 4)	Mindst 2/3 af daghøjskolens undervisning i  

 henhold til denne lov skal varetages af lærere, der er fastansat ved  

 daghøjskolen.
 Stk. 2.
 Stk. 3.
 4.
 § 3.
 5.
 Stk. 2.
 »Stk. 3.
 Stk. 4.
 6.
 § 4.
 »§ 4.
 Stk. 2.
 Stk. 2.
 Stk. 3.
 Stk. 3.
 Stk. 4.
 Stk. 5.
 1)	Praktik af kortere varighed i privat eller offentlig  

 virksomhed.
 2)	Ekskursioner og udvekslingsophold.
 3)	Specialundervisning og anden specialpædagogisk  

 bistand.
 Stk. 6.
 Stk. 7.
 § 6.
 7.
 Stk. 4.
 8.
 »Stk. 7.
 9.
 § 10.
10. § Stk. 3.
 »Daghøjskoler og produktionsskoler  

 skal hos deltagerne indhente oplysninger om deres personnumre.«.
 11.
 »Stk. 2.
§ 12 12.
 Stk. 3.
 »Stk. 3.
 13.
 § 13.
 »§ 13.
 Stk. 2.
 Stk. 2.
 Stk. 3.
 Stk. 3.
1)	deltagere i sammenhængende kursusforløb af  

 mindst 4 og højst 24 ugers varighed, der er gennemført i  

 overensstemmelse med planen herfor, Stk. 4.
2)	kurser, der er gennemført med mindst de samme 8  

 deltagere, medmindre særlige forhold gør sig  

 gældende, Stk. 5.
3)	kurser, der opfylder betingelserne i § 1,  

 § 2, stk. 1-4, og § 2 a, og 1)	deltagere i sammenhængende kursusforløb af  

 mindst 4 og højst 24 ugers varighed, der er gennemført i  

 overensstemmelse med planen herfor, 4)	deltagere, der ved kursets start er under 61 år,  

 og som har erlagt deltagerbetaling, jf. § 17.
2)	kurser i det omfang, de er gennemført med mindst  

 de samme 8 deltagere, Stk. 4.
3)	kurser, der opfylder betingelserne i §§ 1, 2 og 2  

 a og de i medfør heraf fastsatte regler, Stk. 5.
4)	kurser, hvor mindst halvdelen af deltagerne er  

 kortuddannede, 5)	deltagere, der ved kursets start er under 61 år,  

 og som har erlagt deltagerbetaling, jf. § 17.
 Stk. 6.
 Stk. 7.
 Stk. 8.
 14.
 § 18.
 »§ 18.
 § 19.
 15.
 § 19 a.
 16.
 17.
 »§ 19 b.
§ 2 § 2 I lov nr. 1119 af 29. december 1997 om ændring af lov  

 om daghøjskoler og produktionsskoler m.v. (Indhold, skolemiljø,  

 åbent udbud, filialvirksomhed m.v.), affattes § 2, stk. 2  

således:
 Stk. 2.
 »Stk. 2.
