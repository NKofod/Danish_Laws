Fremsat den 10. maj 2001 af  

 fødevareministeren  (Ritt Bjerregaard) Forslag til Lov om ændring af lov om jordbrugets  

 anvendelse af gødning og om plantedække (Justering af reglerne om  

 kvælstofnormer) § 1 I lov nr. 472 af 1. juli 1998 om jordbrugets anvendelse af gødning  

 og om plantedække foretages følgende ændringer:
 1. I § 6, stk. 3, indsættes som 2. og 3.  

 pkt.:
» 2. § 26 affattes således:
» Stk. 2. De i stk.1 nævnte afgørelser kan  

 indbringes for ministeren inden 4 uger efter, at afgørelsen er meddelt  

 klageren.
Afgørelsen skal indeholde oplysning om klageadgang og om  

 fristen herfor.
Ministeren kan ændre afgørelsen uden, at der  

 foreligger klage.
Stk. 3. Ministeren kan henlægge sine  

 beføjelser efter loven til en institution under ministeriet.  

 Ministeren kan i forbindelse hermed fastsætte regler om adgangen til at  

 klage over denne myndigheds afgørelser, herunder om at klage ikke skal  

 kunne indbringes for anden administrativ myndighed, og om myndighedens adgang  

 til at genoptage en sag efter, at der er indgivet klage.« § 2 Loven træder i kraft den 1. juli 2001.
Bemærkninger til lovforslaget Almindelige bemærkninger 1. Indledning Lovforslaget fremsættes med henblik  

 på ændring af lov nr. 472 af 1. juli 1998 om jordbrugets  

 anvendelse af gødning og om plantedække.
 Om behandlingen af lov nr. 472 af 1. juli 1998 henvises  

 til Folketingstidende 1997-98, sp. 879, 2144, 2561, A 1516 og 1553, B 434 og  

 714, samt C 494.
2. Lovforslagets baggrund Målet med Vandmiljøplanen fra  

 1987 var, at den årlige udvaskning af kvælstof fra  

 jordbrugsarealer (markbidraget) skulle reduceres med 100.000 tons ved  

 iværksættelse af en række initiativer.
Den 17. februar 1998 indgik regeringen og en række  

 af Folketingets partier aftalen om Vandmiljøplan II.
Der blev aftalt  

 en række tiltag, der skulle gøre det muligt at opnå den  

 forudsatte udvaskningsreduktion på 100.000 tons kvælstof pr.  

 år.
De gødnings- og sædskifterelaterede elementer i  

 aftalen blev gennemført ved lov om jordbrugets anvendelse af  

 gødning og om plantedække.
 Det indgik i aftalen om Vandmiljøplan II, at  

 Danmarks Miljøundersøgelser (DMU) og Danmarks  

 JordbrugsForskning (DJF) efter udløbet af gødningsåret  

 1999/2000 skulle afgive en vurdering af, hvorvidt der samlet måtte  

 forventes en reduktion af markbidraget på under eller over 100.000 tons  

 med udgangen af 2003.
 Denne midtvejsevaluering viser, at der mangler i  

 størrelsesordenen 7.400 tons kvælstof for at nå den  

 aftalte udvaskningsreduktion på i alt 100.000 tons kvælstof pr.  

 år i 2003. På baggrund heraf er der den 2. maj 2001 indgået  

 en aftale mellem regeringen og de øvrige partier bag aftalen om  

 Vandmiljøplan II om at justere de eksisterende instrumenter i  planen.  

 Aftalen er medtaget som bilag til dette lovforslag.
3. Den gældende lov De nærmere regler for gødskning  

 m.v., herunder fastsættelse af kvælstofnormer og anvendelse af  

 brødhvedetillæg er fastsat i bekendtgørelse nr. 660 af 4.  

 juli 2000 om jordbrugets anvendelse af gødning og om plantedække  

 i planperioden 2000/2001. For så vidt angår fastsættelse af  

 kvælstofnormer, fremgår det af § 6, stk. 3, i lov om jordbrugets  

 anvendelse af gødning og om plantedække, at  

 fødevareministeren fastsætter kvælstofnormer for  

 afgrøderne ved standardudbytte for klimaområder, jordboniteter  

 og særlige vandingsbehov, planperiodens kvælstofprognose og  

 regler om, hvorledes markens størrelse og afgrøde  

 fastsættes.
Fødevareministeriet fastsætter hvert år  

 kvælstofnormer for hver enkelt afgrøde.
Det sker med  

 udgangspunkt i økonomisk optimal kvælstoftildeling, som  

 indstilles af et fagligt udvalg (Normudvalget). Herefter fastsættes den  

 procent, hvormed det samlede kvælstofforbrug skal reduceres, svarende  

 til at normerne for 1997/98 nedsættes med et vægtet gennemsnit  

 på 10 pct.
De reducerede kvælstofnormer beregnes på  

 landsplan for hver enkelt afgrøde.
Efter det nuværende regelsæt gives der et  

 tillæg på i gennemsnit 30 kg kvælstof pr. ha til dyrkning  

 af de hvedesorter, der er optaget på den særlige liste over  

 sorter, som er egnede til brødfremstilling.
Der er konstateret en  

 betydelig stigning i arealet med disse sorter siden 1998.
 I forbindelse med drøftelserne om  

 midtvejsevalueringen af Vandmiljøplan II mellem regeringen og de  

 øvrige politiske partier bag aftalen om Vandmiljøplan II, er  

 det vurderet, at den gældende lovs bestemmelser ikke rummer mulighed  

 for at inddrage yderligere elementer som f.eks. regionalisering i  

 fastsættelsen af kvælstofnormer.
 Endvidere vurderes den gældende lov ikke at rumme  

 mulighed for fastsættelse af et krav om leveringskontrakt som  

 betingelse for anvendelse af en særlig brødhvedenorm, samt  

 fastsættelse af en øvre grænse for det areal, som kan  

 tildeles denne norm.
4. Lovforslagets indhold Lovforslagets formål er at  

 begrænse udvaskningen af kvælstof fra jordbrugsarealer.
Med  

 lovforslaget skabes der hjemmel til en justering af reglerne om  

 fastsættelse af kvælstofnormer, herunder fastsættelse af  

 forskellige normer i forskellige regioner i landet og fastsættelse af  

 regler for anvendelse af en særlig norm for hvede til  

 brødfremstilling.
 Blandt de justeringer, som parterne bag aftalen af 2. maj  

 2001 er enige om, er der enkelte elementer, der forudsætter  

 ændring af lov om jordbrugets anvendelse af gødning og om  

 plantedække for at kunne gennemføres.
Det drejer sig om mulighederne for en regionalisering af kvælstofnormerne til hvede, således  

 at kvælstofkvoten til hvede kan afspejle forskelle i afregningspris,  

 herunder afregningspris for protein en regionalisering af kvælstofnormer efter variationer i  

 udbytteniveauer at indføre dokumentationskrav, herunder i form af krav om  

 leveringskontrakt som betingelse for anvendelse af brødhvedenormen at fastsætte en øvre grænse for det areal, som kan  

 tildeles brødhvedenormen at henlægge administrationen af en sådan  

 arealgrænse til et privat organ.
Idet fastsættelsen af kvælstofnormer fortsat  

 finder sted med udgangspunkt i gennemsnitlig økonomisk optimal  

 gødskning, er det hensigten at etablere mulighed for, at  

 fastsættelsen af kvælstofnormer kan regionaliseres ved  

 inddragelse af værdien af afgrødens proteinindhold.
Det  

 foreslås således, at der kan fastsættes normer, som er  

 højere for nogle områder end for andre områder.
Det foreslås, at udbyttenormerne for vinterhvede og  

 vinterbyg justeres for at få bedre overensstemmelse mellem  

 udbyttenormerne og de udbytter, der er opnået.
Det foreslås  

 derfor, at udbyttenormerne eksempelvis på amtsniveau kan reguleres,  

 så de fastsatte udbyttenormer inden for hver jordtype i højere  

 grad kommer til at svare til de reelt opnåede udbytter i de enkelte  

 amter.
Endvidere foreslås det, at der fastsættes  

 regler om, at anvendelsen af brødhvedenormen betinges af, at  

 jordbrugeren kan dokumentere, at der i mindst en af de to foregående  

 planperioder er dyrket og leveret hvede til brødfremstilling fra den  

 pågældende bedrift, og at der foreligger en kontrakt om dyrkning  

 af brødhvede.
Det er hensigten at fastsætte særlige regler  

 for nyetablerede jordbrugere, således at disse ikke på  

 forhånd udelukkes fra anvendelse af brødhvedenormen til dyrkning  

 af hvede til brødfremstilling.
 Endelig foreslås der mulighed for fastsættelse  

 af en øvre grænse for arealet, hvortil brødhvedenormen  

 kan gives, samt mulighed for, at administrationen af en sådan  

 øvre arealgrænse kan henlægges til et privat organ.
5. Økonomiske og administrative konsekvenser for stat og  

 kommuner Lovforslagets økonomiske konsekvenser  

 for staten består alene af administrative konsekvenser for  

 Plantedirektoratet.
Lovforslaget skønnes at medføre  

 administrative konsekvenser af begrænset omfang.
Administrationen og  

 kontrollen af det foreslåede regelsæt vil blive tilrettelagt  

 sammen med administrationen og kontrollen af de gældende regler om  

 jordbrugets anvendelse af gødning og om plantedække.
De  

 administrative udgifter vil blive afholdt inden for de eksisterende  

 økonomiske rammer.
 Lovforslaget skønnes ikke at få  

 økonomiske eller administrative konsekvenser for amtskommuner og  

 kommuner.
6. Erhvervsøkonomiske konsekvenser Med lovforslaget vil fastsættelsen af  

 kvælstofnormerne i højere grad end hidtil ske med udgangspunkt i  

 den økonomisk optimale kvælstoftildeling for afgrøden i  

 de enkelte regioner.
Forslagene om regionalisering betyder samlet set, at der  

 flyttes kvælstof fra Vest- til Østdanmark.
 Begrænsningen i muligheden for at anvende en  

 særlig brødhvedenorm kan imidlertid reducere udbytterne for de  

 berørte jordbrugere og dermed have økonomiske konsekvenser.
 De foreslåede modeller for regionaliseringen af  

 normfastsættelsen indebærer en vis omfordeling af kvælstof  

 mellem regioner og afgrøder og dermed også mellem  

 jordbrugere.
For den enkelte jordbruger kan det betyde, at bedriftens  

 kvælstofkvote reduceres, hvilket kan medføre faldende udbytter  

 og dermed faldende indtægter.
Omvendt vil andre jordbrugere opleve, at  

 deres kvælstofkvote øges, og at de dermed i højere grad  

 får mulighed for økonomisk optimal kvælstoftildeling.  

 Samlet set vil der inden for den overordnede miljøpolitisk fastsatte  

 ramme ske en optimering af anvendelsen af den til rådighed  

 værende mængde kvælstof.
 De samlede erhvervsøkonomiske konsekvenser af  

 reduktionen af kvælstofkvoten og -forbruget vurderes derfor at  

 være begrænsede.
7. Administrative konsekvenser for erhvervet De administrative konsekvenser for erhvervet  

 af de foreslåede modeller for kvælstoffastsættelsen er, at  

 den enkelte jordbruger skal tage stilling til flere detaljer ved beregning af  

 jordbrugsvirksomhedens kvælstofkvote.
 Indførelse af dokumentationskrav, herunder  

 kontraktskrav ved dyrkning af hvede til brødfremstilling som  

 betingelse for anvendelse af den særlige kvælstofnorm  

 medfører, at jordbrugeren skal opbevare dokumentation for dyrkning og  

 levering af hvede til brødfremstilling i 1 af 2 forudgående  

 planperioder, samt kontrakt om levering af hvede til brødfremstilling  

 i den aktuelle planperiode.
Henlæggelse af administrationen af  

 arealgrænsen for brødhvedenormen vil medføre omkostninger  

 til administration for det private organ, hvortil opgaven henlægges.  

 Henlæggelsen af opgaven kan alene ske efter forudgående aftale  

 med det pågældende organ.
Det pågældende organ  

 afholder selv alle de med opgaven forbundne omkostninger.
 Det bemærkes, at lovforslaget i det væsentlige  

 afspejler de forslag til justeringer af fastsættelse af  

 kvælstofnormer, som er fremsat af landbrugets organisationer.
8. Miljømæssige konsekvenser Den foreslåede regionalisering af  

 kvælstofnormer for hvede og den foreslåede ændring af  

 udbyttefastsættelsen for vinterbyg og vinterhvede skal ses som  

 elementer i bestræbelserne på at opnå den i forbindelse med  

 Vandmiljøplan II aftalte udvaskningsreduktion på 100.000 tons  

 kvælstof pr. år.
Forslaget medvirker således til at  

 opnå den af DMU og DJF ved midtvejsevalueringen beregnede manglende  

 udvaskningsreduktion i størrelsesorden 7.400 tons kvælstof.
 Den foreslåede ændring af  

 udbyttefastsættelsen for vinterhvede og vinterbyg skønnes at  

 bidrage til en reduktion af kvælstofudvaskningen på 800 tons  

 kvælstof om året.
En gennemførelse af forslaget vil medføre,  

 at arealet med brødhvedenorm reduceres til 50.000 ha.
Når det  

 kombineres med den foreslåede øst-vest regionalisering,  

 forventes udvaskningsreduktionen at udgøre i størrelsesordenen  

 2000 tons kvælstof om året.
9. Forholdet til EU-retten Lovforslaget indeholder bestemmelser, der  

 bidrager til gennemførelsen af Rådets Direktiv 91/676/EØF  

 af 12. december 1991 om beskyttelse af vand imod forurening forårsaget  

 af nitrater, der stammer fra landbruget (Nitratdirektivet), EF-Tidende, L  

 375/1 af 31. december 1991.
10. Høring Lovforslaget er sendt i høring med  

 frist til den 10. maj 2001 til følgende:
 Landbrugsraadet, Dansk Familielandbrug, Landbrugets  

 Rådgivningscenter, Amtsrådsforeningen, Miljøcenter  

 Fyn/Trekantområdet I/S, Landboforeningerne, Dansk  

 Erhvervsgartnerforening, Landsforeningen for Økologisk Jordbrug,  

 Kommunernes Landsforening, Danske Slagterier, Danmarks  

 Naturfredningsforening, De Samvirkende Danske Frøavlerforeninger, Det  

 Danske Fjerkræråd, Dansk Pelsdyravlerforening, Brancheudvalget  

 for Frø, Landsforeningen af Danske Svineproducenter,  

 Skovdyrkerforeningerne, Korn- og Foderstof Kompagniet A/S,  

 Arbejderbevægelsens Erhvervsråd, Dansk Industri, Foreningen for  

 Danske Handelsmøller, Friluftsrådet, Naturrådet, Kemira  

 Danmark A/S, Nordisk Hydro, Agro Danmark, Dansk Landbrugs Grovvareselskab  

 a.m.b.a., DAKOFO, Den Lokale Andel.
11. Samlet vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen væsentlige Administrative konsekvenser for stat, kommuner og  

 amtskommuner Ingen Der vil i begrænset omfang være administrative  

 konsekvenser for staten Økonomiske konsekvenser for erhvervet Der er tale om en omfordeling af kvælstoftildelingen,  

 som i mindre omfang kan have positive økonomiske konsekvenser for  

 visse landbrugsbedrifter.
Samlet set sker der en økonomisk optimering  

 af den til rådighed værende  

 kvælstofmængde Der er tale om en omfordeling af kvælstoftildelingen,  

 som i mindre omfang kan have negative økonomiske konsekvenser for  

 visse landbrugsbedrifter Administrative konsekvenser for erhvervet Ingen Den enkelte jordbruger pålægges i mindre omfang  

 ekstra byrder i form af et mere detaljeret gødningsregnskab og  

 dokumentationskrav ved dyrkning af brødhvede Administrationen af arealgrænsen for brødhvedenormen vil  

 medføre administrative byrder for det private organ, hvortil opgaven  

 henlægges Miljømæssige konsekvenser Gennemførelse af lovforslaget medfører en  

 reduceret kvælstofudvaskning Ingen Administrative konsekvenser for borgerne Ingen Se ovenfor under konsekvenser for erhvervet Forholdet til EU-retten Lovforslaget bidrager til at sikre Danmarks opfyldelse af  

 Nitratdirektivet Bemærkninger til lovforslagets  

 enkelte bestemmelser Til § 1 Til nr. 1 Bestemmelsen giver fødevareministeren bemyndigelse  

 til at fastsætte forskellige normer for forskellige regioner for de  

 enkelte afgrøder (regionalisering).
Regionalisering af kvælstofnormerne efter forskelle i  

 afregningspris Den økonomisk optimale kvælstofnorm for de  

 forskellige afgrøder differentieres i dag alene på baggrund af  

 jordtype og vandingsmulighed, idet det opnåede udbytte bl.a. er  

 afhængigt af disse forhold.
Derimod har afgrødernes  

 proteinindhold ikke været inddraget, selvom proteinindholdet har  

 betydning for værdien af udbyttet.
Det gælder især for  

 hvede.
Anvendes hveden til foder, afregnes hveden normalt uden  

 hensyntagen til proteinindholdet.
For at kunne sælge hveden til  

 brødfremstilling kræves derimod normalt et proteinindhold  

 på minimum 12 pct., ligesom der ved salg til eksport kræves et  

 højt proteinindhold.
I områder med stort husdyrhold (Jylland) samt i  

 områder, som ligger op til sådanne områder (Fyn), er der  

 mangel på korn til foder.
I begge områder er prisdannelsen i  

 høj grad bestemt af prisen på foderkorn.
Dvs. at prisen,  

 når der ses bort fra egentlig brødhvede, stort set er  

 uafhængig af proteinindholdet.
I områder med overskud af korn  

 (Øerne øst for Storebælt), hvor en stor del af hveden  

 skal sælges til fremstilling af brød eller til eksport, har  

 proteinindholdet derimod stor betydning for hvilken pris, der kan  

 opnås.
 Da afgrødernes proteinindhold er afhængigt af  

 tilførslen af kvælstof, betyder dette, at den økonomisk  

 optimale kvælstofmængde til hvede dyrket øst for  

 Storebælt er større end for hvede dyrket vest for  

 Storebælt, hvor kornet kan forventes solgt/anvendt som foderkorn.
Forslaget indebærer derfor, at der indtil videre med  

 udgangspunkt i ovenstående fastsættes økonomisk optimale  

 kvælstofnormer for vinterhvede i to regioner: Én for  

 vinterhvede, der dyrkes øst for Storebælt, og én for  

 vinterhvede, der dyrkes vest for Storebælt.
Normen vurderes med de  

 aktuelle prisforhold at være 24 kg N/ha større øst for  

 end vest for Storebælt.
Dette får ikke betydning for det samlede  

 gødningsforbrug, idet ændringen udlignes ved den generelle  

 normreduktion.
Regionalisering af kvælstofnormer efter variationer i  

 udbytteniveauer Bestemmelsen åbner endvidere mulighed  

 for, at der kan foretages en udbyttefastsættelse med henblik på  

 en mere nøjagtig angivelse af de specifikke afgrøders  

 kvælstofbehov.
Aktuelle forsøgsresultater viser, at der inden  

 for samme jordtype er betydelige udbytteforskelle i landet.
Udbyttenormerne  

 og dermed kvælstofnormerne kan med udgangspunkt i de indberettede  

 udbytter og aktuelle forsøgsresultater bringes i større  

 overensstemmelse med de af Danmarks Statistik opgjorte høstudbytter og  

 dermed med det faktiske kvælstofbehov ved, at der kan fastsættes  

 udbytter for forskellige jordtyper ned til på amtsniveau som  

 gennemsnittet af de indberettede udbytter for amtet.
Aktuelt vil der for  

 vinterhvede og vinterbyg blive tale om 3-4 regioner med forskellige  

 udbyttenormer og dermed også forskellige kvælstofnormer.
Muligheden for regionalisering foreslås alene  

 anvendt, når det vurderes at kunne ske uden at medføre  

 øget udvaskning, og når det sker med udgangspunkt i principperne om  

 økonomisk optimering Begrænsning af anvendelsen af brødhvedenormen Forslaget indebærer endvidere, at  

 fødevareministeren får mulighed for at fastsætte  

 nærmere regler for adgangen til at opnå en særlig  

 kvælstofnorm til dyrkning af hvede til brødfremstilling.
 Anvendelse af kvælstofnormen til dyrkning af hvede  

 til brødfremstilling vil konkret blive betinget af, at der foreligger  

 dokumentation for, at jordbrugeren i mindst 1 af de 2 forudgående  

 planperioder på bedriften har dyrket og leveret hvede til  

 brødfremstilling, og at jordbrugeren har indgået en kontrakt om  

 levering af hvede til brødfremstilling fra et nærmere bestemt  

 areal.
 Af hensyn til nyetablerede jordbrugeres mulighed for  

 adgang til kvælstofnormen for brødhvede vil der blive fastsat  

 regler om, at disse kan anvende dokumentation indhentet fra den tidligere  

 ejer/bruger af bedriften, hvis denne har dyrket og leveret hvede til  

 brødfremstilling i mindst 1 af de 2 forudgående  

 planperioder.
 Fødevareministeren fastsætter nærmere  

 regler for udformningen af de anførte dokumentationskrav.
Forslaget indebærer, at fødevareministeren  

 kan fastsætte en øvre grænse for det areal, der kan  

 tildeles en kvælstofnorm for hvede til brødfremstilling.
Aktuelt  

 fastsættes arealgrænsen til 50.000 ha, idet dette areal på  

 nuværende tidspunkt vurderes at være tilstrækkeligt til at  

 efterkomme efterspørgslen efter dansk produceret brødhvede.
Det er hensigten, at ordningen vil blive administreret  

 således, at indgåede kontrakter om levering af brødhvede  

 prioriteres i den rækkefølge, de indsendes til det  

 administrerende organ.
Tidspunktet for modtagelsen af kontrakten er  

 afgørende for, om det kontraherede brødhvedeareal kan tildeles  

 en brødhvedenorm.
Kontrakter, der modtages på den dag, hvor  

 arealgrænsen overskrides, vil ikke kunne indgå i ordningen og vil  

 derfor ikke kunne tildeles en brødhvedenorm.
Det samlede areal,  

 hvortil der kan gives brødhvedenorm, vil således altid i praksis  

 være mindre end eller lig med den fastsatte arealgrænse.
Det er  

 hensigten at fastsætte regler for ansøgningsperioden og om  

 minimumskrav til de specifikke oplysninger, som skal være indeholdt i  

 kontrakterne.
Til nr. 2 Det er hensigten at henlægge administrationen af  

 arealgrænsen for anvendelsen af brødhvedenormen til Landbrugets  

 Rådgivningscenter eller et lignende organ.
Principperne for  

 tilrettelæggelsen af administration er beskrevet under  

 bemærkningerne til nr. 1.
Landbrugets organisationer har under de politiske  

 drøftelser lagt stor vægt på at bibeholde en særlig  

 kvælstofnorm for dyrkning af hvede til brødfremstilling.  

 Landbruget har tilsluttet sig den oven for under bemærkningerne til nr.  

 1 beskrevne model for administration af brødhvedenormen.
Landbruget  

 har endvidere påtaget sig uden vederlag at administrere fordelingen af  

 anvendelsen af brødhvedenormen inden for grænsen på 50.000  

 ha.
Det forudsættes herved, at der tilrettelægges en  

 administration, der tilfredsstiller behovet for en ensartet, smidig og hurtig  

 forvaltning.
Fødevareministeren fastsætter nærmere  

 regler for det private organs udøvelse af beføjelser efter  

 loven, herunder for ministeriets instruktions- og tilsynsbeføjelser.
I  

 gennemførelsesbestemmelserne vil det fremgå, at reglerne i  

 forvaltningsloven og offentlighedsloven skal være gældende for  

 sagsbehandlingen.
Samlet set er der således på dette  

 afgrænsede område tale om en administrationsmodel, hvor der kan  

 drages fordel af, at sagsbehandlingen udøves i nær kontakt med  

 erhvervet, samtidig med at den lever op til de almindelige  

 forvaltningsmæssige principper, der gælder for offentlige  

 myndigheder.
 Bestemmelsen i det nye stk. 3 svarer indholdsmæssigt  

 til den gældende lovs § 26, dog er der i slutningen af stykket  

 tilføjet en adgang for myndigheden i første instans til at  

 genoptage en sag, selvom der er indgivet klage (remonstration). Remonstration  

 kan være en mere hensigtsmæssig måde at få sagen  

 prøvet på ny frem for en formel klage til en anden instans.  

 Remonstration vil således i mange tilfælde være en  

 hurtigere måde til at få sagen vurderet på ny.
Det har hidtil været vurderingen, at remonstration  

 kunne ske i alle tilfælde uden formel hjemmel.
Folketingets Ombudsmand  

 har imidlertid givet udtryk for, at remonstration i tilfælde, hvor der  

 er indgivet klage, efter hans opfattelse kræver udtrykkelig hjemmel.  

 Denne udtrykkelige hjemmel søges ved lovforslaget tilvejebragt.
Til § 2 Det er hensigten at sætte loven i kraft den 1. juli  

 2001 med henblik på, at der ved bekendtgørelse kan  

 fastsættes nye bestemmelser med virkning for den planperiode, der  

 starter den 1. august 2001.
Lovforslaget sammenholdt med gældende lov Gældende formulering Lovforslaget § 6. - - - - Stk. 2. - - - Stk. 3. Ministeren for fødevarer, landbrug og  

 fiskeri fastsætter kvælstofnormer for afgrøderne ved  

 standardudbytte for klimaområder, jordboniteter og særlige  

 vandingsbehov, planperiodens kvælstofprognose og regler om, hvorledes  

 markens størrelse og afgrøde fastsættes.
 § 26. Henlægger ministeren for fødevarer,  

 landbrug og fiskeri sine beføjelser til at træffe  

 afgørelser efter loven til en institution under ministeriet, kan  

 ministeren fastsætte regler om adgang til at klage over  

 afgørelserne, herunder om, at afgørelserne ikke kan indbringes  

 for anden administrativ myndighed.
 1. I § 6, stk. 3, indsættes som 2. og 3.  

 pkt.:
» 2. § 26 affattes således:
»§ 26. Ministeren for fødevarer, landbrug og fiskeri kan  

 fastsætte regler, hvorefter visse afgørelser truffet efter  

 regler fastsat i  henhold til § 6, stk. 3, 3. pkt., kan træffes af et  

 privat organ.
Ministeren fastsætter samtidig regler om det private  

 organs sagsbehandling og om instruktion og tilsyn.
Stk. 2. De i stk. 1 nævnte afgørelser kan  

 indbringes for ministeren inden 4 uger efter, at afgørelsen er meddelt  

 klageren.
Afgørelsen skal indeholde oplysning om klageadgang og om  

 fristen herfor.
Ministeren kan ændre afgørelsen uden, at der  

 foreligger klage.
Stk. 3. Ministeren kan henlægge sine  

 beføjelser efter loven til en institution under ministeriet.  

 Ministeren kan i forbindelse hermed fastsætte regler om adgangen til at  

 klage over denne myndigheds afgørelser, herunder om at klage ikke skal  

 kunne indbringes for anden administrativ myndighed, og om myndighedens adgang  

 til at genoptage en sag efter, at der er indgivet klage.« Bilag 1 Aftale af 2. maj 2001 Midtvejsevaluering af  

 Vandmiljøplan II Regeringen har den 16. januar 2001 i overensstemmelse med  

 pkt. 6 i Vandmiljøplan II-aftalen fra februar 1998 fremlagt en  

 redegørelse om midtvejsevaluering af VMP II.
 Efter at forligspartierne ved en række møder  

 har gennemgået og fået uddybet redegørelsen, er der blandt  

 forligspartierne enighed om at justere de eksisterende instrumenter i den  

 gældende plan, som beskrevet nedenfor.
 Med henblik på at justere Vandmiljøplan II,  

 således at den forudsatte reduktion på 100.000 tons nås,  

 besluttes følgende justeringer:
1.	Vedrørende Vådområder gives der mulighed  

 for efter en konkret vurdering at fravige maksimumsbeløbet på  

 25.000 kr./ha, og der gives mulighed for at ændre praksis  

 vedrørende jordfordeling, jordkøbslovens bestemmelser om  

 forkøbsret samt relevante MVJ ordninger, således at genopretning  

 af vådområder fremmes mest muligt gennem et velvilligt medspil  

 fra berørte parter.
Dette vurderes at give en reduktion på 1.500  

 tons N/år indenfor det aftalte budget.
2.	Vedrørende 6% efterafgrøder fjernes muligheden  

 for at tildele en kvælstofnorm og eftervirkningen af 6%  

 efterafgrøderne skal indregnes i bedriftens kvælstofkvote.
Der  

 gives mulighed for at anvende efterafgrøder med dybdegående  

 rødder.
Dette vurderes at give en reduktion på 1.500 tons  

 N/år.
3.	Vedrørende brødhvedetillæg reduceres  

 anvendelsen fra 330.000 ha til 50.000 ha.
Et maksimalt areal på 50.000  

 ha skal nås ved at indføre et dokumentationskrav for, at der  

 tidligere har været dyrket og solgt hvede til brødfremstilling  

 fra den enkelte bedrift, samt en revision af sortslisten.
Dette vurderes at  

 give en reduktion på 2.000 tons N/år.
Der gives mulighed for en  

 regionalisering af kvælstofnormerne til hvede, således at  

 kvælstofkvoten til hvede for h.h.v. Øst- og Vestdanmark kan  

 afspejle forskelle i afregningspris.
4.	Vedrørende kvælstofnormer justeres behovene til  

 en række afgrøder såsom, vinterhvede, vinterbyg,  

 vedvarende græs, brak, græsudlæg og  

 græsefterslæt.
Dette vurderes at give en reduktion på 2.325  

 tons N/år.
Der gives mulighed for en regionalisering efter  

 udbytteniveauer.
5.	Endvidere strammes kravet til udnyttelse af kvælstof i  

 husdyrgødningen med fem procent point, således som det  

 fremgår af aftalen om VMP II.
Effekten heraf er allerede indeholdt i  

 den tekniske midtvejsevaluering.
 Sammen med effekter af mere skovrejsning og en forbedret praksis  

 vedrørende MVJ ordningerne vurderes justeringerne at give en reduktion  

 på 7.575 tons N.
Aftalens parter forpligtiger sig til at støtte de nødvendige  

 lovændringer i forbindelse med folketingsbehandlingen.
Aftalens parter  

 er enige om, at justeringerne skal træde i kraft senest 1. august  

 2001.
 EU-kommissionen vil blive underrettet om midtvejsevalueringen og de heri  

 indeholdte justeringer.
