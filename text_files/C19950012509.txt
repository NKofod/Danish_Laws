CIRKULÆRE Generelle bemærkninger Bemærkninger til aftalens enkelte bestemmelser AFTALE GENERELLE BEMÆRKNINGER Finansministeriet og Centralorganisationernes Fællesudvalg (CFU) har den  

 30. juni 1995 indgået medfølgende aftale om ansættelse af ledige i jobtræning  

 og individuel jobtræning i staten.
Løn- og ansættelsesvilkårene ved disse ansættelser er i vid udstrækning  

 fastlagt ved den lovgivning, der er gennemført i forbindelse med  

 arbejdsmarkedsreformen.
Aftalen udfylder og supplerer denne lovgivning.
I det følgende gengives lovgivningens væsentligste bestemmelser suppleret  

 med reglerne i aftalen.
For yderligere fortolkningsbidrag, se  

 Finansministeriets Personaleadministrativ Vejledning, kap. 20, særligt om  

 jobtræning og individuel jobtræning.
Arbejdsmarkedsreformen Arbejdsmarkedsreformen trådte i kraft 1. januar 1994.
Reformen, som er blevet revideret pr. 1. april og 1. juli 1995, danner grundlaget for den arbejdsmarkedspolitiske indsats over for  

 ledige.
I den følgende beskrivelse af arbejdsmarkedsreformens regler er  

 ændringerne som følge af 1995-revisionen indarbejdet.
For så vidt angår  

 retstilstanden indtil da henvises til det hidtil gældende cirkulære om  

 ansættelse af ledige i jobtræning og særligt tilrettelagte jobtræningsforløb.
Arbejdsmarkedsreformens væsentligste love er lov om en aktiv  

 arbejdsmarkedspolitik , jf. lovbekendtgørelse nr. 179 af 21. marts 1995,  

 og  lov om kommunal aktivering , jf. lovbekendtgørelse nr. 150 af 8.  

 marts 1995.(* 3) De tilhørende vejledninger er henholdsvis Arbejdsmarkedsstyrelsens  

 bekendtgørelse nr. 168 af 15. marts 1995 om en aktiv arbejdsmarkedsindsats og  

 Socialministeriets vejledning af 20. april 1995 om lov om kommunal  

 aktivering.
 De to love erstatter lov om arbejdstilbud til ledige, jf.  

 lovbekendtgørelse nr. 634 af 17. juli 1992 med senere ændringer, lov om  

 kommunal beskæftigelsesindsats, jf. lovbekendtgørelse nr. 635 af 17. juli  

 1992, samt bestemmelserne om ungdomsydelse i lov om social bistand, jf.  

 lovbekendtgørelse nr. 829 af 1. oktober 1992.
 For så vidt angår overgangsordninger henvises til  

 Arbejdsministeriets bekendtgørelse nr. 906 af 1. december 1993,  

 Arbejdsmarkedsstyrelsens bekendtgørelse nr. 191 af 23. marts 1995 samt  

 Socialministeriets lovbekendtgørelse nr. 150 af 8. marts 1995 om kommunal  

 aktivering.
Dagpengemodtagere/Kontanthjælpsmodtagere Loven om en aktiv arbejdsmarkedspolitik omhandler generelt alle ledige,  

 såvel dagpengemodtagere som kontanthjælpsmodtagere.
Blandt andet beskriver  

 loven de tilbud, der kan gives til ledige.
Derudover regulerer loven ledige  

dagpengemodtageres rettigheder og pligter.
Loven om kommunal  

 aktivering omhandler rettigheder mv. for personer, der er berettiget til  

 eller modtager kontanthjælp  efter lov om social bistand.
Jobtræning og individuel jobtræning Blandt de tilbud, der kan gives ledige, er jobtræning og individuel  

 jobtræning.
Såvel dagpengemodtagere som kontanthjæpsmodtagere kan modtage  

 disse tilbud.
Statskvoter Staten har pligt til at fremskaffe jobtræningspladser til ledige  

 dagpengemodtagere.
Der er to kvoter, der skal opfyldes.
Dels den ordinære  

 statskvote , der kan bruges til ansættelse af ledige fra delperiode 1 og  

 delperiode 2 i såvel jobtræning som i individuel jobtræning.
Dels  

»den særlige delperiode 2-kvote« , der er indbudgetteret på  

 FL 95, og som skal anvendes til ansættelse af ledige fra delperiode 2 i  

 jobtræning eller individuel jobtræning.
For så vidt angår statskvoterne henvises i øvrigt til Finansministeriets  

 cirkulære af 28. marts 1995 om budgetmæssig behandling af udgifter til  

 jobtræningsforløb i staten.(* 4) Formidling Statsinstitutioner kan søge efter og få tilbudt ledige såvel gennem  

 Arbejdsformidlingen som gennem (amts)kommunen.
Bemærkninger til aftalens enkelte bestemmelser Til Kapitel II.
Aflønning og øvrige ansættelsesvilkår Til § 2. Jobtræning A.
Dagpengemodtagere Løn- og ansættelsesvilkår De ansættelsesmæssige forhold, som gælder under ansættelse i jobtræning,  

 er beskrevet i §§ 13 og 34 i loven om en aktiv arbejdsmarkedspolitik og §§  

 48-49 og 142 i bekendtgørelsen.
Det fremgår heraf, at løn- og ansættelsesvilkårene skal være  

 overenskomstmæssige, jf. dog nedenfor om maksimering af timelønnen.
Desuden  

 gælder den almindelige lovgivning for lønmodtagere.
Maksimering af timeløn Ved ansættelse hos offentlige arbejdsgivere kan lønnen pr. 1. januar 1994  

 højst udgøre 81 kr. pr. time.
De 81 kr. reguleres procentuelt i overensstemmelse med den gennemsnitlige  

 regulering i de offentlige lønninger.
Arbejdsmarkedsstyrelsen udsender  

 oplysning om størrelsen af det regulerede maksimum.
Pr. 1. april 1995 er  

 satsen 82,94 kr.
 Ud over den maksimerede timeløn ydes feriegodtgørelse eller ferie med løn  

 og ferietillæg/særlig feriegodtgørelse samt eventuel søgnehelligdagsbetaling  

 i overensstemmelse med overenskomstens regler.
Tillæg Ud over den maksimerede timeløn kan der i øvrigt kun udbetales:
- omkostningsdækkende ydelser (fx. transportgodtgørelse) - arbejdstidsbestemte tillæg (fx. natpenge) og - arbejdsbestemte tillæg (fx. smudstillæg, trucktillæg), der ikke er en  

 fast påregnelig del af lønnen.
Over-/merarbejde Eventuel over- og merarbejdsbetaling beregnes på grundlag af den  

 maksimerede timeløn med de procenttillæg, der følger af den pågældende  

 overenskomst.
Pension Hvis der er knyttet en overenskomstmæssig pensionsordning til ansættelsen,  

 indbetaler arbejdsgiveren både eget- og arbejdsgiverbidraget, sådan at  

 egetbidraget ikke reducerer den maksimerede timeløn.
Pensionsbidragene  

 beregnes på grundlag af den overenskomstmæssige løn.
Delperiode 2 - maksimering af indkomst Ved deltagelse jobtræning i delperiode 2 må den samlede lønindkomst - løn  

 samt eventuelle tillæg - til den ledige efter fradrag af  

 arbejdsmarkedsbidraget ikke overstige arbejdsløshedsdagpengenes højeste beløb  

 pr. uge for henholdsvis fuldtidsforsikrede og deltidsforsikrede, jf. §§ 47 og  

 70 i lov om arbejdsløshedsforsikring mv.
Arbejdstid Hvis den ugentlige løn til den ledige ved ansættelse på fuld tid vil  

 overstige de nævnte maksima for arbejdsløshedsdagpenge, nedsættes den  

 ugentlige arbejdstid under hensyn hertil.
Arbejdsmarkedsstyrelsens vejledning  

 herom vil snarest blive fremsendt.
Varighed, opsigelse Ansættelse i jobtræning med løntilskud, jf. nedenfor, kan i det enkelte  

 ansættelsesforhold for ledige i delperiode 1 maksimalt aftales til et år.
For  

 ledige i delperiode 2 kan det enkelte ansættelsesforhold omfatte hele  

 delperioden.
Ansættelsesforholdet kan kun bringes til ophør i overensstemmelse med  

 gældende overenskomster og lovgivning.
Ansættelsen vil kunne være  

 tidsbegrænset, sådan at den ophører uden yderligere opsigelse ved udløbet af  

 den aftalte periode.
Hvis ansættelsen ikke på forhånd er gjort tidsbegrænset,  

 skal de almindelige opsigelsesvarsler følges.
Frigørelsesattest Dagpengemodtagere, der er omfattet af et opsigelses varsel, skal have  

 udstedt frigørelsesattest, hvis de har behov for det.
Løntilskud Under forudsætning af, at der sker en nettoudvidelse af antallet af  

 ansatte ved institutionen, udbetaler Arbejdsformidlingen et løntilskud til  

 arbejdsgiveren.
Løntilskuddet udgjorde pr. 1. januar 1994 43 kr. pr. time.  

 Tilskuddet reguleres hver 1. januar.
Arbejdsmarkedsstyrelsen udsender  

 oplysning om størrelsen af det regulerede tilskud.
Pr. 1. januar 1995 er  

 tilskuddet 43,77 kr.
 For så vidt angår løntilskud henvises i øvrigt til Finansministeriets  

 cirkulære af 28. marts 1995 om budgetmæssig behandling af udgifter til  

 jobtræningsforløb i staten.
B.
Kontanthjælpsmodtagere Løn- og ansættelsesvilkår For kontanthjælpsmodtagere, der ansættes i jobtræning gælder i det  

 væsentlige samme regler om løn- og ansættelsesvilkår som for  

 dagpengemodtagere, jf. dog specielt nedenfor om arbejdstid.
Arbejdstid Til forskel fra, hvad der gælder for dagpengemodtagere, fastsættes  

 arbejdstiden for kontanthjælpsmodtagere i jobtræning ifølge lovgivningen af  

 kommunalbestyrelsen efter aftale med arbejdsgiveren.
Til §§ 3 - 6. Individuel jobtræning Løn- og ansættelsesvilkår De ansættelsesmæssige forhold, som gælder under deltagelse i individuel  

 jobtræning, er beskrevet i §§ 23 og 34 i loven om en aktiv  

 arbejdsmarkedspolitik og bekendtgørelsens §§ 74-79 og 142.
Der fremgår heraf, at ansættelsesvilkårene som udgangspunkt er  

 overenskomstmæssige, idet de nærmere regler om de lønmæssige forhold dog  

 fastsættes ved aftale mellem arbejdsmarkedets parter.
På statens område er  

 dette sket ved nærværende aftale.
Til § 3. Dagpengemodtagere.
Projektydelse Aflønning/projektydelse Ved ansættelse i individuel jobtræning aflønnes ledige dagpengemodtagere  

 med en særlig projektydelse pr. time.
Med virkning fra 1/4 1995 er projektydelsen pr. time aftalt til at være  

 1/37 af det til enhver tid gældende ugentlige beløb for maksimale  

 arbejdsløshedsdagpenge tillagt eventuelt arbejdsmarkedsbidrag.
Projektydelsen  

 er pr. 1. april 1995 73,49 kr.
Tilskud Ved etablering af individuel jobtræning udbetaler Arbejdsformidlingen et  

 tilskud til den pågældende arbejdsgiver.
Tilskuddets størrelse og  

 tilskudsperiodens længde fastsættes ved individuel aftale mellem  

 arbejdsgiveren og Arbejdsformidlingen.
Tilskuddet kan ikke overstige ydelsen  

 til den ledige.
 Der gives ifølge sagens natur ikke tilskud til individuel jobtræning, der  

 er omfattet af den særlige delperiode 2-kvote og dermed indbudgetteret på FL  

 95, jf. ovenfor om statskvoter.
 For så vidt angår tilskud henvises i øvrigt til Finansministeriets  

 cirkulære af 28. marts 1995 om budgetmæssig behandling af udgifter til  

 jobtræningsforløb i staten.
Til § 4. Dagpengemodtagere. Øvrige ansættelsesvilkår Projektydelsen erstatter overenskomstens ydelser i form af løn, tillæg,  

 pensionsbidrag mv.
Sådanne ydelser udbetales altså ikke, medmindre det  

 udtrykkeligt følger af § 4. Feriegodtgørelse o.l. udbetales dog ud over  

 projektydelsen.
Tillæg Ud over projektydelsen pr. arbejdstime kan der ydes omkostningsdækkende  

 ydelser og arbejdstidsbestemte tillæg.
Desuden kan det, hvor individuel  

 jobtræning etableres på ordinære arbejdspladser, lokalt aftales, at der ydes  

 overenskomstmæssige arbejdsbestemte tillæg, der ikke er en fast påregnelig  

 del af lønnen.
Befordringsgodtgørelse Dagpengemodtagere i individuel jobtræning har ret til at få udbetalt  

 befordringsgodtgørelse fra arbejdsløshedskassen, hvis deres daglige transport  

 mellem bopæl og ansættelsessted og retur er mere end 24 km.
Arbejdstid Arbejdstiden i individuel jobtræningsforløb aftales ifølge lovgivningen  

 individuelt mellem Arbejdsformidlingen og den pågældende arbejdsgiver.
Maksimering af løn Arbejdstiden skal tilrettelægges sådan, at den samlede lønindkomst - løn  

 samt eventuelle tillæg - pr. uge efter fradrag af  

 arbejdsmarkedsbidraget og bortset fra eventuelt tilskud til befordring ikke  

 overstiger arbejdsløshedsdagpengenes højeste beløb pr. uge Da projektydelsen er aftalt til at være 1/37 af maksimale  

 arbejdsløshedsdagpenge pr. uge korrigeret for arbejdsmarkedsbidrag, kan  

 ansættelse i individuel jobtræning således ske på fuld tid, under  

 forudsætning af at der ikke tillige ydes tillæg til lønnen.
Er dette  

 tilfældet, må arbejdstiden reduceres.
Øvrige ansættelsesvilkår I øvrigt gælder de respektive overenskomsters bestemmelser om  

 ansættelsesvilkår samt den almindelige lovgivning for lønmodtagere.
Frigørelsesattest Dagpengemodtagere, der er omfattet af et opsigelsesvarsel, skal have  

 udstedt frigørelsesattest, hvis de har behov for det.
Til § 5. Kontanthjælpsmodtagere Lønvilkår Til kontanthjælpsmodtagere, der deltager i individuel jobtræning,  

 udbetaler kommunalbestyrelsen aktiveringsydelse/oplæringsydelse samt  

 beskæftigelsestillæg og eventuelt en yderligere godtgørelse efter de nærmere  

 regler i lov om kommunal aktivering.
Kontanthjælpsmodtagere kan således ikke  

 modtage projektydelse.
 Aktiveringsydelse/oplæringsydelse, beskæftigelsestillæg og en eventuel  

 yderligere godtgørelse træder i stedet for alle overenskomstmæssige vederlag,  

 herunder løn, pension, tillæg mv.
Arbejdstid Arbejdstiden i individuel jobtræning fastsættes af kommunalbestyrelsen  

 efter aftale med arbejdsgiveren.
Dette fremgår af loven om kommunal  

 aktivering.
Øvrige ansættelsesvilkår Ansættelsesvilkårene i øvrigt skal svare til de overenskomstmæssige.
Kontanthjælpsmodtagere i individuel jobtræning er omfattet af den  

 lovgivning, som gælder for lønmodtagere, bortset fra lov om ferie, lov om  

 arbejdsmarkedets tillægpension og lov om arbejdsgivernes elevrefusion.
Der  

 skal endvidere ikke betales arbejdsmarkedsbidrag af ydelserne.
Til § 6. Regulering af projektydelsen Projektydelsen efter § 3 reguleres hver 1. januar.
Der vil blive udsendt  

 meddelelse om de forhøjede satser fra Finansministeriet.
Se bemærkningerne  

 til § 3.
Til Kapitel III.
Fællesbestemmelser Til § 7. Information Merbeskæftigelse - jobtræning Repræsentanter for de ansatte skal inddrages, hvis en arbejdsgiver ønsker  

 at ansætte ledige i jobtræning.
Ansættelse i jobtræning med løntilskud skal medføre en merbeskæftigelse i  

 forhold til institutionens normale beskæftigelse.
Betingelsen påses af ansættelsesmyndigheden og de ansatte i  

 fællesskab.
Ved vurderingen af, om betingelsen om merbeskæftielse er opfyldt,  

 skal der tages udgangspunkt i det antal beskæftigede, der er budgetteret med  

 for vedkommende institution.
Uenighed om, hvorvidt der er tale om  

 merbeskæftigelse, afgøres ved mægling og eventuelt voldgift mellem de  

 forhandlingsberettigede personaleorganisationer og ansættelsesmyndigheden  

 .
 Institutionen skal udlevere alle nødvendige oplysninger til de ansattes  

 repræsentanter til brug for bedømmelsen af, om betingelsen om  

 merbeskæftigelse er opfyldt.
 Der skal være et rimeligt forhold mellem antallet af ansatte med og uden  

 løntilskud.
 Merbeskæftigelseskravet mv. i forbindelse med ansættelser i jobtræning er  

 nærmere beskrevet i bekendtgørelsen om en aktiv arbejdsmarkedsindsats, § 55  

 ff.
- individuel jobtræning Individuel jobtræning må kun omfatte arbejde, der ellers ikke bliver  

 udført.
Ved afgørelsen heraf indgår en bedømmelse af, om arbejdet umiddelbart  

 forud for etableringen af individuel jobtræning har været udført som ordinært  

 arbejde.
Betingelsen om merbeskæftigelse anses blandt andet for opfyldt, når  

 der er tale om en væsentlig tidsmæssig fremrykning af aktiviteten i forhold  

 til vedtagne budgetter.
 Forud for ansættelse i individuel jobtræning skal arbejdsgiveren inddrage  

 repræsentanter for de ansatte i vurderingen af om betingelsen om  

 merbeskæftigelse er opfyldt.
 Merbeskæftigelseskravet mv. i forbindelse med ansættelser i individuel  

 jobtræning er nærmere beskrevet i bekendtgørelsen om en aktiv  

 arbejdsmarkedsindsats, § 83.
 Ansættelse af ledige i jobtræning med løntilskud som afløser for en  

 fastansat, der er på orlov efter lov om orlov eller lov om værnepligtsorlov  

 eller deltager i uddannelsesjobrotation, herunder efter lov om  

 voksenuddannelsesstøtte, betragtes som en nettoudvidelse, jf § 56, stk. 3 i  

 bekendtgørelsen om en aktiv arbejdsmarkedsindsats.
 Individuel jobtræning kan ikke anvendes ved vikariater for  

 fastansatte, der er på orlov.
Dette cirkulære træder i kraft 1. april 1995. Samtidigt ophæves  

 Finansministeriets cirkulære af 19. april 1994 om aftale af 15. april 1994 om  

 aftale om ansættelse af ledige i jobtræning og særligt tilrettelagte  

 jobtræningsforløb i staten. (* 5) Finansministeriet Den 29.juli 1995 P.M.V.
 E.B.
Jette Skov AFTALE OM ANSÆTTELSE AF LEDIGE I JOBTRÆNING OG INDIVIDUEL JOBTRÆNING I STATEN Kapitel I.
Aftalens område § 1.  Aftalen omfatter ledige, der beskæftiges i  

 jobtræning eller i individuel jobtræning i henhold til lov om en aktiv  

 arbejdsmarkedspolitik, jf. lovbekendtgørelse nr. 179 af 21/3 1995, og lov om  

 kommunal aktivering, jf. lovbekendtgørelse af nr. 150 af 8/3 1995, i  

 statsinstitutioner eller i institutioner mv., hvis udgifter dækkes med mindst  

 50 % statstilskud.
Kapitel II.
Aflønning og øvrige ansættelsevilkår Jobtræning § 2.  Dagpengemodtagere og kontanthjælpsmodtagere.  

 Løn- og ansættelsesvilkår Timelønnen under ansættelse i jobtræning hos offentlige arbejdsgivere er  

 ifølge lovgivningen maksimeret til 81 kr. (pr. 1. januar 1994), hvilket beløb  

 reguleres procentuelt i overensstemmelse med den gennemsnitlige regulering af  

 de offentlige lønninger.
For dagpengemodtagere i delperiode 2 gælder desuden  

 et maksimum for den samlede ugentlige lønindkomst.
Stk. 2. Løn- og ansættelsesvilkår i øvrigt er fastlagt i lovgivningen,  

 der i vid udstrækning henviser til de pågældende overenskomster samt den  

 almindelige lovgivning for lønmodtagere.
Se §§ 13 og 34 i lov om en aktiv  

 arbejdsmarkedspolitik og § 14 i lov om kommunal aktivering.
Individuel jobtræning § 3.  Dagpengemodtagere.
Projektydelse Dagpengemodtagere aflønnes under ansættelse i individuel jobtræning med  

 projektydelse.
 Stk. 2. Med virkning fra 1. april 1995 udgør projektydelsen pr. time 1/37  

 af det til enhver tid gældende ugentlige beløb for maksimale  

 arbejdsløshedsdagpenge tillagt eventuelt arbejdsmarkedsbidrag.
§ 4.  Dagpengemodtagere. Øvrige ansættelsesvilkår Projektydelsen erstatter de ydelser i form af løn, tillæg, pensionsbidrag  

 mv., som i henhold til de respektive overenskomster ville skulle erlægges af  

 arbejdsgiveren, jf. dog stk. 2.
Stk. 2. Ud over projektydelsen pr. arbejdstime ydes omkostningsdækkende  

 ydelser og arbejdstidsbestemte tillæg.
Hvor individuel jobtræning etableres  

 på ordinære arbejdspladser, kan det lokalt aftales, at der herudover ydes  

 overenskomstmæssige arbejdsbestemte tillæg, der ikke er en fast påregnelig  

 del af lønnen.
Smh. dog stk. 3.
 Stk. 3. For så vidt angår fastlæggelse af arbejdstiden samt maksimering  

 af den samlede ydelse, der kan udbetales pr. uge, henvises til §§ 23 og 34 i  

 lov om en aktiv arbejdsmarkedspolitik.
 Stk. 4. I øvrigt gælder de respektive overenskomsters bestemmelser om  

 ansættelsesvilkår samt den almindelige lovgivning for lønmodtagere.
§ 5.  Kontanthjælpsmodtagere.  

 Aktiveringsydelse/Oplæringsydelse Kontanthjælpsmodtagere, der ansættes i individuel jobtræning, modtager  

 aktiveringsydelse/oplæringsydelse.
Der henvises til §§ 5 og 15 i lov om  

 kommunal aktivering.
§ 6.  Regulering af projektydelsen Projektydelsen reguleres hver 1. januar med satsreguleringsprocenten, jf.  

 lovgivningen om satsregulering, og således at ændringerne i  

 arbejdsmarkedsbidraget tillægges.
Kapitel III.
Fællesbestemmelser § 7.  Information Hvor individuel jobtræning etableres på ordinære arbejdspladser skal  

 institutionen sende kopi af ansættelsesbrevet til den forhandlingsberettigede  

 organisation.
Ved etablering af individuel jobtræning i projektform mv. skal  

 institutionen orientere den pågældende organisations lokale afdeling om  

 iværksættelse og væsentlige ændringer af projekter.
Orienteringen skal være  

 skriftligt og gives senest 14 dage før, projektet iværksættes eller ændres  

 væsentligt.
 Stk. 2. Eventuel manglende orientering efter stk. 1 kan ikke have  

 arbejdsretlige konsekvenser.
 Stk. 3. Til brug for vurdering af, om lovgivningens krav om  

 merbeskæftigelse er opfyldt, kan de forhandlingsberettigede  

 centralorganisationer efter begæring en gang årligt få tilsendt en opgørelse  

 over antallet af ansatte med tilskud i såvel jobtræning som i individuel  

 jobtræning.
§ 8.  Uddannelse Den (lokale) forhandlingsberettigede personaleorganisation har adgang til  

 at drøfte muligheden for tilrettelæggelse af undervisning som element i  

 jobtræning og individuel jobtræning.
 Stk. 2. Der kan efter aftale med den ansatte indgå undervisning i  

 jobtræning og individuel jobtræning.
§ 9.  Forhandlingsadgang Den (lokale) forhandlingsberettigede personaleorganisation har adgang til  

 at kræve forhandling om denne aftales anvendelse mv. herunder om individuel  

 jobtræning i projekter.
 Stk. 2. Den (lokale) forhandlingsberettigede personaleorganisation har  

 adgang til at kræve forhandling om, hvorvidt der på ordinære arbejdspladser  

 er et rimeligt forhold mellem antallet af ansatte med og uden tilskud, jf. §  

 7, stk. 3.
§ 10.  Ikrafttræden og opsigelse Aftalen træder i kraft 1. april 1995 og kan opsiges skriftligt af parterne  

 med 3 måneders varsel til en 31. marts, dog tidligst til 31. marts 1997.
 Stk. 2. I forbindelse med ændringer i lovgivningen om en aktiv  

 arbejdsmarkedspolitik og/eller kommunal aktivering har aftalens parter  

 genforhandlingsret.
 Stk. 3. Aftale af 15. april 1994 om ansættelse af ledige i jobtræning og  

 særligt tilrettelagte jobtræningsforløb i staten ophæves.
