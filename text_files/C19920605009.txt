Almindelig bevillingsregel om udlicitering § 1.  Som almindelig regel for disponering over  

 statslige bevillinger gælder, at opgaver, som vil kunne udføres af eksterne  

 leverandører, med passende mellemrum skal underkastes en udbudsrunde, jf. dog  

 §§ 2-3. Udbudte opgaver skal udliciteres, dersom det gennem udbuddet  

 godtgøres, at det alle forhold taget i betragtning er det mest fordelagtige  

 for staten, jf. § 10.
 § 2.  Reglen i § 1 gælder ikke for  

 myndighedsafgørelser eller anden myndighedsudøvelse, med mindre der er særlig  

 hjemmel hertil. § 1 gælder endvidere ikke i det omfang et udbud af den eller  

 de pågældende opgaver vil stride mod eller er omfattet af andre bestemmelser  

 i lovgivningen, herunder gældende EF-retsregler.
 § 3.  En statsinstitution skal ikke udbyde en opgave  

 efter § 1, hvis den godtgør, at det ikke er muligt at udbyde opgaven eller  

 nogen del heraf i konkurrence.
Udbudsformer og -procedurer § 4.  Medmindre andet følger af andre bestemmelser i  

 lovgivningen, herunder EF-retsregler, skal udbud efter § 1 ske efter reglerne  

 i dette cirkulære enten som offentligt udbud, begrænset udbud eller som udbud  

 efter forhandling.
 Stk. 2.  Ved offentligt udbud kan alle interesserede  

 afgive bud.
 Stk. 3.  Ved begrænset udbud kan tilbud, når  

 offentliggørelse af udbudsforretningen er sket efter § 7, kun afgives af dem,  

 der er opfordret eller indbudt hertil af den statsinstitution, der udbyder  

 opgaven.
 Stk. 4.  Ved udbud efter forhandling henvender  

 statsinstitutionen sig efter offentliggørelsen i medfør af § 7, jf. dog § 7,  

 stk. 3, direkte til leverandører efter eget valg og forhandler  

 kontraktvilkårene med en eller flere af disse.
 Stk. 5.  Den udbydende institution må uanset  

 udbudsformen selv afgive tilbud på den udbudte opgave, når den i  

 offentliggørelsen efter § 7 har meddelt sin hensigt herom.
 § 5.  Ved valg af udbudsform skal den udbydende  

 institution lægge vægt på hensynet til en størst mulig og gennemsigtig  

 konkurrence om den eller de udbudte opgaver.
 § 6.  Udbudsforretninger skal tilrettelægges således,  

 at det i betragtning af omfanget og karakteren af den eller de udbudte  

 opgaver ikke medfører unødigt store omkostninger eller uforholdsmæssig meget  

 administration.
Offentliggørelse af udbudsforretningen § 7.  Den udbydende statsinstitution offentliggør  

 afholdelsen af udbudsforretningen og vilkårene for deltagelse, jf. bl.a. § 4,  

 herunder om institutionen selv agter at byde på opgaven, samt efter hvilket  

 af de to kriterier, der er nævnt i § 10, stk. 1, udvælgelsen blandt  

 tilbuddene vil ske.
Det skal tillige fremgå af offentliggørelsen, hvor  

 nærmere udbudsmateriale kan rekvireres.
 Stk. 2.  Offentliggørelsen efter stk. 1 skal i det  

 mindste ske ved samtidig annoncering i landsdækkende og lokale aviser og  

 fagblade i rimelig tid inden fristen for afgivelse af tilbud indtræder.
 Stk. 3.  Offentliggørelse efter stk. 1 kan dog undlades  

 ved udbud efter forhandling i følgende tilfælde:
 1. Der er ved et umiddelbart forudgående offentligt  

 eller begrænset udbud om den samme opgave ikke afgivet egnede tilbud.
 2. Udbud af opgaver, hvis udførelse af tekniske eller  

 kunstneriske årsager eller af hensyn til beskyttelse af enerettigheder kun  

 kan overdrages til en ganske bestemt leverandør.
 3. Tvingende grunde affødt af begivenheder, som den  

 udbydende institution ikke har kunnet forudse, og som ikke kan tilskrives den  

 udbydende institution, gør det tidsmæssigt ikke muligt at afholde et udbud  

 med offentliggørelse efter stk. 1.
 4. Overdragelse til en leverandør af en supplerende  

 opgave til en opgave, leverandøren i forvejen udfører for institutionen, når  

 den supplerende opgave på grund af uforudsete omstændigheder er blevet  

 nødvendig for udførelsen af den oprindeligt udbudte opgave.
 5. De i §§ 5-6 nævnte hensyn taler ikke for at  

 foretage offentliggørelse.
Specifikation af den udbudte opgave § 8.  Ved enhver form for udbud skal det  

 udbudsmateriale, som den udbydende institution udleverer, indeholde en  

 nærmere konkret specifikation af den eller de udbudte opgaver, således at  

 udbudsforretningen kan gennemføres under størst mulig og gennemsigtig  

 konkurrence, og således at tilbudsgivere har en realistisk mulighed for at  

 afgive tilbud.
Specifikationen skal derfor udformes således, at tilbudsgivere  

 får mulighed for at afgive sammenlignelige tilbud.
Stk. 2.  Specifikationen efter stk. 1 skal i videst  

 muligt omfang indeholde oplysninger om omfanget og afgrænsningen af den eller  

 de udbudte opgaver.
Specifikationen skal endvidere så vidt muligt indeholde  

 oplysninger om tekniske, kontraktmæssige, kvalitets- og kvantitetsmæssige  

 krav, samt tidsfrister og kontraktperiodens længde.
Der skal i den  

 forbindelse så vidt muligt anvendes standardiserede krav, normer og  

 specifikationer.
 Stk. 3.  Specifikationen efter stk. 1 skal udover de i  

 stk. 2 nævnte oplysninger tillige, i det omfang det måtte være relevant,  

 indeholde oplysninger om arbejdsretlige krav eller forhold, jf. bl.a. lov om  

 lønmodtageres retsstilling ved virksomhedsoverdragelse, lov om ligebehandling  

 af kvinder og mænd, ILO-konvention nr. 94 om arbejdsklausuler i offentlige  

 kontrakter.
 Stk. 4.  I det omfang institutionen stiller krav til  

 dokumentation fra leverandørens side, herunder om dennes soliditet eller om  

 eventuel garantistillelse, skal dette oplyses i specifikationen.
 § 9.  Institutionen må ikke udforme specifikationen  

 således, at den vil indebære en konkurrenceforvridende fortrinsstilling til  

 et eventuelt tilbud fra institutionen selv eller fra en eller flere bestemte  

 mulige tilbudsgivere i forhold til mulige tilbud fra andre.
Udvælgelseskriterium § 10.  Ved afgørelsen af med hvilken tilbudsgiver, den  

 udbydende institution vil indgå en kontrakt om den udbudte opgave, skal  

 institutionen anvende det af nedenstående to udvælgelseskriterier, som er  

 anført i offentliggørelsen af udbudsforretningen:
1. Institutionen indgår kontrakt med den tilbudsgiver,  

 hvis tilbud indeholdt den laveste pris eller 2. Institutionen indgår kontrakt med den tilbudsgiver,  

 der har afgivet det økonomisk mest fordelagtige tilbud, jf. stk. 2.
Stk. 2.  Den udbydende institution skal i sin afgørelse  

 efter stk. 1, nr. 2 af hvilket tilbud, der er det økonomisk mest  

 fordelagtige, vælge det bedste og billigste tilbud, idet institutionen herved  

 kan lægge vægt på prisen og forskellige andre kriterier, der varierer efter  

 kontrakten, for eksempel kvalitet, teknisk værdi, æstetisk og funktionsmæssig  

 værdi, teknisk bistand og service, leveringsdato og leveringsfrist eller  

 færdiggørelsestid.
Der må dog ikke lægges vægt på kriterier, der ikke er  

 oplyst i forbindelse med offentliggørelsen af udbudsforretningen efter § 7.
Kalkulationsregler § 11.  I de tilfælde, hvor den udbydende institution  

 selv vil byde på den udbudte opgave, skal institutionen senest samtidigt med  

 fristen for aflevering af tilbud have foretaget en kalkulation af de samlede  

 omkostninger ved selv at udføre opgaven.
Kalkulationen foretages efter  

 retningslinierne i bilaget til cirkulæret.
 § 12.  Inden institutionen træffer afgørelse efter §  

 10, skal den i de tilfælde, hvor den selv byder på den udbudte opgave,  

 sammenholde kalkulationen efter § 11 med en kalkulation af omkostningerne ved  

 at få opgaven udført af den eksterne tilbudsgiver, der har afgivet det  

 laveste eller det mest økomomisk fordelagtige bud, jf. § 10, stk. 1.
 Stk. 2.  Kalkulationen efter stk. 1 foretages ligeledes  

 efter retningslinierne i bilaget til cirkulæret.
Stk. 3.  Viser kalkulationen, at det indenfor en i  

 forhold til opgavens karakter og art rimelig tid vil være henholdsvis  

 billigere eller mere økonomisk fordelagtigt for institutionen at få opgaven  

 udført af den eksterne tilbudsgiver frem for at udføre den selv, skal  

 institutionen vælge tilbuddet fra den eksterne tilbudsgiver.
Viser  

 kalkulationen derimod, at det vil være henholdsvis billigere eller mere  

 økonomisk fordelagtigt for institutionen at udføre opgaven selv, udarbejder  

 institutionen en intern samarbejdsaftale om udførelse af opgaven i eget regi  

 i overensstemmelse med institutionens tilbud.
Personalemæssige forhold § 13.  Ledelsen for den udbydende institution skal  

 sikre, at der i forbindelse med overvejelser og beslutninger om udbud sker en  

 inddragelse af personalet, i form af en drøftelse, orientering eller  

 lignende, i overensstemmelse med de relevante gældende regler og  

 overenskomster herom, jf. de aftaler, som er indgået mellem Finansministeriet  

 og de statslige arbejdstagerorganisationer.
 Stk. 2.  Ledelsen skal i øvrigt sikre, at lovgivning mv.  

 af betydning for personalets rettigheder i beslutningsprocessen omkring  

 udlicitering bliver overholdt.
Udliciteringsråd § 14.  Finansministeren nedsætter et udliciteringsråd,  

 som 1. rådgiver om forhold vedrørende udlicitering af  

 offentlige drifts- og anlægsopgaver, herunder hvilke opgaver, der er egnede  

 til udbud, 2. vejleder om kalkulationsregler, udbudsformer mv.,  

 og 3. udtaler sig om klager over overtrædelser af  

 bestemmelserne i dette cirkulære.
 Stk. 2.  Uanset stk. 1, nr. 3 kan rådet ikke udtale sig  

 om klager, som i medfør af lov eller bestemmelser fastsat i medfør af lov  

 skal afgøres af et særligt klageorgan, jf. især lov nr. 344 af 6. juni 1991  

 om Klagenævnet for Udbud (udbud af bygge- og anlægsarbejder og indkøb i De  

 Europæiske Fællesskaber).
Stk. 3.  Ministerierne og institutionerne skal i videst  

 mulige omfang være rådet behjælpelig i dets virksomhed.
De skal særligt drage  

 omsorg for, at rådet, når det anmoder herom, får de oplysninger og  

 dokumenter, som er af betydning for rådets virksomhed, medmindre lovgivningen  

 forbyder videregivelse til rådet af pågældende oplysning eller dokument, jf.  

 især forvaltningslovens §§ 28 og 31.
§ 15.  Rådet består af en formand, en næstformand og 5  

 sagkyndige medlemmer.
Formanden, næstformanden og medlemmerne udpeges af  

 finansministeren for 3 år ad gangen.
Rådets medlemmer udpeges blandt  

 personer, der har stort kendskab til offentlige drifts- og anlægsopgaver og  

 til erhvervsvirksomhed.
Stk. 2.  Finansministeriet yder sekretariatsmæssig  

 bistand for rådet.
Finansministeren fastsætter efter rådets indstilling  

 nærmere regler for rådets virksomhed, herunder regler om vederlag til  

 formanden, næstformanden og rådets medlemmer, samt hvorvidt og i hvilke  

 tilfælde rådet kan eller skal offentliggøre sine udtalelser efter § 14, stk.  

 1.
Ministeriers rapportering om udlicitering § 16.  Hvert ministerium skal hvert år i ministeriets  

 totalrammeredegørelser mv. oplyse om omfanget af udbud og udlicitering inden  

 for ministeriets område.
Finansministeriet fastsætter de nærmere  

 retningslinier herom, herunder hvilke konkrete oplysninger, der skal gives,  

 samt formen herfor.
 § 17.  Finansministeriet offentliggør een gang årligt  

 en samlet status for udbudsomfanget, herunder omfanget af udliciterede  

 opgaver.
Ikrafttrædelse § 18.  Cirkulæret træder i kraft den 21. januar 1992.
Finansministeriet, den 21. januar 1992 Henning Dyremose / Michael Dithmer Bilag Retningslinier for kalkulation ved udlicitering 1. Indledning I vurdering af om en udbudt opgave løses bedst og billigst i eget eller i  

 eksternt regi, er det afgørende, at institutionens omkostninger ved udførelse  

 af opgaven i eget regi kan sammenlignes med institutionens omkostninger ved  

 at få opgaven løst af en ekstern leverandør.
Gennemførelse af en kalkulation kan bidrage til, at dette mål opnås.
Denne  

 kalkulation kan opdeles i to.
 1. Inden de eksterne tilbud modtages, opgør  

 institutionen omkostningerne ved selv at udføre en given opgave.  

 Kalkulationen skal omfatte samtlige omkostninger både vedrørende drifts- og  

 anlægsaktiviteter (full-cost omkostningskalkulation) jf. afsnit 3.
 Denne beregning er dog ikke fyldestgørende til vurdering af, hvorvidt det  

 vil være billigere/mere økonomisk fordelagtigt at udlicitere opgaven.
 2. Efter de eksterne tilbud er modtaget, inddrages  

 omkostninger for den statslige institution, såfremt opgaven udføres i  

 eksternt regi (følgeomkostninger) jf. afsnit 4. Disse omkostninger skal  

 tillægges den eksterne leverandørs tilbud, før en sammenligning kan foretages  

 (afsnit 5).
 I afsnit 6 er vist et eksempel på, hvordan en omkostningskalkule kan  

 gennemføres og hvilke overvejelser, der kan gøres i forbindelse med en  

 udlicitering.
 De begreber og opgørelsesmetoder, der omtales i nærværende bilag  

 vedrørende omkostningskalkulation, fremgår af »Budgetvejledning 1992,  

 bilag 1« og af SØS-publikation nr. 15 om »Priskalkulation«,  

 hvortil der henvises.
2. Kalkulens tidshorisont Den tidshorisont, der lægges til grund for kalkulationen, må afhænge af,  

 om der er tale om en enkeltstående opgave (f.eks. en anlægsopgave) eller en  

 permanent opgave.
 For en permanent opgave er det væsentligt, at kalkulationen er så  

 langsigtet, at nødvendige reinvesteringer og evt. nyinvesteringer inddrages i  

 kalkulen.
 Desuden vil der ved en langsigtet betragtning kunne tages hensyn til, at  

 nogle omkostninger, som ikke umiddelbart vil falde bort ved en udlicitering,  

 i givet fald vil kunne falde bort på længere sigt.
 Ved udbudsforretningen vil det skulle fastlægges, hvilken periode  

 tilbuddet og en evt. kontrakt skal dække.
 For lange tilbudsperioder taler, at der derved er en vis sikring mod, at  

 tilbudsgivere ikke medtager alle omkostninger.
 For at sikre konkurrence på markedet bør tilbudsperiode og kontraktperiode  

 dog heller ikke være for lange.
 Kalkulationsperioden bør som minimum have samme længde, som den  

 tilbudsperiode der ønskes.
3. Omkostningskalkulation Dette afsnit om omkostningskalkulation, er en vejledning i, hvordan en  

 institution kan foretage de beregninger, der er nødvendige for at gennemføre  

 en kalkule som omfatter samtlige omkostninger (full-cost), der er forbundet  

 med en given opgave.
3.1 For- og efterkalkulation En omkostningskalkulation gennemføres i forbindelse med udlicitering som  

 en forkalkulation.
 En efterkalkulation bør udarbejdes af kontrolhensyn (f.eks. for at kunne  

 rapportere til ledelsen om rentabiliteten af den foretagne disposition) og  

 som erfaringsgrundlag for fremtidige beslutninger herunder fremtidige  

 forkalkulationer.
 Af hensyn til den økonomiske styring vil det ofte være formålstjenligt at  

 arbejde med egentlige  

 opgaveregnskaber/sagsregnskaber/projektregnskaber/aktivitetsreg nskaber,  

 således at regnskaberne til enhver tid kan levere oplysninger (tal) til brug  

 for overvejelser/kalkuler om udliciteringsmuligheder.
3.2 Udgifter og omkostninger Omkostningskalkulationen bygger på begrebet »de gennemsnitlige  

 langsigtede omkostninger« og ikke på udgifterne.
Bevillingslovene og dermed også statsregnskabet (jf.
Grundloven) omfatter  

 de i en periode (finansår) afholdte udgifter og indtægter.
De udgifter, der i det enkelte år optræder på budgettet/regnskabet,  

 afspejler køb af varer og tjenester i det enkelte år (eller anden pådragen  

 økonomisk forpligtelse). Udgifterne kan dække over køb af varer, der bruges  

 fuldt ud i det enkelte år, f.eks. køb af materialer.
Udgifterne kan  

 imidlertid også dække over køb af varer, der kan bruges i institutionen i  

 flere år, f.eks. køb af bygninger og maskiner.
Udgifterne vil således svinge  

 fra år til år, og de vil ikke nødvendigvis afspejle den brug, der i de  

 enkelte år gøres af produktionsfaktorerne, dvs. arbejdskraften, maskinerne,  

 bygningerne mv.
 Omkostningerne afspejler værdien af det forbrug af produktionsfaktorer,  

 der i det enkelte år indgår i udførelsen af den enkelte opgave.
 Kalkulationen og udliciteringsovervejelser foretages på basis af de  

 omkostninger, der er i forbindelse med udførelse af den enkelte opgave.
 Ved omkostningskalkulationen skal man være opmærksom på to forhold:
For det første er der forskel på omkostningerne og udgifterne i det  

 enkelte år.
Der kan derfor ikke direkte udarbejdes en kalkule for en opgave  

 ud fra de tal, der figurerer i regnskabet/budgettet.
For det andet er omkostningerne en beregnet og ikke en konstaterbar  

 størrelse.
Omkostningsberegningen bygger på, at man i det enkelte år opgør  

 værdien af forbruget af de produktionsfaktorer, der indgår i  

 opgaveudførelsen.
3.3 Direkte og indirekte omkostninger De omkostninger, der er forbundet med en given opgave, kan klassificeres i  

 forskellige typer:
* direkte omkostninger * indirekte omkostninger De omkostninger, der kan relateres direkte til opgaven, kaldes direkte  

 omkostninger.
 Eksempler på direkte omkostninger:
* løn * overarbejde * køb af varer * tjenesteydelser * tjenesterejser og befordring * reparations- og vedligeholdelsesudgifter * omkostningsdækkende ydelser De indirekte omkostninger eller fællesomkostninger er omkostninger, der  

 ikke direkte kan henføres til den enkelte opgave.
 Eksempler på indirekte omkostninger:
* kontorudgifter * edb-udgifter * udviklingsomkostninger * ledelse, administration * beregnede skadesomkostninger (selvforsikring) * beregnede produktionsomkostninger ved produktionsfaktorer, som stilles  

 gratis til rådighed * beregnede omkostninger til tjenestemandspension * forrentning af driftskapital * forrentning af anlægskapital * afskrivning på anlægsaktiver Ovenstående eksempler på indirekte omkostninger kan i nogle tilfælde være  

 direkte omkostninger, hvor omkostningen vil kunne relateres direkte til  

 opgaven, som kalkulen beregnes for.
Dette vil typisk være tilfældet, hvis der  

 er tale om et helt opgaveområde.
 Fællesomkostninger kan forekomme, hvor udgifterne f.eks. er fælles for en  

 afdeling, for en bygning (som indeholder flere aktiviteter men ikke alle),  

 for flere opgaver, for hele institutionen, eller hvor udgifter afholdes i  

 fællesskab med andre institutioner f.eks. husleje og indkøb (dette kan  

 omfatte selve materialerne men også de omkostninger, der er forbundet med  

 indkøb af materialerne).
 Når institutionens indirekte omkostninger skal fordeles på de enkelte  

 opgaver, må det pga. omkostningernes udelelige karakter ske ved brug af en  

 eller flere fordelingsnøgle(r).
For at kunne henføre en omkostning til den enkelte opgave, kan det være  

 nødvendigt for f.eks. en udgift, som er fælles for hele institutionen, først  

 at fordele den på afdelinger for herefter at fordele den videre ud på den  

 enkelte opgave.
Først hermed er udgiften blevet til en omkostning for den  

 enkelte opgave.
3.4 Periodeopdeling Den tidsmæssige placering af udgifter set i forhold til forbruget af  

 produktionsfaktorerne delt på direkte og indirekte omkostninger kan opdeles  

 på følgende måde:
* udgifter, som afholdes i eet år, og hvor forbruget sker i samme år,  

 f.eks. løn og ydelser * udgifter, som afholdes i eet år, men hvor forbruget sker i et tidligere  

 eller i et senere år, f.eks. materialer indkøbt til lager, som først  

 forbruges i et senere år, afskrivninger og tjenestemandspension Som det kan ses af ovenstående, vil der i nogle tilfælde være forskel på  

 den tidsmæssige placering af omkostninger og udgifter.
Det skyldes som  

 tidligere nævnt, at hele forbruget af produktionsfaktoren ikke finder sted i  

 samme år, som udgiften afholdes.
3.5 Hvor afholdes udgiften? Ikke alle udgifter, som skal medregnes som en omkostning i kalkulen,  

 afholdes nødvendigvis af selve institutionen.
Det kan forekomme, at en  

 institution har omkostninger, hvor udgiften afholdes af en anden institution  

 eller over en fællesparagraf.
3.6 Opgørelsesenhed Omkostningskalkulen kan enten foretages totalt ved at opgøre alle  

 omkostninger for en opgave for en periode eller ved at opgøre alle  

 omkostningerne for den enkelte enhed (f.eks.. pr. stk. eller pr. time) for  

 opgaven for en periode.
3.7 Moms I den kalkule, hvori omkostningerne for den berørte opgave beregnes, skal  

 ses bort fra såvel den ikke-fradragsberettigede købsmoms, der refunderes i  

 medfør af Finansministeriets refusionsordning for ikke-fradragsberettiget  

 købsmoms, som den købsmoms, der modregnes som fradragsberettiget (indgående)  

 moms i et momsregnskab i relation til Told- og Skattestyrelsen.
3.8 De enkelte omkostningselementer De omkostningsbegreber, der skal indgå i en omkostningskalkulation er:
Den samlede omkostningskalkule --------------------------------------------------------------------- Direkte omkostninger, som er en udgift i institutionens budget i samme år + Direkte omkostninger, som er en udgift i institutionens budget i et  

 andet år + Indirekte omkostninger, som er en udgift i institutionens budget i samme  

 år + Indirekte omkostninger, som er en udgift i institutionens budget i et  

 andet år + Indirekte omkostninger, som ikke på noget tidspunkt er en udgift i  

 institutionens budget --------------------------------------------------------------------- = Omkostninger i alt --------------------------------------------------------------------- Med hensyn til hvordan de enkelte omkostningselementer kan beregnes  

 henvises til Statens Regnskabsdirektorats SØS-publikation nr. 15 om  

 priskalkulation.
 I denne publikation er der givet nogle praktiske anvisninger på, hvordan  

 man kan beregne, forstå og fortolke de forskellige omkostningselementer.  

 Omkostningerne er behandlet i følgende kapitler:
* direkte omkostninger (kapitel 5) * indirekte omkostninger, der kan beregnes på grundlag af udgifter, som  

 fremgår af institutionens budget i samme år (kapitel 6) * indirekte omkostninger, der kan beregnes på grundlag af udgifter, som  

ikke fremgår af institutionens budget i samme år (kapitel 7) 4. Følgeomkostninger 4.1 Midlertidige følgeomkostninger Såfremt en opgave udføres af en ekstern leverandør kan der for  

 institutionen være tale om, at den stadig vil have nogle omkostninger, som  

 ikke falder bort, selv om opgaven ikke længere udføres i eget regi.
 Som eksempler herpå kan nævnes:
* lejekontrakt på lokaler som først kan opsiges/fraflyttes efter en vis  

 periode * leje af maskiner, som først ophører efter en vis periode * løn til personale i en opsigelsesperiode * omskoling af personale * afskedigelse af en tjenestemand, der har ret til rådighedsløn i 3 år.
 Endvidere vil der være situationer, hvor institutionen har haft en indtægt  

 ved selv at udføre opgaven, således at udliciteringen vil medføre et tab af  

 indtægt for institutionen.
 I andre tilfælde vil institutionen kunne opnå en merindtægt ved f.eks.  

 udlejning eller salg af anlæg (kapitalgenstande), som den ikke længere vil  

 kunne anvende.
4.2 Permanente følgeomkostninger Der vil desuden være situationer, hvor der vil opstå nye omkostninger i  

 institutionen, hvis den ikke længere udfører opgaven selv, men får den udført  

 i eksternt regi.
 Som eksempler herpå kan nævnes:
* kontrol med den eksterne leverandør * tilsyn med den eksterne leverandør * forsikring Endelig bør medtages i institutionens overvejelser, hvordan omkostninger i  

 forbindelse med et eventuelt leverandørsvigt kan dækkes.
5. Udliciteringsovervejelser Med udgangspunkt i de omkostningselementer, der er beskrevet i afsnit 3  

 om omkostningskalkulation og i afsnit 4 om følgeomkostninger, har  

 institutionen nu et grundlag for at sammenligne institutionens omkostninger  

 ved udførelse af opgaven i eget regi med institutionens omkostninger ved at  

 få opgaven løst hos en ekstern leverandør.
 Sammenligningen foretages for hver periode (f.eks. finansår) indenfor den  

 ønskede tidshorisont.
 Dette kan illustreres i nedenstående figur 1.
Den udbudte opgave skal udliciteres, hvis kalkulationen viser, at dette  

 indenfor en rimelig tid - i forhold til den udbudte opgaves karakter og art -  

 vil være henholdsvis billigere eller mere økonomisk fordelagtigt for  

 institutionen.
Det gælder i øvrigt, at tidspunktet for eksisterende anlægs  

 nedslidning, nyinvesteringer og reinvesteringer, samt kortsigtede  

 følgeomkostninger og indtægtsændringer må inddrages i vurderingen af, hvornår  

 en udlicitering vil medføre den største økonomiske fordel for institutionen.
Figur 1. Sammenligning af omkostninger ved opgaveudførelse i eget regi  

 med omkostninger ved udlicitering 6. Kalkulationseksempel Som eksempel på områder, inden for hvilke det kan være relevant at  

 udlicitere, kan nævnes:
anlægsopgaver befordring byggeadministration databehandling dataanalyser og -udvikling design edb-programmering ejendomsadministration entreprenøropgaver forskning fremstillingsvirksomhed håndværkerydelser informationsopgaver ingeniøropgaver kantinedrift konsulenttjeneste kontorforhold kørsel montage nybyggeri planlægning rengøring og vask reparation sagsbehandling servicering skovdrift til- og ombygninger tilsyn tjenesteydelser trykkeriopgaver vagttjeneste vedligeholdelse I det følgende er vist et konkret eksempel på, hvordan en kalkule kan  

 gennemføres.
Eksemplet er en overskuelig kalkule af generel karakter, som har til  

 formål at beskrive de forskellige problemstillinger, som indgår i en  

 omkostningskalkule og i udliciteringsovervejelser.
Eksemplet vedrører en  

 hjælpefunktion.
6.1 Kalkulens forudsætninger En institution har en hjælpefunktion, som har til huse i lejede lokaler i  

 tilknytning til institutionen og beskæftiger 3 personer.
Funktionen har 2  

 maskiner (maskingrupper).
Institutionen overvejer at udlicitere denne opgave, men vil også selv  

 afgive tilbud på opgaveudførelsen.
Tidshorisonten er 3 år.
Tilbud indhentes  

 på, hvad det på årsbasis vil koste at få udført opgaven.
Eksemplet beregnes  

 på årsbasis.
6.2 Omkostningskalkulen Omkostningskalkulen, se figur 2 sidst i bilaget, beregnes for 3 år, og  

 beregningen foretages i faste priser, idet det formodes, at prisstigningerne  

 vil være de samme for institutionen som for en ekstern leverandør.  

 Beregningen foretages uden indregning af udgifter til købsmoms (jf. afsnit  

 3.7).
6.3 Følgeomkostninger Såfremt institutionen ikke selv udfører opgaven, vil der være nogle  

 følgeomkostninger i forbindelse med overgangen til ekstern leverandør.
Af det pågældende personale kan en person beskæftiges med andet arbejde,  

 en person kan afskediges med 1 måneds varsel, mens den sidste person har 2  

 måneders varsel.
For lokalerne er der 6 måneders opsigelsesfrist.  

 Institutionen står derefter tilbage med de 2 maskiner.
Maskine 2 er så gammel  

 og nedslidt, at den må kasseres.
Maskine 1 derimod forventer institutionen at  

 kunne leje ud.
 Institutionen vil få behov for at transportere materialer og personer  

 (kørselsudgifter og tidsforbrug) mellem institutionen og den eksterne  

 leverandør.
6.4 Eksterne tilbud Institutionen modtager en række eksterne tilbud, hvoraf det billigste er  

 på 1.050.000 kr. årligt.
Tilbuddet gælder for indtil 3 år og er excl. moms.
6.5 Sammenligning af omkostninger ved opgaveudførelse i eget regi med  

 omkostninger ved udlicitering Det vil for institutionen være en fordel af få opgaven løst ved brug af en  

 ekstern leverandør i alle årene.
Såfremt kalkulen giver et forskelligt resultat (skiftevis positivt og  

 negativt) for de år, som den omfatter, kan der med fordel gennemføres en  

 egentlig investeringskalkule, således at der dermed fås eet samlet tal til  

 brug for vurdering af hele projektet.
En investeringskalkule vil også kunne  

 være en fordel for kalkuler, som strækker sig over en længere årrække, fordi  

 man her igennem får tilbageført fremtidige indtægter og omkostninger til et  

 fælles tidspunkt.
