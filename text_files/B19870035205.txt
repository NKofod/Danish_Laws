 I henhold til kapitel II i lov nr. 233 af 6. juni 1968 om  

 fritidsundervisning m.v. med senere ændringer, jf. lovbekendtgørelse nr. 236  

 af 24. april 1987, fastsættes:
Interessegrupper for børn og unge Indhold § 1.  En interessegruppe for børn og unge samler en  

 gruppe af skolesøgende børn og af unge under 18 år til interessebetonet  

 virksomhed inden for en bestemt emnekreds.
 Stk. 2.  Virksomheden kan omfatte undervisning, men  

 denne kan ikke være led i en skoles undervisning.
Godkendelsesbetingelser § 2.  Lederen, der tillige kan være instruktør, skal  

 have erfaring i arbejde med børn og unge og skal kunne varetage de  

 administrative opgaver i forbindelse med virksomheden.
§ 3.  Virksomheden skal stå åben for alle skolesøgende  

 børn og for unge under 18 år.
Oprettelsen skal kundgøres for en videre kreds,  

 og deltagelse i en interessegruppe for børn og unge må ikke gøres betinget af  

 en bestemt ideologisk opfattelse, et tilhørsforhold til et bestemt erhverv,  

 en organisation, institution m.v. eller af bopæl inden for et bestemt område.
 Stk. 2.  En interessegruppe for børn og unge oprettet i  

 tilknytning til skoler, hospitaler eller til institutioner m.v. oprettet i  

 henhold til lov om social bistand kan dog undtagelsesvis godkendes med en  

 bestemt afgrænset deltagerkreds.
 Stk. 3.  Kommunalbestyrelsen kan bestemme, at ingen  

 samtidig må deltage i mere end 3 interessegrupper inden for kommunen.
 § 4.  En interessegruppes virksomhed, som skal omfatte  

 mindst 20 timer og højst 60 timer, skal være afsluttet senest kl. 20 og må  

 kun under særlige omstændigheder omfatte mere end 4 timer pr. dag.
§ 5.  Instruktøren skal gennem uddannelse eller  

 tidligere virksomhed have erhvervet indsigt i interessegruppens emne og skal  

 have de pædagogiske forudsætninger for at gennemføre virksomheden inden for  

 interessegruppen.
Godkendelsen kan i det enkelte tilfælde gøres betinget af,  

 at de pågældende deltager i kurser med henblik på virksomhed for børn og  

 unge.
Stk. 2.  Der vil normalt kun kunne godkendes een  

 instruktør for hver interessegruppe.
Hvis virksomheden gør det påkrævet, og  

 kontinuiteten kan sikres, vil der dog undtagelsesvis kunne godkendes flere  

 skiftende instruktører for en interessegruppe.
 § 6.  Virksomheden skal gennemføres i egnede lokaler  

 eller udendørsanlæg med fornødent udstyr.
 § 7.  Det er endvidere en betingelse, at kommunen har  

 erklæret sig villig til at udrede den del af driftsudgifterne, der ikke  

 dækkes af staten og det eventuelle indskrivningsgebyr.
 § 8.  Adgangen til en interessegruppe må ikke være  

 betinget af betaling for deltagelse eller for de fornødne materialer, men der  

 kan efter indstilling fra gruppens leder opkræves et indskrivningsgebyr til  

 dækning af administrationsudgifter m.v.
Tilskudsbetingelser § 9.  Virksomheden skal være gennemført med et  

 gennemsnit pr. time på mindst 10 af de deltagere, der er forud tilmeldt eller  

 mødt senest 2. mødedag.
Stk. 2.  Hvor uforudseelige forhold har bevirket en  

 usædvanlig forsømmelsesprocent for fritidsvirksomheden som helhed, kan  

 amtsrådet godkende, at der ydes tilskud til grupper, der er gennemført med  

 mindst 6 deltagere i gennemsnit.
Tilsvarende regler gælder, hvor de stedlige  

 forhold taler derfor, f.eks. i tyndt befolkede egne, og hvor ansøgning om  

 dispensation har foreligget samtidig med godkendelsesansøgningen.
 Stk. 3.  Amtsrådet kan efter indstilling fra  

 kommunalbestyrelsen godkende, at der ydes statstilskud til interessegrupper  

 for handicappede, såfremt virksomheden er gennemført med mindst 6 af de  

 tilmeldte deltagere i gennemsnit pr. time.
 § 10.  Ydes der instruktøren løn, skal denne være  

 fastsat efter reglerne i § 11. Der kan kun ydes løn til een instruktør pr.  

 time.
Løn § 11.  Lønninger til instruktører ved interessegrupper  

 for børn og unge fastsættes af undervisningsministeren efter forhandling med  

 finansministeren.
 Stk. 2.  Til lønningerne ydes sædvanlig feriegodtgørelse  

 i henhold til lov om ferie.
 Stk. 3.  Der udsendes cirkulære om timelønnens  

 størrelse.
§ 12.  Lønningerne til instruktører ved  

 interessegrupper for børn og unge udbetales månedsvis bagud af kommunen.  

 Opfyldes de i §§ 9 og 10 anførte tilskudsbetingelser ikke, kan kommunen kræve  

 den til instruktøren udbetalte løn tilbage fra dem, der har etableret  

 virksomheden.
Det er en forudsætning for kommunens tilbagebetalingskrav, at  

 de, der har etableret virksomheden, opfylder myndighedskravet.
Tilskud § 13.  Til godkendte interessegrupper for børn og  

 unge, oprettet af foreninger og andre private initiativtagere, yder staten  

 tilskud med 2/3 af lønudgiften i henhold til § 11.
 Stk. 2.  Statstilskuddet udbetales til kommunen af  

 amtskommunen, der på begæring stiller de fornødne forskudsbeløb til rådighed.
Stk. 3.  Statstilskuddet til Københavns kommune  

 udbetales af Undervisningsministeriet.
Statstilskuddet til Frederiksberg  

 kommune udbetales af Københavns amtskommune.
Ungdomsklubber Indhold § 14.  En ungdomsklub samler unge mellem 14 og 18 år  

 til virksomhed og samvær i deres fritid.
Unge, der fylder 18 år i løbet af  

 klubsæsonen, kan fortsætte i klubben indtil afslutningen af den pågældende  

 sæson.
 § 15.  Klubben skal være åben mindst 1 gang om ugen i  

 mindst 3 timer.
Godkendelsesbetingelser § 16.  For hver ungdomsklub skal der foreligge en  

 vedtægt, hvoraf fremgår, at bestyrelsen har ansvaret for klubbens virksomhed  

 og økonomi, at flertallet af bestyrelsens medlemmer skal være myndige, at  

 mindst 2 medlemmer skal vælges af og blandt klubbens medlemmer, og at  

 klubbens leder og medarbejdere ikke må være medlemmer af bestyrelsen.
 Stk. 2.  Kommunalbestyrelsen kan bestemme, at  

 bestyrelsen for en ungdomsklub suppleres med et af kommunalbestyrelsen valgt  

 medlem.
§ 17.  Klubbens leder og medarbejdere skal have  

 erfaring i arbejdet med børn og unge og skal have pædagogiske forudsætninger  

 for at gennemføre klubbens virksomhed.
Godkendelse kan i det enkelte tilfælde  

 gøres betinget af, at de pågældende deltager i kurser med henblik på  

 klubvirksomhed.
Lederen skal endvidere kunne varetage de administrative  

 opgaver i forbindelse med virksomheden.
§ 18.  Klubben skal stå åben for alle i alderen mellem  

 14 og 18 år, og medlemskab må ikke gøres betinget af en bestemt ideologisk  

 opfatelse, et tilhørsforhold til et bestemt erhverv, en organisation, skole  

 m.v. eller af bopæl inde for et bestemt område.
Hvis klubben er oprettet af  

 en organisation eller lignende, skal der være en klar adskillelse mellem  

 organisationens og klubbens økonomi.
 § 19.  Klubben skal råde over egnede lokaler.
 § 20.  Der skal foreligge en plan, herunder en  

 fortegnelse over klubbens medarbejdere, samt et budget for dens virksomhed.  

 Plan og budget indsendes hvert år til godkendelse i kommunalbestyrelsen.
 § 21.  Kommunalbestyrelsen kan godkende, at klubben  

 foretager ændringer i budgettet inden for de i § 31, nr. 1 og 3-8, angivne  

 poster under forudsætning af, at det samlede budget ikke overskrides.
 § 22.  Klubben skal gennem en opkrævning af et  

 rimeligt kontingent eller gennem midler fra anden side selv udrede den del af  

 driftsudgifterne, der ikke dækkes af kommunen.
 § 23.  Ydes der løn til klubbens leder og  

 medarbejdere, skal denne være fastsat i henhold til § 27.
 § 24.  Det er endvidere en betingelse, at kommunen har  

 erklæret sig villig til at yde støtte med mindst 80 pct. af driftsudgifterne  

 i henhold til det af kommunalbestyrelsen godkendte regnskab.
 § 25.  Væsentlige ændringer i de forhold, der har  

 dannet grundlag for godkendelsen af klubben, skal meddeles  

 kommunalbestyrelsen.
 § 26.  Kommunalbestyrelsen kan fratage en ungdomsklub  

 dens godkendelse, hvis de i §§ 16-23 anførte godkendelsesbetingelser ikke  

 længere er opfyldt, eller hvis klubbens virksomhed eller øvrige forhold ikke  

 findes tilfredsstillende.
Løn § 27.  Lønninger til ledere og medarbejdere ved  

 ungdomsklubber fastsættes af undervisningsministeren efter forhandling med  

 finansministeren.
§ 28.  Ud over timebetaling ydes et honorar til  

 lederen.
Honoraret fastsættes af undervisningsministeren efter forhandling  

 med finansministeren.
 § 29.  Til de i §§ 27 og 28 anførte lønninger og  

 honorarer ydes sædvanlig feriegodtgørelse i henhold til lov om ferie.
 Stk. 2.  Der udsendes cirkulære om timelønnens og  

 honorarernes størrelse.
 § 30.  Kommunen stiller på begæring af klubbens  

 bestyrelse forskudsbeløb til rådighed for godkendte ungdomsklubber.
Tilskud § 31.  Til en godkendt ungdomsklub ydes kommunalt  

 tilskud med mindst 80 pct. af følgende driftsudgifter i henhold til det af  

 kommunalbestyrelsen godkendte regnskab:
 1. Lønninger, jf. §§ 27-29, samt udgifter til  

 befordring af ledere og medarbejdere med offentlige befordringsmidler til  

 weekendophold og lign., dog kun til een leder eller medarbejder pr. 10  

 klubmedlemmer.
2. Lokaleudgifter.
For egne lokaler: a.
Renter af  

 prioritetsgæld. b.
Skatter, afgifter og forsikringer vedrørende ejendommen.  

 c.
Udgifter til ordinær vedligeholdelse, opvarmning, belysning og rengøring  

 og til eventuelt fornødent tilsyn.
For lejede, private lokaler: a.
Det  

 godkendte lejebeløb. b.
Afholdte udgifter til ordinær vedligeholdelse ifølge  

 lejekontrakten, til opvarmning, belysning og rengøring og til eventuelt  

 fonødent tilsyn.
Forinden beregning af tilskud til egne eller lejede lokaler  

 fradrages eventuelle leje- eller fremlejeindtægter.
 3. Inventar- og materielanskaffelser.
 4. Administrationsudgifter, herunder udgifter til  

 annoncering, telefon, papir, porto, forsikring, kontingenter m.v. samt  

 honorar til revisor og kasserer.
 5. Den del af materialeudgiften til hobbyvirksomhed,  

 der ikke dækkes af medlemmerne, dog højst 50 pct. af den samlede  

 materialeudgift.
 6. Leje af film m.v.
 7. Honorarer samt rejseudgifter for fremmede  

 foredragsholdere inden for takster, der fastsættes af  

 Undervisningsministeriet ved cirkulære.
8. Udgifter til klubrådskurser og medarbejderkurser  

 samt udgifter til befordring med offentlige befordringsmidler til og fra  

 disse kurser.
Hvor offentlige befordringsmidler ikke findes eller er mindre  

 anvendelige, godtgøres udgiften til egen befordring.
Lokaler og udendørsanlæg Anvisning af lokaler og udendørsanlæg a.
Den kommunale anvisningsforpligtelse § 32.  Kommunalbestyrelsen skal efter indstilling fra  

 fritidsnævnet i henhold til de i stk. 2 fastsatte regler anvise egnede  

 lokaler og udendørsanlæg med fornødent udstyr til godkendte interessegrupper  

 for børn og unge, til godkendte ungdomsklubber og til foreningsarbejde for  

 børn og unge under 25 år, der kan modtage lokalestøtte efter § 41.
 Stk. 2.  Følgende lokaler og udendørsanlæg, der tilhører  

 kommunen eller er beliggende i denne, skal stilles til rådighed med fornødne  

 birum samt lys, varme, bad, rengøring, inventar, undervisningsmateriel og  

 fornødent tilsyn, herunder skolebetjentbistand:
 1. Skoler, andre lokaler og udendørsanlæg, der  

 tilhører kommunen.
 2. Skoler, andre lokaler og udendørsanlæg, der  

 tilhører amtskommunen, i det omfang der ikke har kunnet anvises lokaler m.v.  

 i henhold til nr. 1.
 3. Skoler, andre lokaler og udendørsanlæg, der  

 tilhører staten, i det omfang der ikke har kunnet anvises lokaler m.v. i  

 henhold til nr. 1 og 2.
 4. Lokaler, hvortil der efter den 1. august 1969 med  

 henblik på fritidsvirksomhed for børn og unge er ydet statstilskud eller  

 statslån i henhold til §§ 105-107 i lov om fritidsundervisning m.v.
 5. Tekniske skoler, til hvis opførelse der er ydet  

 statslån, samt undervisningslokaler, hvortil der i henhold til loven om  

 erhvervsmæssig uddannelse af ikke-faglærte arbejdere er ydet statstilskud  

 eller statslån.
 6. Andre skoler og lokaler, til hvis opførelse der  

 efter den 1. august 1969 er ydet statstilskud eller statslån, i det omfang,  

 der ikke i øvrigt har kunnet anvises egnede lokaler.
 § 33.  De i § 32, stk. 2, nævnte lokaler m.v. skal kun  

 stilles til rådighed for fritidsvirksomhed for børn og unge i det omfang,  

 sådan anvendelse kan forenes med de formål, lokalerne m.v. i øvrigt skal  

 tjene.
 Stk. 2.  Kommunen kan i særlige tilfælde undlade at yde  

 tilsyn, herunder skolebetjentbistand, navnlig hvor fritidsvirksomheden finder  

 sted i weekender, i ferieperioder og på tidlige eller sene tidspunkter af  

 døgnet, hvor det vil være særligt bekosteligt at stille tilsyn, herunder  

 skolebetjentbistand, til rådighed.
 Stk. 3.  Kommunen kan træffe aftale med amtskommunen og  

 staten om, at der i de i stk. 2 nævnte tilfælde ikke stilles tilsyn, herunder  

 skolebetjentbistand, til rådighed.
 § 34.  For benyttelsen af de i henhold til § 32, stk.  

 2, nr. 4-6, anviste lokaler erlægges en efter amtsrådets skøn rimelig leje.
 Stk. 2.  Kommunen afholder den i stk. 1 nævnte leje samt  

 eventuelle udgifter til lys, varme, bad, rengøring og fornødent tilsyn,  

 herunder skolebetjentbistand, i forbindelse med benyttelsen af de i henhold  

 til § 32, stk. 2, nr. 2 og 3, anviste lokaler m.v.
Stk. 3.  Har en forening, der har fået anvist lokaler i  

 henhold til § 32, stk. 2, nr. 4-6, til foreningsarbejde for børn og unge  

 under 25 år, aktive medlemmer over 25 år, kan kommunen lade foreningen bære  

 en forholdsmæssig del af lejeudgiften svarende til disse medlemmers andel af  

 foreningens samlede antal aktive medlemmer.
Kommunen kan dog kun kræve  

 forholdsmæssig leje, hvis denne udgør mindst 10 pct. af den samlede  

 lejeudgift for de pågældende lokaler.
Stk. 4.  Ved aktive medlemmer forstås medlemmer, der har  

 ret til at deltage i foreningens aktiviteter.
Ledere og bestyrelsesmedlemmer  

 over 25 år medtages ikke ved beregningen.
 § 35.  Kommunalbestyrelsen udarbejder instruks for  

 benyttelse af de lokaler m.v., der tilhører kommunen.
 Stk. 2.  For benyttelse af de i henhold til § 32, stk.  

 2, nr. 2, anviste amtskommunale lokaler m.v. gælder en af amtsrådet  

 udarbejdet lokaleinstruks.
 Stk. 3.  For benyttelse af de i henhold til § 32, stk.  

 2,nr. 3-6, anviste statslige eller private lokaler m.v. gælder en af  

 Undervisningsministeriet udarbejdet lokaleinstruks.
b.
Den amtskommunale anvisningsforpligtelse § 36.  Amtsrådet skal i henhold til de i stk. 2  

 fastsatte regler anvise egnede lokaler og udendørsanlæg med fornødent udstyr  

 til foreningsarbejde på amtsplan for børn og unge under 25 år, der kan  

 modtage lokalestøtte efter § 42.
 Stk. 2.  Følgende lokaler og udendørsanlæg, der tilhører  

 amtskommunen eller er beliggende i denne, skal stilles til rådighed med  

 fornødne birum samt lys, varme, bad, rengøring, inventar,  

 undervisningsmateriel og fornødent tilsyn, herunder skolebetjentbistand:
 1. Skoler, andre lokaler og udendørsanlæg, der  

 tilhører amtskommunen.
 2. Skoler, andre lokaler og udendørsanlæg, der  

 tilhører kommunen, i det omfang der ikke har kunnet anvises lokaler m.v. i  

 henhold til nr. 1.
 3. Skoler, andre lokaler og udendørsanlæg, der  

 tilhører staten, i det omfang der ikke har kunnet anvises lokaler m.v. i  

 henhold til nr. 1 og 2.
 4. Lokaler, hvortil der efter den 1. august 1969 med  

 henblik på fritidsvirksomhed for børn og unge er ydet statstilskud eller  

 statslån i henhold til §§ 105-107 i lov om fritidsundervisning m.v.
 5. Tekniske skoler, til hvis opførelse der er ydet  

 statslån, samt undervisningslokaler, hvortil der i henhold til loven om  

 erhvervsmæssig uddannelse af ikke-faglærte arbejdere er ydet statstilskud  

 eller statslån.
 6. Andre skoler og lokaler, til hvis opførelse der  

 efter den 1. august 1969 er ydet statstilskud eller statslån, i det omfang,  

 der ikke i øvrigt har kunnet anvises egnede lokaler.
 § 37.  De i § 36, stk. 2, nævnte lokaler m.v. skal kun  

 stilles til rådighed i det omfang, benyttelsen kan forenes med de formål,  

 lokalerne m.v. i øvrigt skal tjene.
 Stk. 2.  Amtskommunen kan i særlige tilfælde undlade at  

 yde tilsyn, herunder skolebetjentbistand, navnlig hvor fritidsvirksomheden  

 finder sted i weekender, i ferieperioder og på tidlige eller sene tidspunkter  

 af døgnet, hvor det vil være særligt bekosteligt at stille tilsyn, herunder  

 skolebetjentbistand, til rådighed.
 Stk. 3.  Amtskommunen kan træffe aftale med kommunen og  

 staten om, at der i de i stk. 2 nævnte tilfælde ikke stilles tilsyn, herunder  

 skolebetjentbistand, til rådighed.
 § 38.  For benyttelsen af de i henhold til § 36, stk.  

 2, nr. 4-6, anviste lokaler erlægges en efter amtsrådets skøn rimelig leje.
 Stk. 2.  Amtskommunen afholder den i stk. 1 nævnte leje  

 samt eventuelle udgifter til lys, varme, bad, rengøring og fornødent tilsyn,  

 herunder skolebetjentbistand, i forbindelse med benyttelsen af de i henhold  

 til § 36, stk. 2, nr. 2 og 3, anviste lokaler m.v.
Stk. 3.  Har en forening, der har fået anvist lokaler i  

 henhold til § 36, stk. 2, nr. 4-6, til foreningsarbejde på amtsplan for børn  

 og unge under 25 år, aktive medlemmer, jf. § 34, stk. 4, over 25 år, kan  

 amtskommunen lade foreningen bære en forholdsmæssig del af lejeudgiften  

 svarende til disse medlemmers andel af foreningens samlede antal aktive  

 medlemmer.
Amtskommunen kan dog kun kræve forholdsmæssig leje, hvis denne  

 udgør mindst 10 pct. af den samlede lejeudgift for de pågældende lokaler.
 § 39.  Amtsrådet udarbejder instruks for benyttelse af  

 de lokaler m.v., der tilhører amtskommunen.
 Stk. 2.  For benyttelse af de i henhold til § 36, stk.  

 2, nr. 2, anviste kommunale lokaler m.v. gælder en af kommunalbestyrelsen  

 udarbejdet lokaleinstruks.
 Stk. 3.  For benyttelse af de i henhold til § 36, stk.  

 2, nr. 3-6, anviste statslige eller private lokaler m.v. gælder en af  

 Undervisningsministeriet udarbejdet lokaleinstruks.
c.
Særlige bestemmelser § 40.  Kommunen og amtskommunen kan hver især inden  

 for deres anvisningsforpligtelse, for kommunalbestyrelsens vedkommende efter  

 udtalelse fra fritidsnævnet, når særlige forhold taler derfor, navnlig i  

 weekender, i ferieperioder og på tidlige eller sene tidspunkter af døgnet,  

 hvis de til rådighed værende lokaler m.v. ikke udnyttes fuldt ud, samle  

 anvisningen af lokaler m.v. geografisk, dog således at deltagerne får  

 rimelige transportafstande, og samle anvisningen af lokaler m.v. i kortere,  

 samlede åbningsintervaller.
 Stk. 2.  Kommunen og amtskommunen kan efter skriftligt  

 varsel inddrage tilladelsen til at benytte lokaler m.v., såfremt det gentagne  

 gange konstateres, at disse ikke udnyttes i rimeligt omfang.
Tilskud til foreningers egne eller lejede lokaler og lejrpladser a.
Foreninger med kommunale tilskud § 41.  Efter indstilling fra fritidsnævnet yder  

 kommunalbestyrelsen efter de i § 44 fastsatte regler tilskud til  

 driftsudgifter til lokaler og lejrpladser, der ejes eller lejes af foreninger  

 og benyttes til godkendte interessegrupper og til foreningsarbejde for børn  

 og unge under 25 år, jf. dog § 42.
Stk. 2.  Foreningsarbejdet skal give børn og unge under  

 25 år mulighed for virksomhed og kammeratligt samvær med jævnaldrende i deres  

 fritid.
Den forening, der står bag arbejdet, skal have en afgrænset  

 medlemskreds, og det skal af vedtægter eller lignende fremgå, at foreningen  

 er hjemmehørende i kommunen.
b.
Foreninger med amtskommunale tilskud § 42.  Amtsrådet yder efter de i § 44 fastsatte regler  

 tilskud til driftsudgifter til lokaler og lejrpladser, der ejes eller lejes  

 af foreninger på amtsplan og benyttes til foreningsarbejde på amtsplan for  

 børn og unge under 25 år, jf. § 41, stk. 2.
 Stk. 2.  Ved foreninger på amtsplan forstås amts- eller  

 distriktsforeninger m.v. med lokalforeninger i flere kommuner som medlemmer,  

 direkte eller gennem lokale sammenslutninger som f.eks. kredsforeninger.  

 Kredsforeninger og lokalforeninger, som er medlemmer af en amtsforening,  

 betragtes ikke som amtsforeninger i lovens forstand.
 Stk. 3.  Foreningen skal have almindelige  

 foreningsmæssige aktivitetstilbud for lokalforeningernes medlemmer.  

 Administrative sammenslutninger uden foreningsaktiviteter betragtes ikke som  

 amtsforeninger.
Stk. 4.  Det skal af foreningens vedtægter eller  

 lignende fremgå, at foreningen er hjemmehørende i amtskommunen.
Foreningen  

 skal have tilknytning til denne amtskommune, der normalt bør være den, hvor  

 foreningens lokaler er beliggende, eller foreningsarbejdet i øvrigt finder  

 sted.
c.
Fælles bestemmelser § 43.  Lokalerne og lejrpladserne skal skønnes egnede  

 til formålet og være beliggende inden for landets grænser eller i Sydslesvig.
 § 44.  Tilskud ydes med 75 pct. af følgende  

 driftsudgifter:
1. Egne lokaler og lejrpladser: a.
Renter af  

 prioritetsgæld. b.
Skatter, afgifter og forsikringer vedrørende ejendommen.  

 c.
Udgifter til ordinær vedligeholdelse, opvarmning, belysning og rengøring  

 og til eventuelt fornødent tilsyn.
2. Lejede lokaler og lejrpladser: a.
Det aftalte  

 lejebeløb. b.
Afholdte udgifter til ordinær vedligeholdelse ifølge  

 lejekontrakten, til opvarmning, belysning og rengøring og til eventuelt  

 fornødent tilsyn.
 Stk. 2.  Forinden beregning af lokaletilskud i henhold  

 til stk. 1 fradrages eventuelle leje- eller fremlejeindtægter.
 Stk. 3.  Følgende lokaleudgifter er ikke  

 tilskudsberettigede:
 1. Lokaleudgifter i forbindelse med offentlige,  

 entreegivende arrangementer.
 2. Lokaleudgifter i forbindelse med arrangementer,  

 hvis hovedformål er afholdelse af spil f.eks. andespil, bingo og lignende -  

 hvori indgår økonomisk gevinst for foreningen eller dennes medlemmer.
Stk. 4.  Tilskud til lejede lokaler ydes maksimalt i  

 forhold til en leje på 50 kr. pr. time.
Tilskud til egne lokaler ydes  

 maksimalt i forhold til en udgift svarende til 50 kr. pr. time beregnet på  

 grundlag af det årlige antal timer, hvori foreningen har etableret virksomhed  

 i lokalet.
Stk. 5.  De tilskudsberettigede udgifter kan af den  

 tilskudsgivende myndighed, for kommunalbestyrelsens vedkommende efter  

 indstilling fra fritidsnævnet, nedsættes til et anslået beløb, svarende til  

 det normale lejeniveau for et til formålet passende lokale eller en til  

 formålet passende lejrplads på egnen.
Amtsrådet foretager en selvstændig  

 vurdering af udgifterne til lokaler og lejrpladser, når kommunalbestyrelsen  

 er tilskudsgivende myndighed.
Stk. 6.  Tilskud til rideklubbers udgifter til ridehal  

 og rytterstue ydes efter reglerne i stk. 1-5, idet tilskud til udgifterne til  

 rytterstue dog maksimalt ydes for 11/4 time om ugen pr. 5 medlemmer og højst  

 4 timer pr. dag.
Der ydes ikke tilskud til udgifter til stald.
§ 45.  Har en forening aktive medlemmer, jf. § 34,  

 stk. 4, over 25 år, nedsættes lokaletilskuddet forholdsmæssigt svarende til  

 disse medlemmers andel af det samlede antal aktive medlemmer.
Nedsættelse  

 foretages dog kun, hvis denne udgør mindst 10 pct. af tilskuddet.
Stk. 2.  Er lokaleudgifterne i henhold til § 44 afholdt  

 af flere foreninger, som er hjemmehørende i samme kommune, beregnes  

 lokaletilskud i henhold til § 44 på grundlag af foreningernes samlede  

 driftsudgifter og det samlede antal timer, hvori foreningerne har etableret  

 virksomhed i lokalerne.
Den enkelte forenings andel i det således beregnede  

 lokaletilskud opgøres efter en mellem foreningerne indgået aftale.
Stk. 3.  Er lokaleudgifterne i henhold til § 44 afholdt  

 af flere foreninger, som er hjemmehørende i forskellige kommuner, opgøres  

 hver forenings andel af det i henhold til stk. 2 beregnede samlede  

 lokaletilskud efter forholdet mellem det antal timer, hvori foreningen har  

 etableret virksomhed i lokalerne og foreningernes samlede timetal i  

 lokalerne.
Har foreningerne etableret virksomhed i lokalerne i fællesskab i  

 et antal timer, fordeles disse timer ligeligt mellem foreningerne, således at  

 foreningernes samlede timetal svarer til det antal timer, hvori foreningerne  

 tilsammen har etableret virksomhed i lokalerne.
Statsrefusion af kommuners og amtskommuners tilskud til lokaler § 46.  Staten yder tilskud med 50 pct. af kommunens og  

 amtskommunens udgifter til leje i henhold til henholdsvis § 34, stk. 2, og §  

 38, stk. 2, samt af kommunens og amtskommunens udgifter i henhold til § 44,  

 under forudsætning af, at de pågældende lokaler og lejrpladser er  

 privatejede, dvs. tilhører en eller flere private ejere eller et selskab, en  

 forening, en selvejende institution eller lignende, i hvis ledelse private  

 interesser har hovedvægten.
 Stk. 2.  Det er endvidere en forudsætning for ydelse af  

 statsrefusion til kommunen i henhold til stk. 1, at amtsrådet kan tiltræde  

 kommunalbestyrelsens afgørelse af, at foreningen er berettiget til at modtage  

 lokalestøtte.
 Stk. 3.  Statstilskuddet udbetales til kommunen af  

 amtskommunen, der på begæring stiller de fornødne forskudsbeløb til rådighed.
 Stk. 4.  Statstilskuddet til Frederiksberg kommune  

 udbetales af Københavns amtskommune.
 Stk. 5.  Statstilskuddet til amtskommunen og Københavns  

 kommune udbetales af Undervisningsministeriet.
Ikrafttrædelsesbestemmelser § 47.  Bekendtgørelsen træder i kraft den 1. juli  

 1987. Dog har bestemmelserne i §§ 13, 24 og 31 virkning fra den 1. januar  

 1987.
 Stk. 2.  Bekendtgørelse nr. 453 af 19. september 1983 om  

 fritidsvirksomhed for børn og unge ophæves.
Undervisningsministeriet, den 2. juni  

 1987 P. m. v.
