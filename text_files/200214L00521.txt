Betænkning afgivet af Uddannelsesudvalget den 1. april 2003 Betænkning over Forslag til lov om  

 ændring af lov om gymnasiet m.v., lov om kursus til højere  

 forberedelseseksamen  

 og om studieforberedende enkeltfagsundervisning for voksne m.v. og lov om de  

 erhvervsgymnasiale uddannelser til højere handelseksamen og højere teknisk  

 eksamen  

 (Undervisning  

 i udlandet) [af  

 undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 29. januar 2003 og var til 1.  

 behandling den 5. februar 2003. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 5. december 2002 dette udkast  

 til  

 udvalget, jf. alm. del  bilag 155. Den 31. januar 2003 sendte  

 undervisningsministeren  

 de indkomne høringssvar samt et notat herom til udvalget.
Spørgsmål Udvalget har stillet 4 spørgsmål til undervisningsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KRF) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (S, SF, RV og EL) indstiller lovforslaget til  

  

 forkastelse  

  

 ved 3. behandling.
Socialdemokratiets medlemmer af udvalget ønsker at styrke den  

 internationale dimension i de gymnasiale uddannelser.
Et udlandsophold kan  

 bidrage til at styrke de faglige, kulturelle og personlige kompetencer hos  

 den  

 enkelte elev.
Hensigten med lovforslaget kan Socialdemokratiet derfor fuldt  

 ud  

 støtte.
Imidlertid nødvendiggør lovforslaget en betydelig finansiering:  

 Uddannelsesinstitutionen skal finansiere udvikling af undervisningen, tilsyn  

 samt læreres (med)ophold  uden tilførsel af ekstra ressourcer.
Eleverne  

 skal  

 selv finansiere alle udgifter til rejse, ophold og forplejning samt  

 sygeforsikring og andre forsikringer.
Af undervisningsministerens svar på udvalgets spørgsmål fremgår  

 det, at den i lovforslaget angivne ministerbemyndigelse til at lægge loft  

 over  

 elevens brugerbetaling ikke tænkes anvendt for at begrænse brugerbetalingen  

 generelt eller i forhold til elever uden tilstrækkelige økonomiske muligheder  

 for at deltage i udlandsophold.
Det angives således, at loftet skal tjene til  

 at »forhindre eksklusive arrangementer med et indhold, som ligger uden for  

 hensigten med lovforslaget.« At der ligeledes forventes, at forældrene træder  

 til, fremgår også af undervisningsministerens svar på udvalgets spørgsmål.  

 Forældrenes uddannelsesmæssige baggrund spiller i forvejen ind i forhold til  

 overhovedet at vælge gymnasiet  og også i forhold til, hvordan man  

 klarer sig  

 dér.
At grave denne grøft endnu dybere gennem yderligere deltagerbetaling er  

 ikke socialdemokratisk politik.
Det er et alvorligt skråplan at opkræve en form for  

 deltagerbetaling, der reelt afskærer de økonomisk svagest stillede unge i at  

 deltage i denne form for undervisning.
Selv om Socialdemokratiet støtter  

 intentionerne om internationalisering af de gymnasiale uddannelser, kan  

 Socialdemokratiet ikke støtte dette lovforslag.
Socialistisk Folkepartis medlem af udvalget kan godt støtte  

 intentionen med, at behovet for internationalt samarbejde også skal give sig  

 udslag i uddannelsesmæssig udveksling.
Men for SF er det samtidig vigtigt, at  

 det ikke påfører den enkelte elev urimelige udgifter, hvilket SF ikke mener  

 er  

 tilfældet med dette lovforslag.
Tværtimod vil det for de unge, der måtte  

 benytte sig af muligheden, betyde meget store udgifter.
Enhedslistens medlem af udvalget finder, at dette lovforslag  

 handler om at give bedre muligheder for at tage dele af de gymnasiale  

 uddannelser i udlandet.
Det pakkes så ind i en større omgang sniksnak om  

 internationalisering.
Indholdet i lovforslaget handler om at fjerne de  

 begrænsninger på de såkaldte internationale hold, som blev lagt som led i  

 finanslovaftalerne for 2001.
 Disse aftaler handlede om at begrænse deltagerbetalingen for  

 elever i de gymnasiale uddannelser  lave et loft over, hvor meget man  

 kan  

 komme til at betale osv.
 Med dette lovforslag fastholdes, at eleverne har ret til gratis  

 undervisning  til gengæld vil de skulle betale næsten alt andet.
Som Gymnasieskolernes Lærerforening ganske korrekt skriver i sit  

 høringssvar, så er det helt centralt, at alle har ret til en uddannelse uden  

 brugerbetaling.
Og med dette lovforslag er der en klar risiko for, at prisen  

 langt vil overstige, hvad unge uden velstillede forældre kan betale.
 Spørgsmålet er så, om man i internationaliseringens hellige navn  

 vil acceptere de sociale og økonomiske forskelle i uddannelsessystemet, som  

 deltagerbetaling skaber.
 Hvis regeringen insisterer på at gennemføre dette lovforslag, så  

 vil det være rimeligt, hvis regeringen samtidig fastsætter et fortsat lavt  

 loft  

 over elevernes brugerbetaling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)   

  

 fmd.  

  

    

 Gitte Lillelund Bech (V)  

    

 Christian Lund Jepsen (V)  

    

 Tina Nedergaard (V)  

    

 Louise Frevert (DF)  

    

 Karina Sørensen (DF)  

    

 Helle Sjelle (KF)  

    

 Else Theill Sørensen (KF)  

    

 Bodil Kornbek (KRF)  

    

 Carsten Hansen (S)  

    

 Frank Jensen (S)  

    

 Nicolai Wammen (S)  

    

 Lene Jensen (S)  

    

 Thomas Adelskov (S)  

    

 Aage Frandsen (SF)  

    

 Marianne Jelved (RV)   

  

 nfmd.  

  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 148 Bilagsnr.
