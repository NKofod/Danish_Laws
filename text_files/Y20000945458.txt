Bindende forhåndsbesked Reference KGL. § 24 LV 1999 E.L.2.1.
Spørgsmål Vil den delvise eftergivelse af gælden til henholdsvis Selskab X og  

 Selskab Y være skattepligtig for A og B? Svar Nej, se sagsfremstilling og begrundelse.
Sagsfremstilling og begrundelse A tegnede i 1987 kommanditanparter for 650.000 kr.  (650 stk. á  

 1.000 kr.) i Selskab Y.
I december 1989 tegnede A for yderligere kr. 200.000  

 anparter i Selskab X samtidig med, at B tegnede 1 kommanditanpart á  

 kr. 100.000 i Selskab X.
Pr. 13. juni 2000 er den samlede gæld til  

 Selskab X og Selskab Y for begge ægtefæller opgjort til kr.  

 948.294,49 (excl. renter fra 1. april f.s.v.a. gælden til Selskab X  

 under konkurs) .
 Parret har ved brev af 13. juni d.å. fået tilbud om, at der  

 vil blive givet saldokvittering mod kontant betaling af  kr. 350.000.
 Spørgsmålet er om denne delvise gældseftergivelse vil  

 være skattepligtig for A og B.
 A og B er gift og har to børn på henholdsvis 10 og 14  

 år.
Parret bor i ejerbolig, som ejes 100% af B.
Den offentlige vurdering  

 på ejendommen i 2000 er kr. 1.100.000. Pr. 31.12.1999 var der i  

 følge de for Told-og Skattestyrelsen foreliggende oplysninger  

 følgende gæld til realkreditinstitut:
Restgæld kr. 562.852 Restgæld kr. 133.344 I alt kr 696.196 Både A og B hæfter for prioritetsgælden.
Lånene i ejendommen er fornylig omlagt, således at huset nu er  

 maksimalt belånt med maksimal løbetid.
Omlægningen er  

 efter det oplyste sket med henblik på at fremskaffe kapital til  

 akkorden.
 A havde endvidere pr. 31.12.1999 en gæld til bank/sparekasse  

 på kr. 28.540, renteudgift 3.219, samt en gæld til F  pr.  

 31.12.99 på kr. 4.361, renteudgift kr. 335.
 Tilsammen har parret herudover en gæld stor kr. 143.342 (pr.  

 31.12.1999) til banken.
 Lånet i banken er i indeværende år i følge det  

 oplyste forøget til ca. kr. 200.000 (nu et samlet arrangement med  

 banken) med henblik på at fremskaffe kapital til akkorden.
 A og B har opstillet et måneds- og årsbudget.
A har to motorcykler.
Motorcyklerne anses ikke for at have nogen  

 realisationsværdi af betydning.
 B har en mindre aktiebeholdning med en kursværdi pr. 31.12.1999  

 på kr. 11.924 samt et bankindestående pr. 31.12.1999 på kr.  

 6.491. A har et bankindestående pr. 31.12.1999 på kr. 956.
A 1998 1999 Lønindkomst mv. efter AM-bidrag/pension 242.281 177.824 årets beregnede skat -74.532 -53.860 Netto til rådighed p.a./pr. mdr.
167.749/ 13.979 123.964 / 10.330 For A resulterede selvangivelsen for indkomståret 1998 i en restskat  

 incl. procenttillæg på kr.14.128,99 - heraf er kr. 9.391  

 indregnet i forskudsopgørelsen for 2000 Selvangivelsen 1999 resulterede i en restskat incl. procenttillæg  

 på kr. 14.037.
B 1998 1999 Lønindkomst mv. efter AM-bidrag/pension 186.281 193.746 Årets beregnede skat -45.671 -41.242 Netto til rådighed p.a. /pr. mdr.
140.610/ 11.718 152.504 /12.709 For B resulterede årsopgørelsen for 1998 i en restskat incl.  

 procenttillæg på kr. 11.044. Årsopgørelsen for 1999  

 resulterede i en restskat incl. procenttillæg på kr. 3.218.
 Indkomstforholdene for 2000:
B Brutto Netto Marts 2000 18.156 10.411 Juli 2000 18.667 10.674 September 2000 20.295 11.511 A Brutto Netto pr. 08.07.2000 2.942 1.895 pr. 15.07.2000 3.691 2.288 pr. 22.07.2000 3.691 2.288 pr. 29.07.2000 4.320 2.619 pr. 05.08.2000 4.039 2.469 pr. 12.08.2000 3.959 2.425 pr. 19.08.2000 7.195 4.134 pr. 26.08.2000 4.520 2.721 pr. 02.09.2000 4.815 2.879 pr. 09.09.2000 1.979 1.389 A har endvidere oplyst, at han er blevet afskediget fra sit job med  

 virkning fra den 6. september 2000.
 Told-og Skattestyrelsen skal i anledning af sagen udtale  

 følgende:
 Indledningsvist skal det bemærkes, at da parret har modtaget et  

 samlet tilbud på gældseftergivelse   vurderes parrets  

 økonomiske forhold under ét.
 Da den samlede gæld til Selskab X og Selskab Y udgør 82,5 %1)  af parrets samlede usikrede gæld  

 i 20002) , skal de skattemæssige  

 konsekvenser af akkordtilbuddet vurderes efter kursgevinstlovens § 24 om  

 samlede ordninger.
 Hovedreglen efter kursgevinstlovens § 24, stk. 1 er, at gevinst på  

 gæld som følge af bl.a. en samlet ordning mellem en debitor og  

 dennes kreditorer/hovedkreditor om nedsættelse af debitors gæld  

 ikke skal medregnes ved opgørelsen af den skattepligtige indkomst.
 Gældseftergivelsen beskattes alene i de situationer, hvor  

 gælden nedskrives til et beløb, der er mindre end fordringens  

 værdi for kreditor på gældseftergivelsestidspunktet, jf.  

 kursgevinstlovens § 24, stk. 1, 2. punktum.
 Skattefritagelsen omfatter således alene den del af  

 gældseftergivelsen, som bringer fordringen ned til fordringens  

 værdi for kreditor på tidspunktet for gældseftergivelsen.
 Af det fremsendte budget fremgår, at der hver måned  

 afsættes  kr. 18.000 til faste udgifter - dog således at der  

 på årsbasis er et overskud i budgettet på kr. 16.157. I  

 dette budget er der ikke taget højde for udgifter til mad, diverse  

 husholdningsartikler eller tøj.
Parrets indtægter - som er formindsket ved, at A har mistet sit job  

 - efterlader således ikke mulighed for at betale andre udgifter end de  

 mest nødvendige.
Hertil kommer, at parret ikke besidder aktiver med  

 friværdi.
 Det skal i denne forbindelse bemærkes, at kreditorerne  i brev af  

 13. juni 2000 til forespørgerne har anført, at akkordtilbuddet  

 gives på grundlag af forelagt økonomisk materiale - herunder  

 årsopgørelse for 1998, forskudsregistrering for 2000 ,  

 lønopgørelser samt en vurdering af parrets samlede aktiver og  

 anden gæld.
 Selskab X og Selskab Y har således vurderet den samlede fordrings  

 kursværdi til kr. 350.000. Da der ikke er et interessefællesskab  

 mellem kreditorerne og debitorerne, har det således formodningen imod  

 sig, at kreditorerne ved gældseftergivelsen har ønsket at  

 begunstige debitorerne.
 Parrets økonomiske forhold efterlader således efter  

 styrelsens opfattelse ikke mulighed for at betale yderligere til Selskab X og  

 Selskab Y, hvorfor styrelsen skal indstille, at gældseftergivelsen  

ikke beskattes.
 Ligningsrådet tiltrådte Told-og Skattestyrelsens  

 indstilling.
 1)   Gæld vedrørende  

 anparterne udgør kr. 948.294,49. Gælden til banken udgør  

 i følge det oplyst kr. 200.000 (i 2000). Samlet gæld  

 1.148.294,4.
 2)   Der er  

 således ikke for 2000 taget højde for en eventuel gæld til  

 F.
