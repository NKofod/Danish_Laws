Tillægsbetænkning afgivet af  

 Kulturudvalget den 13. december 2000 Tillægsbetænkning over Forslag til lov om ændring af lov om  

 radio- og fjernsynsvirksomhed og lov om indkomstbeskatning af aktieselskaber  

 m.v.
(Gennemførelse af Medieaftale 2001-2004 m.v.) [af  

 kulturministeren (Elsebeth Gerner Nielsen)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 21. november 2000. Lovforslaget blev efter 1. behandling  

 henvist til behandling i Kulturudvalget.
Udvalget afgav betænkning den  

 6. december 2000. Lovforslaget blev 2. behandlet den 12. december 2000,  

 hvorefter det blev henvist til fornyet behandling i Kulturudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i et møde.
Skriftlige henvendelser Udvalget har under den fornyede behandling af lovforslaget  

 modtaget skriftlige henvendelser fra:
Metal Aalborg og TV 2 Regionerne.
Spørgsmål Udvalget har under den fornyede behandling af lovforslaget  

 stillet to spørgsmål til kulturministeren til skriftlig  

 besvarelse, som denne har besvaret.
2. Indstillinger og politiske bemærkninger Et flertal i udvalget (S, SF, CD, RV og EL)  

 indstiller lovforslaget til vedtagelse i den affattelse, hvori det  

 foreligger efter 2. behandling.
Enhedslistens medlem af udvalget indstiller lovforslaget  

 til vedtagelse, selv om Enhedslisten ikke var med i forårets forlig om  

 medieaftalen.
Det skyldes, at lovforslaget på to helt afgørende  

 områder adskiller sig fra medieaftalen.
For det første er medieaftalens beslutning om en  

 licensforhøjelse ikke omfattet af lovforslaget.
Denne  

 forhøjelse reguleres af aktstykker i Finansudvalget, hvor Enhedslisten  

 stemmer imod.
Enhedslisten vil fortsat arbejde for en omlægning af  

 finansieringen af public service-medierne fra asocial licens til solidarisk  

 skattefinansiering.
For det andet lægger Enhedslisten vægt  

 på, at det af lovforslaget fremgår   hvilket ikke var  

 tilfældet med medieaftalen   at man påbegynder det digitale  

 jordbaserede sendenet, og at dette påtænkes at ske i regi af de  

 danske public service-stationer.
Dette indebærer bl.a., at udsendelser  

 på dette sendenet skal ske efter gældende danske regler om  

 reklamer og ophavsret, jf. kulturministerens svar på  

 spørgsmål nr. 11 (L 79   bilag 21).
Enhedslisten noterer endvidere, - at der i lovforslaget er en klar præcisering af de  

 overordnede principper og formuleringer for styrkelse af public  

 service-begrebet, og at dette også omfatter den fjerde radiokanal og  

 nyhedsdelen på den femte radiokanal, - at disse to radiokanaler skal sende fra Danmark og  

 dermed følge danske reklameregler og ophavsretsbestemmelser, jf.  

 kulturministerens svar på spørgsmål nr. 63 (L 79   bilag  

 44).
Enhedslisten lægger i det hele taget stor vægt  

 på hovedintentionen i lovforslaget om at styrke public service-medierne  

 som et offentlig modsvar til den stigende kommercialisering og  

 medie-koncentration.
Enhedslisten har endelig lagt vægt på  

 kulturministerens besvarelser om børnereklamer og bevægelig  

 sponsorering, herunder den frivillige aftale, der siden forliget om  

 medieaftalen er indgået med TV 2.
 På den baggrund har Enhedslisten besluttet at stemme  

 for lovforslaget og dermed indgå i den fremtidige udmøntning af  

 loven.
 Et mindretal i udvalget (V, KF, DF, KRF og Ole  

 Donner (UP)) indstiller lovforslaget til forkastelse.
 Frihed 2000 var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Hanne Andersen (S) fmd.  

  Søren Hansen (S)  Henrik Sass Larsen (S)  

  Peder Sass (S)  Jytte Wittrock (S)  

  Margrete Auken (SF) Peter Duetoft (CD)  

  Henrik Svane (RV)  Søren Søndergaard (EL)  

  Ester Larsen (V)  Kim Andersen (V)  

  Kristian Jensen (V)  Jens Rohde (V)  

 Brian Mikkelsen (KF)  Tove Videbæk (KRF)  

  Poul Nødgaard (DF) nfmd.  

  Ole Donner (UP) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 79 efter afgivelse af  

 betænkning Bilagsnr.
