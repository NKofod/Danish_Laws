Skriftlig fremsættelse (14. marts 2007) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social service (Styrkelse af ungdomssanktionen og  

 un-dersøgelse af person og opholdsrum på sikrede institutioner) (Lovforslag nr.
L 181).
 Dette lovforslag omhandler 3 elementer, som alle har til formål  

 at styrke ungdomssanktionen.
For det første medfører lovforslaget, at der skal tilknyttes en  

 koordinator til den unge, som skal medvirke til at sikre sammenhængen i de 3  

 faser i ungdomssanktionen.
Udover at koordinere indsatsen i de 3 faser, skal  

 koordinatoren også være rådgiver for den unge og afholde møder, hvor der  

 løbende følges op på målene i handleplanen.
I møderne deltager udover den  

 unge,  

 forældrene, koordinator også sagsbehandleren, repræsentanter fra  

 anbringelsesstederne og andre relevante parter.
Herved sikres samtidig, at de  

 unge og forældrene får indflydelse på og ansvarliggøres i forhold til  

 målsætningerne i handleplanen.
For det andet skal handleplanerne for unge, som er idømt en  

 ungdomssanktion målrettes, så det sikres, at de unge kommer i gang med  

 uddannelse eller i beskæftigelse.
Evalueringen af ungdomssanktionen fra  

 Socialforskningsinstituttet og delredegørelserne om ungdomssanktionen fra  

 Justitsministeriets forskningsenhed viser, at handleplanerne for de unge er  

 mangelfulde, og ekspertgruppen vedr. ungdomssanktionen har efterfølgende  

 peget  

 på, at der er behov for at skærpe kravene til indholdet i handleplanerne.
Det  

 foreslås derfor, at der allerede fra første fase i ungdomssanktionen, skal  

 arbejdes for, at unge i ungdomssanktionen er eller kan gå i gang med en  

 uddannelse eller beskæftigelse, og at de senest ved afslutningen af  

 ungdomssanktionen er i gang med en uddannelse eller er i beskæftigelse.
 For det tredje gives der med forslaget mulighed for at undersøge  

 barnets eller den unges person eller opholdsrum på de sikrede afdelinger.  

 Baggrunden er bl.a., at de sikrede afdelinger selv har anmodet om at få en  

 klar  

 adgang til at undersøge barnets eller den unges person og værelse, bl.a. for  

 at  

 sikre opretholdelse af sikkerheden og overholdelse af ordensbestemmelser.  

 Lovforslaget giver derudover ministeren en bemyndigelse til at fastsætte  

 nærmere regler om gennemførelse af undersøgelser af barnets eller den unges  

 opholdsrum og person i de sikrede afdelinger.
 Med disse bemærkninger skal jeg indstille lovforslaget til  

 Folketingets velvillige behandling.
