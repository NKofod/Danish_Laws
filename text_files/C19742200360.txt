A. almindelige bemærkninger om undervisningen Formålet med undervisningen i fysik er angivet i bekendtgørelsen af 24.  

 april 1974. Af denne fremgår ligeledes, at tyngdepunktet i undervisningen  

 skal ligge i den klassiske fysik, mens den moderne fysik skal præsenteres ved  

 enkle centrale problemer, ligesom fysikkens tekniske og samfundsmæssige  

 aspekter skal berøres ved udvalgte emner.
Undervisningens eksperimentelle indhold Det bør af undervisningen fremgå, at fysik er en menneskelig aktivitet,  

 der har sit udgangspunkt i et ønske om at forstå naturen og den måde, den  

 fremtræder på.
Fysisk erkendelse opnås ved en proces, hvor spørgsmål, svar og  

 hypoteser følger efter hinanden.
Denne måde at arbejde på er grundlæggende i  

 naturvidenskabelige fag, specielt fysik.
Samspillet mellem et af mennesket  

 planlagt eksperiment med målinger og målingers betydning for en given teori  

 skal derfor have en fremtrædende plads i undervisningen.
Dette gælder således  

 for de fysiske eksperimenter i undervisningen, demonstrationsforsøg og  

 elevforsøg.
Her skal de studerende vænnes til en omhyggelig vurdering af de  

 slutninger, der kan drages af de anstillede forsøg.
Ialt skal elevøvelserne andrage 30 timer.
Det anbefales at tilrettelægge  

 disse som een- og to-timers øvelser således, at man fortrinsvis starter med  

 enkle een-times øvelser og derefter, når den fysiske forståelse og  

 overblikket hos de studerende er blevet forøget, da at benytte to-timers  

 øvelser med et lidt mere kompliceret indhold.
Foruden indlæring af  

 laboratorieteknik kan de enkle øvelser i starten bruges til indlæring af  

 begreber som indstillingsusikkerhed, aflæseusikkerhed, usikkerhedsoverslag,  

 middeltal, spredning, approximationer etc; alle forhold der har betydning i  

 den videre undervisning.
En vigtig del af laboratoriearbejdet er at skrive rapporter over de  

 udførte eksperimenter på en akkurat og præcis måde.
Til støtte for dette kan  

 det fremhæves, at netop den entydige og klare skriftlige kommunikation mellem  

 individer i samfundets forskellige hverv har en voksende betydning.  

 Udarbejdelsen af forsøgsrapporter tjener derfor flere formål.
 Det anbefales, at de studerende fører journal over de udførte  

 lærerdemonstrationer.
Fysik og det matematiske apparat Som angivet i det foregående afsnit er samspillet mellem teori og  

 eksperiment en grundlæggende bestanddel af fysik.
I beskrivelsen af fysiske  

 teorier, fysiske lovmæssigheder, vil matematik i stor udstrækning være  

 nødvendig.
Som baggrund for HF-fysikken vil man kunne gøre brug af de  

 matematiske færdigheder, som matematik~ fællesfag giver den studerende.
Dette  

 stiller imidlertid lærer og studerende over for problemer med hensyn til  

 tilrettelæggelsen af kursus, idet f.eks. differential- og integralregning  

 ikke kan ligge til grund for behandlingen af stoffet.
For at løse problemet  

 kan det anbefales at bruge regning med små tilvækster samt arealbetragtninger  

 ved funktionelle sammenhænge.
Dette betyder, at grafiske sammenhænge og  

 analyse af disse skal have en fremtrædende plads i undervisningen.
Det  

 faglige indhold af dette fysikkursus er bl.a. bestemt på en sådan måde, at  

 brugen af vektorer og trigonometriske funktioner indskrænker sig til et  

 minimum.
Om man vil bruge vektorer eller fortegn og håndregler ved  

 retningsangivelse af fysiske størrelser, er en temperamentssag.
En definition  

 af sinus, cosinus og tangens vil kunne gives ved hjælp af den retvinklede  

 trekant.
Det fysiske indhold i matematiske udtryk skal trækkes klart frem.
For  

 mange nybegyndere i fysik vil destinktionen mellem de matematiske relationer  

 xy = k på den ene side og fysiske sammenhænge som pV = k, RI = k, Fs = k etc.  

 på den anden side være udflydende, indtil begrebet fysisk størrelse er blevet  

 erkendt og en efterfølgende interpretation af bogstavsymbolerne som målelige  

 fysiske størrelser.
Undervisningens teoretiske indhold Emnelistens teoretiske indhold fremgår af den førnævnte bekendtgørelse.
Ved emnernes behandling skal de indførte begreber præciseres omhyggeligt.  

 Ordenen af emnelistens punkter angiver ikke nødvendigvis rækkefølgen af  

 stoffet i undervisningen.
Læreren kan i samarbejde med de studerende tage  

 stilling til, hvilken rækkefølge der anses for mest formålstjenlig ud fra  

 pædagogiske og systematiske hensyn.
Med den opstillede rækkefølge vil det  

 imidlertid være muligt at inddrage fysikkens bevarelsesprincipper som et  

 sammenkædende element.
Der tænkes i den forbindelse først og fremmest på  

 energibevarelsessætningen.
Efter en behandling af arbejds- og energibegrebet i mekanikken vil der  

 kunne skabes forbindelse til gasloven og varmeteoriens 1. hovedsætning.
En  

 fortsættelse af energibetragtninger kan sammen med elektrisk feltstyrke føre  

 til opstilling af Joules lov (Ohms lov) og udtryk for elektrostatisk  

 feltenergi. atomfysikkens behandling har sit udspring i energiforhold og  

 energibetragtninger.
 Bevarelse af bevægelsesmængde vil naturligt indgå i beskrivelsen af  

 vekselvirkningen mellem partikler, som f.eks. støddet i den klassiske fysik  

 og kernestråling i atomfysikken.
 Bevarelse af elektrisk ladning i elektricitetslæren og atomfysikken vil  

 ligeledes kunne bidrage til helhedsbetragtninger.
Et synspunkt, der skal nævnes her i dette afsnit, er det for fysikken så  

 nødvendige modelbegreb.
Man skal understrege en given models betydning for og  

 begrænsning i beskrivelsen af fysikkens virkelighed.
At modeller også spiller  

 en væsentlig rolle i samfundet som helhed skal stærkt betones.
Som eksempler  

 på fysiske og samfundsmæssige modeller kan nævnes den kinetiske molekylteori  

 og atommodellerne henholdsvis de modeller af samfundet, der benyttes ved  

 udarbejdelse af perspektivplaner, økonomernes udviklingsmodeller og  

 sociologiske modeller.
Skriftlige opgaver i fysik De studerende skal gennem løsning af simple opgaver i snæver tilknytning  

 til det læste stof vænnes til rationel vurdering af størrelsesforhold og  

 dimensioner af fysiske størrelser.
Det anbefales, at der i almindelighed  

 regnes med størrelsesligninger, ligesom det skal tilstræbes, at man  

 konsekvent anvender SI definitioner og enheder.
De studerende skal dog kunne  

 foretage omregninger mellem SI enheder og enkelte andre vigtige enheder.  

 Opgaver skal i det daglige arbejde tjene til at oplyse den studerende og  

 læreren om den studerendes forståelse af og færdighed i at løse simple  

 kvalitative og kvantitative fysiske problemer.
Direktoratets kompendium i fysik skal bruges i det daglige arbejde.
Dette  

 kompendium bruges også til at afgrænse det pensum, hvori der vil kunne  

 eksamineres til den skriftlige eksamen.
Fysik og teknologi Grænsen mellem fysik og teknologi er ikke særlig skarp.
HF-fysikken har  

 dog klart sit tyngdepunkt i videnskabsfaget fysik og ikke i sine tekniske  

 anvendelser.
I en tid hvor netop de naturvidenskabelige fag via deres  

 anvendelser har så umådelig indflydelse på samfundet og dets udvikling, kan  

 det være naturligt at give en rimelig orientering om nogle af de måder,  

 hvorpå fysikken influerer på vore omgivelser.
 Nogle af de udviklingslinier, man kan tage sit udgangspunkt i, er:
Partikelmekanik, gravitationsfelt - rumfart Oscillationer og bølger - nøjagtige tidsmålere, lydbånd Varmelære, termodynamik - nyttevirkning i forskellige typer af motorer Elektrisk strøm - energitransmission Elektromagnetisme - højtalere, mikrofoner, telefoner Atomfysik - elektronikindustri, radioaktive sporstoffer, kernereaktorer,  

 termonukleare processer Det anbefales af historisk fysik at medtage enkelte træk, der har haft  

 banebrydende betydning for fysikkens udvikling.
Fysik og AV-midler Inden for fysik, er det særligt vigtigt at supplere den verbale behandling  

 af stoffet med en visuel støtte.
Apparatopstillinger og grafer, hvis enkelte  

 detaljer det tager for lang tid at tegne på tavlen, og fotografier er ideelle  

 objekter til lysbilleder.
Figurer, grafer i flere farver, opgaver,  

 apparatskitser, oversigter, skemaer og øvelsesvejledninger er nogle af de  

 muligheder, der kan bruges til overhead projektoren.
Endvidere kan denne  

 benyttes til mindre opstillinger af apparater, for eksempel til forsøg med  

 magnetfeltlinier, vandbølger og instrumentaflæsning.
 Film kan f.eks. vise fysik i anvendelse i verdenen udenfor fysiklokalerne  

 eller fysiske eksperimenter, det ville være umuligt at lave i laboratoriet,  

 ligesom fysikkens historie kan presenteres.
2.-års opgaven Det kan stærkt anbefales, at opgaven, hvis den skrives i fysik, bliver af  

 eksperimentel art.
Det er en erfaringssag, at udbyttet for den studerende  

 bliver størst ved arbejde med eksperimentelt laboratoriearbejde.
Fagområdet, inden for hvilket opgaven kan stilles, aftales i god tid  

 mellem studerende og lærer.
Det skal tilstræbes, at den endelige  

 opgaveformulering tydeligt angiver, hvilke forhold, der ønskes belyst.
 Som eksempler på 2.-års opgaver kan angives:
 Område:
Vekselstrøm Titel:
Der ønskes en redegørelse for teorien for sinusformet vekselstrøm.
Der  

 skal særligt lægges vægt på måling af impedans og faseforskydning ved  

 forskellige frekvenser, ligesom apparatopstillinger, der kan illustrere  

 begreber som Q-værdi, resonnans, sugekreds og spærrekreds, skal opstilles og  

 undersøges.
 Område:
Solen Titel:
Der ønskes en elementær behandling af solens overflade- og  

 atmosfæreforhold samt dens energiudstråling.
I undersøgelsen skal indgå egne  

 eksperimenter til bestemmelse af solarkonstanten og solens  

 overfladetemperatur.
Selvstuderende Den selvstuderende bør sætte sig i forbindelse med et kursus så tidligt  

 som muligt for at få en personlig vejledning i planlægningen af fysikstudiet.  

 Den nøje sammenhæng mellem teori og eksperiment, der tilsigtes i  

 kursusundervisningen kan vanskeligt opnås for den selvstuderende.
Det  

 anbefales, at det teoretiske stof er gennemarbejdet inden den selvstuderende  

 søger optagelse på et af direktoratet godkendt laboratoriekursus.
B.
Bemærkninger til emnelisten MEKANIK Bevægelsesligningerne for retlinet bevægelse med konstant hastighed og  

 acceleration.
For en konstant accelereret bevægelse kan fastlæggelsen af hastigheden som  

 grænseværdien af delta s ---------- delta t  tage sit udgangspunkt i et eksperiment.
De grafiske  

 afbildninger af s, v og a som funktioner af tiden fremhæves.  

 Forskellen mellem skalarer og vektorer skal betones.
 Newtons love.
Folkeskolens behandling af kraft og masse kan være begyndelsesgrundlaget i  

 dette kursus.
Newtons 2. lov formuleres dels som F= ma dels som  

F = delta p ---------- delta t .
 Arbejde, potentiel og kinetisk energi, effekt.
Potentiel og kinetisk energikan indføres ved retlinet bevægelse i  

 tyngdefeltet.
Vektordefinitionen på arbejde indføres.
 Bevægelsesmængdesætningen, arbejdssætningen og energisætningen, herunder  

 anvendelse på gnidning mellem faste stoffer i bevægelse.
De tre sætninger opstilles og benyttes på centrale eksempler.
Med  

 udgangspunkt i konservative kræfter opstilles mekanikkens energisætning.
Kun  

 hastigheds uafhængig gnidning behandles.
Energisætningen behandles på en  

 sådan måde, at den kan danne grundlag for varmelæren.
 En partikels bevægelse i et homogent kraftfelt.
 Ligheden mellem partiklers bevægelse i homogent tyngdefelt ioners  

 bevægelse i homogent elektrisk felt skal fremhæves.
 Jævn cirkelbevægelse, kinematisk og dynamisk.
Nogle praktiske eksempler på jævn cirkelbevægelse og den til bevægelsen  

 nødvendige centripetalkraft behandles.
Analogien til en ions bevægelse i et  

 homogent magnetfelt kan omtales.
 Gravitationsfelt og potentiel energi.
Feltets konservative karakter og dermed potentialets afhængighed kun af  

 stedet skal fremhæves.
Satellitproblemer inddrages som eksempelmateriale.
 Harmonisk svingning.
Med baggrund i de matematiske forudsætninger kan en kinematisk  

 introduktion af svingningen anbefales.
Den grafiske afbildning af  

 energiforholdene under svingningerne analyseres.
Praktiske eksempler op den  

 begrænsede gyldighed af Hookes lov behandles.
 Plane harmoniske bølger og superpositionsprincippet.
Med udgangspunkt i den harmoniske svingning indføres begreber som  

 amplitude, vinkelhastighed, frekvens, fase og periode.
Funktionsudtrykket for  

 den plane harmoniske bølgeligning kræves ikke opstillet.
Fremadskridende og  

 stående bølger kan introduceres eksperimentelt.
Sammenhængen mellem  

 bølgelængde, frekvens og hastighed fremhæves.
 Huygens princip anvendt på tilbagekastning, brydning og bøjning.
Behandlingen kan tage sit udgangspunkt i eksperimenter med vand-, lyd- og  

 lysbølger.
Brydningslov og gitterligning opstille.
VARMELÆRE Temperaturbegrebet og kinetisk molekyleteori.
Den kinetiske molekylteori behandles både kvalitativt og kvantitative  

 behandling tager sit udgangspunkt i mekanikkens partikeldynamik, idet det  

 udtryk der viser proportionaliteten mellem trykket p og  Ek for  

 gassen opstilles.
Relationen til T knyttes.
 Gaslove for ideale gasser.
 Idealgasloven og dens aflede** opstilles på grundlag af molekyleteorien,  

 men kan også opstilles ved hjælp af eksperimentelle betragtninger.
 Varmeteoriens 1. hovedsætning med eksempler.
Begreber som »system«, indre energi, trykkearbejde og varme  

 præciseres.
Eksemplerne på 1. hovedsætnings anvendelsekan overvejende være  

 eksperimentelle.
ELEKTRICITETSLÆRE Elektrisk ladning, stationær elektrisk strøm og elektrisk energi.
Begreberne kan introduceres på eksperimentel baggrund.
Joules lov kan  

 opstilles på grundlag af et kalorimetereksperiment.
 Ohms love og sammensætning af resistorer.
 Ohms lov for et lederstykke kan opstilles med tilknytning til joules lov.  

 Arbejds- og energibegrebet skal spille en fremtrædende rolle ved  

 fortolkningen af lovene.
 Coulombs lov, elektrostatisk feltstyrke og elektrisk potential.
De angivne begreber introduceres i begyndelsen af ellærens behandling,  

 hvorved de kan støtte en eksperimentel behandling af Joules lov og Ohms lov  

 med teoretiske synspunkter.
Vægten kan lægges på homogene felter.
Reference  

 til det konstante tyngdefelt kan anbefales.
 Kapacitans, pladekapacitor og elektrostatisk energi.
 Behandlingen kan tage sit udgangspunkt i eksperimenter.
 Magnetfelt, strømførende leder i magnetfelt.
 Kun den magnetiske fluxtæthed omtales, idet den bør indføres som  

 proportionalitetsfaktor i F = BIZ med udgangspunkt i et eksperiment  

 med strømvægt.
 Ioners bevægelse i homogene elektriske og magnetiske felter.
Udtrykket for Lorenzkraften opstilles.
Eksempler på ioners og elektroners  

 bevægelse anføres.
 Eksempler på magnetfelt omkring strømførende ledere.
Magnetfelt hidrørende fra forskelligformede strømledere angives ved deres  

 matematiske udtryk.
Begrundelsen for disse udtryk kan være rent  

 eksperimentelt.
 Magnetisk flux og induktionsloven.
Lenz' lov anføres.
Udtrykket for sammenhængen mellem induceret emk og  

 ændring i B -flux udledes.
ATOMFYSIK Atommodel, Emission og absorption af elektromagnetisk stråling.
Spektre.
En kvalitativ indføring i kvantiseringsproblemer, f.eks. ved den  

 fotoelektriske effekt, kan være udgangspunktet for en behandling af  

 Rutherford-Bohr modellem af atomet.
En nær tilknytning til Rydberg-formlen:
 Kernestråling, halveringstid.
Energiniveaubetragtninger skal være et fremtrædende begreb ved en  

 diskussion af strålingens fremkomst.
Semilogaritmisk papir til  

 halveringstidsbestemmelse skal inddrages i undervisningen.
 Eksempler på kernereaktioner.
 Overvejende kvalitative betragtninger med eksempler fra videnskab og  

 sagligdag kan være grundlaget for behandlingen.
