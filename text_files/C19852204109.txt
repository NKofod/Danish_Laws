(Til alle amtskommuner, Københavns  

 kommune og Frederiksberg kommune) Med virkning fra 1. januar 1986 overtager amtskommunerne, Københavns  

 kommune og Frederiksberg kommune følgende statsinstitutioner, der ligger i de  

 pågældende kommuner:
 - Gymnasieskoler og de dertil hørende kursus til højere  

 forberedelseseksamen med undtagelse af Sorø Akademi.
 - Studenterkursus.
 - Statens Kursus til højere Forberedelseseksamen.
 - Kostafdelinger ved gymnasieskoler, med undtagelse af Sorø Akademi.
 Efter § 10 i loven af 6. juni 1984, tilbyder vedkommende (amts)kommune det  

 tjenestemandsansatte personale ved de nævnte institutioner, som pr. 31.  

 december 1985 forretter tjeneste på de pågældende skoler og kursus m.v.  

 ansættelse som tjenestemænd på de vilkår, der er nævnt i § 10.
 Loven træder for så vidt angår tilbudspligten i kraft 1. juli 1985.
I.
Personale omfattet af tilbudsgivningen.
 Tilbud gives til samtlige statstjenestemænd ved skolerne m.v.
A.
Tilbud til tjenestemandsansat personale ved skoler m.v. beliggende i  

 amtskommunerne og i Frederiksberg kommune.
 1. Rektorer og tjenestemandsansatte lærere tilbydes fra 1. januar 1986  

 varig ansættelse som tjenestemænd i tilsvarende stillinger ved det  

 amtskommunale skole- og undervisningsvæsen eller ved Frederiksberg kommunes  

 skolevæsen på samme vilkår som gælder for tilsvarende tjenestemænd ved  

 (amts)kommunens gymnasieskoler og kursus.
 2. De pågældende går over til denne ansættelse med  

 samme lønindplacering m.v. som hidtil og vil i øvrigt bevare de rettigheder  

 og pligter, som de har fået tillagt eller som er pålagt hver enkelt f.eks.  

 godkendt tjenestefrihed eller krav om betaling af særligt sygelighedsbidrag.
3. Andre tjenestemænd ved skolerne m.v. tilbydes fra 1. januar 1986 varig  

 ansættelse som tjenestemænd i amtskommunen eller i Frederiksberg kommune på  

 samme vilkår, som gælder for tilsvarende tjenestemænd i (amts)kommunen eller  

 efter en eventuel særlig indgået aftale om det pågældende personales  

 overgang.
Pkt. 2 i dette afsnit finder som udgangspunkt tilsvarende  

 anvendelse.
Amtsrådsforeningen udsender en særlig redegørelse for så vidt  

 angår de ikke-pædagogiske tjenestemænd.
B.
Tilbud til tjenestemænd ved skoler og kursus beliggende i  Københavns  

 kommune.
 1. Samtlige tjenestemænd tilbydes fra 1. januar 1986 varig ansættelse som  

 tjenestemænd i Københavns kommune i tilsvarende stillinger og på samme  

 vilkår, som gælder for denne kommunes tjenestemænd.
 Afsnit A, pkt. 2 finder tilsvarende anvendelse.
II.
Fælles regler om tilbudsgivningen.
 1. Tilbud gives pr. 1. juli 1985 af (amts)kommunerne  

 til det tjenestemandsansatte personale, som pr. 31. december 1985 forretter  

 tjeneste ved de pågældende skoler m.v. (Amts)kommunerne vil herfra få  

 tilstillet fortegnelse over det personale, der er ansat ved skolerne pr. 1.  

 december 1984 og vil pr. 1. maj 1985 modtage liste over personalet pr. den  

 nævnte dato.
 Der vil blive fremsendt meddelelser om eventuelle senere ændringer i  

 ansættelsesforholdene.
 2. I tilbuddet angives stillingsbetegnelsen, den for  

 tiden gældende lønramme og det for tiden gældende tjenestested.
 3. Tilbuddet angiver, at ansættelsesområdet vil være  

 den pågældende (amts)kommunes skole- og undervisningsvæsen, henholdsvis  

 (amts)kommunen.
III.
Meddelelse om virkningen af, at tilbud ikke modtages.
 1. I tilbudsskrivelsen henledes opmærksomheden på, at  

 tjenestemænd, der ikke ønsker at overgå til ansættelse som tjenestemænd ved  

 de (amts)kommunale skole- og undervisningsvæsener eller som tjenestemænd i de  

 pågældende (amts)kommuner, opretholder deres ansættelsesforhold til staten  

 under udførelsen af det tilbudte arbejde under vedkommende (amts)kommune.
 I tilbudsskrivelsen anføres tillige, at de tjenestemænd, som opretholder  

 ansættelsesforholdet til staten senest den 31. december 1990 kan søge  

 overgang til ansættelse på de vilkår, der er nævnt i § 10 i loven af 6. juni  

 1984 om amtskommuners overtagelse af visse statsskoler m.v., jfr. lovens §  

 11, stk. 3.
 2. (Amts)kommunen giver senest den 1. oktober 1985  

 undervisningsministeriet meddelelse om de tjenestemænd, som ved  

 tilbudsgivningen har tilkendegivet, at de pr. 1. januar 1986 opretholder  

 deres ansættelsesforhold i staten, og derefter - senest en måned efter den  

 enkelte lærers ansøgning om overgang - meddelelse om de tjenestemænd, der i  

 løbet af 5-års perioden og senest den 31. december 1990 søger overgang til  

 tjenestemandsansættelse under (amts)kommunerne og disses skole- og  

 undervisningsvæsener i overensstemmelse med lovens § 11, stk. 3.
 Som bilag 1-2 til dette cirkulære er optaget forslag til tilbudsskrivelser  

 til tjenestemænd, som amtskommunerne og Frederiksberg kommune skal give  

 tilbud med virkning fra 1. januar 1986 henholdsvis for rektorer og lærer og  

 for andet tjenestemandsansat personale.
Undervisningsministeriet, den 18. april  

 1985 P.m.v.
 e.b.
Anne Birgitte Dittmer fm.
BILAG 1 Forslag til tilbudsskrivelse til rektorer og tjenestemandsansatte  

  lærere, som amtskommunen/Frederiksberg kommune skal give tilbud  med  

 virkning fra 1. januar 1986.
 Ved lov nr. 290 af 6. juni 1984 overtages statens gymnasieskoler med  

 tilhørende HF-kursus med undtagelse af Sorø Akademi, Statens Studenterkursus  

 og Statens Kursus til HF samt kostafdelingerne ved statens gymnasieskoler med  

 undtagelse af Sorø Akademi pr. 1. januar 1986 af amtskommunerne og  

 Frederiksberg kommune (samt Københavns kommune).
 Ifølge lovens § 10, skal amtskommunerne og Frederiksberg kommune tilbyde  

 de pr. 31. december 1985 ved skolerne og kurserne statstjenestemandsansatte  

 rektorer og lærere ansættelse som tjenestemænd ved den pågældende  

 (amts)kommunes skole- og undervisningsvæsen med en ansættelsesstatus, der  

 svarer til rektorers og tjenestemandsansatte lærerers ved de amtskommunale  

 gymnasieskoler/ved Frederiksberg kommunes gymnasium.
Under henvisning hertil skal man med virkning fra 1. januar 1986 tilbyde  

 Dem ansættelse som tjenestemand ved .......(amts)kommunes skole- og  

 undervisningsvæsen med en ansættelsesstatus, der svarer til tjenestemænds ved  

 de (amts)kommunale gymnasieskoler, og med et ansættelsesområde, der omfatter ....................amtskommune/Frederiksberg kommune.
 De skal indtil videre gøre tjeneste ved .....................
 For ansættelsen gælder de hidtidige ansættelsesvilkår.
 4. De er omfattet af bestemmelserne i lov om  

 tjenestemænd i staten, folkeskolen og folkekirken, som er gældende for  

 rektorer og tjenestemandsansatte lærere ved de (amts)kommunale  

 gymnasieskoler, samt de bestemmelser, der er udstedt i henhold til denne lov,  

 og som er gældende for de (amts)kommunale gymnasieskolers tjenestemænd.
 De er omfattet af reglerne om ansættelse og afskedigelse af tjenestemænd  

 m.fl. ved amtskommunernes skole- og undervisningsvæsen og Frederiksberg  

 kommunes skolevæsen.
5. Såfremt De ikke ønsker at overgå til ansættelse som  

 tjenestemand under amtskommunen/Frederiksberg kommune, opretholder De Deres  

 ansættelsesforhold til staten under udførelse af det arbejde, der tilbydes  

 Dem under (amts)kommunens undervisnings- og kulturforvaltning.
Indtil 31.  

 december 1990 kan De søge overgang til ansættelse som tjenestemand ved  

 (amts)kommunens skole- og undervisningsvæsen, jfr. § 11, stk. 3, i loven af  

 6. juni 1984.
Såfremt De ønsker at modtage tilbuddet om ansættelse som tjenestemand  

 under amtskommunen/Frederiksberg kommune, skal man anmode Dem om senest den  

 1. september 1985 at underskrive vedlagte genpart af denne skrivelse og  

 tilbagesende den til amtskommunen/Frederiksberg kommune.
Deres  

 ansættelsesbrev som statstjenestemand bedes indsendt samtidig for at blive  

 forsynet med (amts)kommunens påtegning.
 Såfremt De ikke ønsker at modtage tilbuddet om ansættelse pr. 1. januar  

 1986, bedes De meddele amtskommunen/Frederiksberg kommune dette i særskilt  

 skrivelse senest den 1. september 1985.
BILAG 2 Forslag til tilbudsskrivelse til andet tjenestemandsansat personale  end  

 rektorer og lærere. som amtskommunen/Frederiksberg kommune  skal give tilbud  

 med virkning fra 1. januar 1986.
 Ved lov nr. 290 af 6. juni 1984 overtages statens gymnasieskoler med  

 tilhørende HF-kursus med undtagelse af Sorø Akademi, Statens Studenterkursus,  

 Statens Kursus til HF samt kostafdelingerne ved statens gymnasier med  

 undtagelse af Sorø Akademi pr. 1. januar 1986 af amtskommunerne,  

 Frederiksberg kommune (samt Københavns kommune).
 Ifølge lovens § 10 skal amtskommunerne og Frederiksberg kommune tilbyde  

 det pr. 31. december 1985 ved skolerne statstjenestemandsansatte personale,  

 som ikke er rektorer eller lærere, ansættes som tjenestemænd under  

 amtskommunen/Frederiksberg kommune på samme vilkår, som gælder for  

 tilsvarende tjenestemandsstillinger under amtskommunen/Frederiksberg kommune.
Under henvisning hertil skal man med virkning fra 1. januar 1986 tilbyde  

 Dem ansættelse som tjenestemand ved.....................  

 amtskommune/Frederiksberg kommune med et ansættelsesområde, der omfatter  

 ..............amtskommune/Frederiksberg kommune, De skal indtil videre gøre tjeneste ved........................
 For ansættelsen gælder følgende vilkår:
 1. Stillingsbetegnelse:
 2. Klassificering:
 3. Indplacering:
Næste skalatrin opnås den 4. De er omfattet af bestemmelserne i  

 amtskommunens/Frederiksberg kommunes tjenestevedtægter/regulativ.
5. Såfremt De ikke ønsker at overgå til ansættelse som  

 tjenestemand under amtskommunen/Frederiksberg kommune, opretholder De Deres  

 ansættelsesforhold til staten under udførelse af det arbejde, der tilbydes  

 Dem under amtskommunen/Frederiksberg kommune.
Indtil 31. december 1990 kan De  

 søge overgang til ansættelse som tjenestemand ved (amts)kommunen, jfr. § 11,  

 stk. 3, i loven af 6. juni 1984.
Såfremt De ønsker at modtage tilbuddet om ansættelse som tjenestemand  

 under amtskommunen/Frederiksberg kommune, skal man anmode Dem om senest den  

 1. september 1985 at underskrive vedlagte genpart af denne skrivelse og  

 tilbagesende den til amtskommunen/Frederiksberg kommune.
Deres  

 ansættelsesbrev som statstjenestemand bedes indsendt samtidig for at blive  

 forsynet med (amts)kommunens påtegning.
 Såfremt De ikke ønsker at modtage tilbuddet om ansættelse pr. 1. januar  

 1986, bedes De meddele amtskommunen/Frederiksberg kommune dette i særskilt  

 skrivelse senest den 1. september 1985.
