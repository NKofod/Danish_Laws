Bekendtgørelse om ændring af bekendtgørelse om biblioteksafgift § 1 I bekendtgørelse nr. 1448 af 30. november 2017 om biblioteksafgift foretages følgende ændring:
 1. I § 22 indsættes som stk. 4:
»Stk. 4. Den i medfør af stk. 2 og 3 fastsatte og offentliggjorte dato for udbetaling i året 2020 kan i året 2020 fremrykkes af Slots- og Kulturstyrelsen i lyset af økonomiske konsekvenser for beløbsmodtagerne som følge af covid-19.« § 2 Bekendtgørelsen træder i kraft ved kundgørelse i Lovtidende.
