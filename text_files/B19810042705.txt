(Institutionssmør) I medfør af § 1, stk. 1 og 2, § 7 og § 16, stk. 1 og 6, i lov nr. 595 af  

 22. december 1972 om administration af Det europæiske økonomiske Fællesskabs  

 forordninger om markedsordninger m.v., senest ændret ved lov n.r 79 af 27.  

 februar 1980, fastsættes:
 § 1.  Bestemmelserne i denne bekendtgørelse vedrører  

 ydelse af støtte til smør, der sælges til institutioner eller samfund, der  

 ikke arbejder med gevinst for øje, jfr. forordning (EØF) nr. 2191 af 31. juli  

 1981.
 Stk. 2.  Tilladelse til køb af det i stk. 1 nævnte smør  

 udstedes af Direktoratet for Markedsordningerne efter anmodning fra de i § 2,  

 stk. 1 og 2, nævnte institutioner eller samfund på de af direktoratet  

 foreskrevne formularer.
 Stk. 3.  Kontrollen med overholdelsen af ordningen  

 varetages af Direktoratet for Markedsordningerne og Statskontrollen med  

 Mejeriprodukter og Æg m.m.
 § 2.  Følgende institutioner og samfund er berettigede  

 til at købe det i § 1, stk. 1, nævnte smør:
 Stk. 2.  Landbrugsministeriet kan tillade institutioner  

 og samfund, der ikke er nævnt i stk. 1, men som ikke arbejder med gevinst for  

 øje, at købe det i denne bekendtgørelse omhandlende smør.
 Stk. 3.  Smørret kan købes hos en handlende, der  

 forinden har modtaget tilladelse hertil fra Statskontrollen med  

 Mejeriprodukter og Æg m.m.
 Stk. 4.  Det er forbudt de i stk. 1, jfr. stk. 2,  

 omhandlende institutioner og samfund at videresælge smør, der er købt i  

 henhold til bestemmelserne i denne bekendtgørelse.
 § 3.  Den af Fællesskabet ydede støtte skal anvendes  

 til nedsættelse af den pris, som de i § 2, stk. 1, jfr. stk. 2, omhandlende  

 institutioner og samfundet betaler for smørret.
Stk. 2.  Støttebeløbet udbetales af Direktoratet for  

 Markedsordningerne efter anmodning af sælgeren, når direktoratet har  

 konstateret, at betingelserne for udbetaling er opfyldt.
Støttebeløbet  

 udbetales under forbehold af senere revisionsanmærkning.
 Stk. 3.  Der må kun anmodes om udbetaling af støtte til  

 smør, der er fremstillet på Det europæiske økonomiske Fællesskabs område.
 Stk. 4.  Det er forbudt at anmode om den i denne  

 bekendtgørelse omhandlende støtte til smør, hvortil der er ydet støtte i  

 henhold til forordning (EØF) nr. 1269/79 af 25. juni 1979 om afsætning til  

 nedsat pris af smør til direkte forbrug.
 Stk. 5.  Det mindste kvantum smør, som en  

 støtteansøgning kan vedrøre, er 2.500 kg.
 § 4.  Statskontrollen med Mejeriprodukter og Æg m.m.  

 fastsætter de nærmere kontrolforanstaltninger, der skal overholdes af de i §  

 2, stk. 3, nævnte handlende, herunder at der skal føres en fortegnelse over  

 producenterne samt et særligt regnskab for salg af smørret.
 Stk. 2.  De i § 2, stk. 1 og 2, omhandlende  

 institutioner og samfund skal føre et særligt regnskab over anvendelsen af  

 smørret på et af statskontrollen udfærdiget renskabsblad og indsende dette  

 efter statskontrollens nærmere bestemmelser.
Stk. 3.  Direktoratet for Markedsordningerne og  

 Statskontrollen med Mejeriprodukter og Æg m.m. har til enhver tid ret til at  

 foretage eftersyn hos de i § 2, stk. 1-3, omhandlende institutioner og  

 handlende og til at efterse varbeholdninger, forretningsbøger, øvrigt  

 regnskabsmateriale og korrespondance m.v.
Det påhviler institutionen m.v. at  

 yde den bistand, der er nødvendig for foretagelsen af de nævnte eftersyn.
 § 5.  Overtrædelse af § 2, stk. 4, § 3, stk, 3 og 4,  

 og § 4 straffes med bøde, medmindre højere straf er forskyldt, jfr. § 16 i  

 lov nr. 595 af 22. december 1972 om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v., senest ændret ved lov nr. 79 af 27. februar 1980.
 § 6.  Bekendtgørelsen træder i kraft ved  

 offentliggørelsen i Lovtidende.
