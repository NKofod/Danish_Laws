(Til rektorerne for gymnasieskolerne,  

 studenterkurserne og kurserne til højere forberedelseseksamen) Hvis der i en gymnasieklasse eller på et gymnasie- eller hf-hold er mere  

 end 17 elever/studerende, vil der kunne ske deling af klassen/holdet i  

 forbindelse med elevernes eksperimentelle arbejde i fysik, kemi, biologi og i  

 øvelserne i teoritimerne på tilvalgsfaget idræt.
Såfremt det eksperimentelle arbejde tilrettelægges således, at der udføres  

 elevøvelser i mindst 20, og i fysik i 3. g mindst 16 timer pr. år, kan de  

 ekstra øvelsestimer indregnes med 1/2 time pr. klasse/hold i lærerens  

 pligtige timetal.
I biologi i 3mN kan de ekstra øvelsestimer indregnes med 1  

 time pr. hold, såfremt der udføres elevøvelser i mindst 40 timer.
Hvis de nævnte timekrav ikke kan opfyldes, aflønnes timerne med normal  

 overtimebetaling for de enkelte ekstra øvelsestimer.
I kemi i 2mS aflønnes de  

 ekstra øvelsestimer altid på denne måde.
 Såfremt øvelsestimerne indregnes i lærerens pligtige timetal, skal de  

 opføres på skolens ugeskema.
 Cirkulæreskrivelserne af 12. november 1963, af 3. juli 1964, af 10.  

 december 1973 og af 3. juli 1974 vedrørende deling af hold ved øvelser i  

 fysik, biologi og idræt (RS 08-08) og cirkulæreskrivelsen af 7. december 1981  

 vedrørende deling af hold og klasser til øvelser i kemi (RS 02-16) ophæves.
 P.d.v.
