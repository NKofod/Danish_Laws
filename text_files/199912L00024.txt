Fremsat den 6. oktober 1999 af skatteministeren (Ole  

 Stavad) Forslag til Lov om ændring af momsloven (Investeringsguld m.v.)i § 1 I lov om merværdiafgift (momsloven), jf. lovbekendtgørelse  

 nr. 422 af 2. juni 1999, foretages følgende ændringer:
 1. I § 13, stk. 1, indsættes som nr.  

 21:
»21)	Investeringsguld, jf. § 73a, herunder investeringsguld  

 repræsenteret af værdipapirer, som indebærer en ejendomsret  

 eller et tilgodehavende til guldet.
Fritagelsen omfatter tillige formidling  

 af investeringsguld, udført af formidlere, der handler i andres navn  

 og for andres regning.«.
 2. I §18 affattes således:
 »§ 18. Leveringsstedet er her i landet for  

 følgende ydelser, som leveres til aftagere her i landet, eller som  

 leveres her fra landet, jf. dog stk. 2 og 3:
 1)	Hel eller delvis overdragelse af ophavsrettigheder,  

 patentrettigheder, licensrettigheder, retten til varemærker,  

 fællesmærker og mønstre og andre lignende rettigheder.
 2)	Reklameydelser.
 3)	Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser, databehandling og meddelelse af oplysninger.
 4)	Påtagelse af forpligtelse til helt eller delvis at undlade  

 udøvelse af en erhvervsmæssig virksomhed eller brug af en af de  

 rettigheder, der er omhandlet i dette stykke.
 5)	Bank-, finansierings- og forsikringsvirksomhed, bortset fra  

 udlejning af bankbokse.
 6)	Levering af arbejdskraft.
 7)	Udlejning af løsøregenstande, bortset fra  

 transportmidler.
 8)	Ydelser, der udføres af formidlere, som handler i andres navn  

 og for andres regning, når formidlerens virksomhed vedrører  

 levering af ydelser som omhandlet i dette stykke.
 9)	Teleydelser.
 Stk. 2. Leveringsstedet, når de i stk. 1 omhandlede  

 ydelser leveres til aftagere her i landet, er ikke her i landet i  

 følgende tilfælde:
 1)	Når ydelsen udelukkende benyttes eller udnyttes uden for  

 EU.
 2)	Når ydelsen leveres fra steder inden for EU til  

 ikke-afgiftspligtige personer her i landet.
 Stk. 3. Leveringsstedet, når de i stk. 1 omhandlede  

 ydelser leveres her fra landet, er ikke her i landet i følgende  

 tilfælde:
 1)	Når ydelsen leveres til afgiftspligtige personer i andre EU  

 lande.
 2)	Når ydelsen leveres til ikke registrerede aftagere her i  

 landet, og ydelsen udelukkende benyttes eller udnyttes uden for EU.
 3)	Når ydelsen leveres til aftagere uden for EU, og ydelsen  

 udelukkende benyttes eller udnyttes uden for EU.«.
 3. § 18 a ophæves.
 4. I § 21,1. pkt., udgår: »eller § 18  

 a«.
5. I § 34, stk.1, nr 8, ændres » på 5  

 registertons brutto« til: »med en bruttotonnage på 5 / en  

 bruttoregistertonnage på 5 tons« 6.I § 37, stk. 1, indsættes efter  

 »udlandet«: », jf., dog stk. 5«.
 7. I § 37 indsættes som stk. 5:
 »Stk. 5. Registrerede virksomheder kan desuden som  

 indgående afgift fradrage merværdiafgift på passagen af den  

 faste forbindelse over Øresund, der ikke er omfattet af det danske  

 afgiftsområde«.
 8. Efter § 41 inden overskriften »Ingen  

 fradragsret« indsættes:
»§ 41 a.
Når virksomhedens  

 leverancer af guld er fritaget for afgift efter § 13, stk. 1, nr.  

 21, kan virksomheden som indgående afgift fradrage afgift, som kan  

 henføres til 1)	levering af investeringsguld til virksomheden, når dette guld  

 er leveret af virksomheder, der har pålagt denne leverance afgift, 2)	levering til virksomheden samt virksomhedens erhvervelse fra et  

 andet EU-land eller indførsel af andet guld end investeringsguld, som  

 efterfølgende af virksomheden eller for dennes regning omdannes til  

 investeringsguld, eller 3)	modtagne tjenesteydelser som indebærer en forandring af  

 guldets form, vægt eller lødighed.
 Stk. 2. Virksomheder, der fremstiller investeringsguld eller  

 omdanner guld af enhver art til investeringsguld, kan som indgående  

 afgift fradrage afgift for virksomhedens indkøb m.v. af varer og  

 ydelser, der anvendes i forbindelse med fremstilling eller omdannelse af  

 investeringsguld svarende til, at en efterfølgende levering af guldet  

 var blevet pålagt afgift.«.
 9. I § 42, stk.1, nr.7, ændres »stk. 4 og 6«  

 til : »stk. 4, 6 og 7«.
 10. I § 42 indsættes som stk.7:
 »Stk. 7. Virksomheder kan uanset bestemmelsen i stk. 1,  

 nr. 7, fradrage merværdiafgiften på passagen af den faste  

 forbindelse over Øresund.«.
 11. I §45, stk. 2, indsættes som 3.pkt.:
 »For punktafgiftspligtige varer samt for teleydelser kan  

 der dog fastsættes en fritagelsesordning.«.
 12. I §45 indsættes som stk. 8 :
 »Stk. 8. Skatteministeren kan indgå en aftale med  

 Sverige om opkrævning og godtgørelse af merværdiafgiften  

 på passagen af den faste forbindelse over Øresund.«.
 13. I § 46, stk. 1, nr. 3, udgår: »eller §18  

 a«.
 14. I § 46, stk. 1, indsættes som  

 nr.4:
»4)	aftageren er en registreret virksomhed her i landet, der modtager  

 investeringsguld, der er pålagt afgift efter § 51a eller af guld  

 som råmetal eller som halvforarbejdede produkter, af en lødighed  

 på 325 tusindedele eller derover.« 15. Efter § 51 indsættes i kapitel 12 :
»§ 51a.
De statslige told- og  

 skattemyndigheder kan give tilladelse til frivillig registrering for levering  

 til afgiftspligtige personer, af investeringsguld, som er fritaget for afgift  

 efter § 13, stk. 1, nr. 21, når virksomheden 1)	fremstiller investeringsguld eller omdanner guld af enhver art til  

 investeringsguld, jf. § 73a, eller 2)	sædvanligvis leverer guld til industrielt  

 formål.
 Stk. 2. De statslige told- skattemyndigheder kan ligeledes  

 give tilladelse til at en formidler af investeringsguld bliver frivilligt  

 registrere for formidling af salg af investeringsguld, som er fritaget for  

 afgift efter § 13, stk. 1, nr. 21, i samme omfang som efter  

 stk. 1.
 Stk.3. En virksomhed, der er registreret efter stk. 1 eller 2,  

 kan for de enkelte leverancer vælge at betale afgift af den  

 pågældende levering af investeringsguld.«.
 16. I § 56, stk. 1, 3 pkt., udgår: »og  

 16«.
 17. I § 63, stk.3, indsættes som 2.pkt.: »Krav  

 på afgift og eventuelle renter for disse perioder modregnes ved  

 udbetalingen, selv om afgiftskravet ikke er forfaldent.«.
 18. Efter § 73 indsættes i kapitel 18:
»§ 73a.
Ved investeringsguld efter denne lov  

 forstås:
 1)	Guld i form af en barre eller plade med en vægt, som  

 accepteres af guldmarkederne, med en lødighed på mindst 995  

 tusindedele, uanset om guldet er repræsenteret ved værdipapirer.  

 Barrer eller plader med en vægt på 1 g eller derunder er ikke  

 omfattet af ordningen for investeringsguld.
 2)	Guldmønter, der er af en lødighed på mindst 900  

 tusindedele, er præget efter år 1800 og er eller har været  

 lovligt betalingsmiddel i oprindelseslandet, og som sædvanligvis  

 sælges til en pris, der ikke overstiger den normale markedsværdi  

 af møntens guldindhold med mere end 80 pct.
 Stk. 2. Guldmønter, som er omfattet af den liste, som  

 Europa-Kommissionen offentliggør i EF-Tidende afdeling C, anses for at  

 opfylde de kriterier, som er angivet i stk. 1 i hele det år, som  

 den offentliggjorde liste vedrører, uanset at mønten må  

 anses at være omsat på grund af den numismatiske værdi.
 Stk. 3. Skatteministeren kan fastsætte nærmere  

 regler for regnskabsføring, herunder regler om identitetskontrol  

 vedrørende investeringsguld.«.
 19. I § 81, stk. 1, nr. 2 ændres »eller stk. 5, 1., 4.  

 og 5. pkt.,« til: »eller stk. 5, 1., 4., 5. og 6. pkt.,«.
§ 2 Stk. 1. Loven træder i den kraft 1. januar 2000, jf. dog  

 stk. 2.
 Stk. 2. Skatteministeren fastsætter  

 ikrafttrædelsestidspunktet for så vidt angår § 1, nr.  

 6,7, 9, 10 og 12.
Bemærkninger til lovforslaget Almindelige bemærkninger 1. Indledning Lovforslaget gennemfører Rådets direktiv  

 98/80/EF af 12. oktober 1998 om tilføjelse til det fælles  

 merværdiafgiftssystem og om ændring af direktiv 77/388/EØF  

 - særlig ordning for investeringsguld. (Dette direktiv er i det  

 følgende benævnt »gulddirektivet«). Lovforslaget  

 gennemfører endvidere Rådets direktiv 1999/59/EF om  

 ændring af direktiv 77/388/EØF hvad angår  

 merværdiafgiftssystemet for teletjenester.
Medlemslandene skal  

 sætte de nævnte direktiver i kraft senest den 1. januar 2000.Der  

 fastsættes særlige regler vedr. Øresund, der  

 forudsætter vedtagelse af en forventet Rådsbeslutning.  

 Bestemmelserne vil først blive sat i kraft, når denne beslutning  

 foreligger.
Herudover indeholder lovforslaget bl.a. et forenklingsforslag  

 vedrørende momsordningen for de herværende ambassader m.v.
2. Særordning for guld Efter 6. momsdirektiv (direktiv 77/388/EØF af 17.  

 maj 1977) skal transaktioner med guld i princippet pålægges  

 medlemslandenes standandmomssats.
I Danmark pålægges  

 guldtransaktioner derfor 25 pct. moms.
Guldmønter, der anvendes som  

 lovligt betalingsmiddel, er efter de gældende regler dog fritaget for  

 afgift jf. § 13, stk. 1 nr. 11 litre d).
Der findes meget forskellige regler i dag i  

 medlemslandene.
Dette skyldes, at efter bilag F til nævnte direktiv har  

 medlemsstaterne mulighed for at opretholde en afgiftsfritagelse for guld, med  

 undtagelse af guld til industrielt brug.
Medlemslandene har desuden anvendt  

 meget forskellige momssatser for guld.
Forskellene i medlemslandenes momsregler har ført  

 til konkurrenceforvridning.
Hertil kommer, at bl.a. de forskellige regler i  

 landene har ledt til forskellige former for omgåelse af reglerne.
Man  

 har i EU f.eks. konstateret tilfælde, hvor fiktive selskaber er blevet  

 oprettet med det formål at indføre guld fra lande med lav eller  

 ingen afgift for dernæst at videresælge guldet med moms, for til  

 sidst at forsvinde uden at indbetale afgiften til statskassen.
På denne  

 baggrund har Rådet vedtaget en momssærordning om guld,  

 (gulddirektivet).
Guld anvendes ikke kun som råmateriale til  

 produktion, men anskaffes også til investeringsformål.
I den  

 forbindelse adskiller guld til investeringsformål sig ikke fra andre  

 finansielle investeringsformer som f.eks. obligationer, der er fritaget for  

 afgift efter momsloven (§ 13, stk.1, nr.11). Med forslaget sker der en  

 ligestilling mellem omsætning af investeringsguld og andre former for  

 finansielle instrumenter (værdipapirer m.v.).
»Investeringsguld« er guld, som handles på de  

 specielle guldmarkeder.
Det omfatter kun guld i bestemte former og af  

 vægte, der har en meget høj lødighed, samt  

 guldmønter, hvis værdi først og fremmest afspejler  

 guldværdien, jf. den nye art 26 b A. i 6. direktiv samt den  

 foreslåede § 73a i momsloven.
På denne baggrund går momsordningen for guld  

 overordnet ud på at afgiftsfritage leverancer med investeringsguld uden  

 mulighed for fradrag for indgående afgift (§ 37), jf. den nye art  

 26 b B. i 6. momsdirektiv samt den foreslåede § 13, stk.1, nr. 21  

 i momsloven.
Fradragsret for indgående afgift kan dog opnås  

 gennem muligheden for i visse tilfælde at blive frivillig registreret,  

 jf. den nye art. 26 b C. i 6. momsdirektiv samt den foreslåede  

 § 51 a i momsloven, ligesom der i enkelte andre tilfælde er  

 mulighed for fradrag for indgående afgift, den nye art. 26 b C. i 6.  

 momsdirektiv samt den foreslåede § 41a i momsloven.
Dette sker  

 bl.a. af hensyn til de EU-lande, der fremstiller guld.
Den del af lovforslaget, som angår  

 momssærordningen for guld, er indeholdt i følgende bestemmelser:  

 I § 1, nr. 1 fastsættes omfanget af fritagelsesordningen.
I nr. 8  

 fastsættes regler om fradrag for indgående afgift.
Nr. 14  

 omfatter en særlig ordning, hvorefter det er modtageren af guldet, der  

 skal betale afgiften.
Nr. 15 fastsætter regler om muligheden for at  

 blive frivillig momsregistreret for levering af investeringsguld, og i nr. 18  

 defineres begrebet investeringsguld i forhold til momsloven.
3. Teleydelser Rådets Beslutninger af 17. marts 1997 indebar, at  

 medlemslandene indtil 31. december 1999 kan anvende en særordning for  

 teleydelser.
Den midlertidig ordningen indebærer bl.a., at teleydelser,  

 der leveres fra 3. lande og benyttes eller udnyttes her i landet, også  

 pålægges moms her i landet.
Direktiv 99/59/EF af 17.juni 1999  

 indebærer, at den midlertidig momsordning om teleydelser, der som  

 nævnt udløber 31. december 1999, bliver permanent.
Den midlertidige ordning var teknisk udarbejdet som en  

 bemyndigelse til de enkelte medlemslande.
Nu indarbejdes ordningen i selve 6.  

 momsdirektiv.
Dette indebærer konsekvensændringer i momsloven af  

 redaktionel karakter.
Indholdsmæssigt er det en fortsættelse af  

 de gældende regler.
Med bestemmelsen fastsættes det, at  

 virksomheder uden for EU, der sælger teleydelser til borgere i EU,  

 også skal betale moms i EU.
4. Øresund Den faste forbindelse over Øresund forventes at  

 åbne 1. juli år 2000.
 Forbindelsen vil blive pålagt en passageafgift, der  

 opkræves på den svenske side af sundet.
Den tjenesteydelse, som leveres ved at forbindelsen  

 åbnes for trafik, anses for at være en tjenesteydelse, der  

 følger beskatningsstedsreglerne for fast ejendom, 6. momsdirektiv  

 art., 9, stk., 2 a.
Tjenesteydelsen pålægges derfor moms  

 (»bromoms«) der, hvor forbindelsen er beliggende.
Eftersom forbindelsen er  

 beliggende på både dansk og svensk territorium, skal  

 beskatningsretten over fakturabeløbet ekskl. moms deles ligeligt  

 mellem Danmark og Sverige.
Leveringen pålægges dermed moms delvis  

 i Danmark og delvis i Sverige.
Det medfører, at Øresundskonsortiet, der  

 varetager anlæg og drift af forbindelsen, er afgiftspligtig i begge  

 lande og dermed skal afregne såvel dansk som svensk moms.
I dag er  

 afgiftssatsen den samme i begge lande, 25 pct.
Med en betaling på  

 f.eks. 200 DKK ekskl. moms, udgør det danske momsbeløb herefter  

 25 DKK og det svenske det modsvarende beløb i svenske kroner.
Med hensyn til fradragsret for - eller tilbagebetaling af  

 - bromoms til momsregistrerede virksomheder følger det af  

 gældende EU-regler, at virksomheder momsregistreret i f.eks.
Danmark  

 kan her i landet fradrage momsbeløb, der vedrører det danske  

 afgiftsområde efter de danske regler.
Virksomhederne er samtidig  

 henvist til at søge den svenske »del« af momsen tilbagebetalt fra  

 Sverige efter svenske regler.
Virksomheder fra andre lande end Danmark og  

 Sverige vil skulle søge de respektive »dele« af momsen tilbagebetalt  

 fra såvel Danmark som Sverige.
 Af det ovenstående fremgår det, at  

 håndteringen af merværdiafgiften på passageafgiften vil  

 blive en administrativ byrde for virksomhederne.
På denne baggrund har Danmark og Sverige efter  

 reglerne i 6. momsdirektivs art. 27 anmodet EU om mulighed for at fravige EU  

 s 6. momsdirektiv på dette punkt.
En rådsbeslutning herom rettet  

 til henholdsvis Danmark og Sverige forventes udstedt i nær fremtid.
 Rådsbeslutningen vil give Danmark og Sverige  

 mulighed for at anvende følgende bestemmelser:
 1.	Virksomheder registreret i Danmark har fradragsret for både  

 det danske og svenske momsbeløb i Danmark.
 2.	Virksomheder registreret i Sverige har fradragsret for både  

 det svenske og det danske momsbeløb i Sverige.
3.	Virksomheder registreret i andre EU-lande (end Danmark og Sverige)  

 eller fra tredjelande, skal efter aftale med Sverige, udelukkende henvende  

 sig til de svenske myndigheder for at få momsbeløbet  

 tilbagebetalt.
Det vil sige, at Sverige til disse virksomheder også  

 tilbagebetaler den danske »del« af momsen.
Den danske stat vil  

 regelmæssigt overføre den del af det tilbagebetalte  

 beløb, som er dansk merværdiafgift, til Sverige.
Ordningen forudsætter, at de danske og svenske  

 fradragsregler vedrørende moms af passageafgiften er ens.
Derfor  

 foreslås det samtidig, at danske virksomheder også får  

 adgang til at fradrage moms af passageafgiften vedrørende  

 personbiler.
Økonomiske konsekvenser for det offentlige Forslaget om fradragsret for »bromoms« af personbiler  

 skønnes at andrage et provenutab på ca.5 mill kr.
Den  

 øvrige del af forslaget skønnes ikke at have større  

 provenumæssige konsekvenser.
Administrative konsekvenser for det offentlige Forslaget skønnes at medføre engangsudgifter  

 til information af virksomhederne på 2 mill. kr.
Udgiften  

 skønnes hovedsageligt at skulle afholdes i 1999.
Hertil kommer at den danske del af momsgodtgørelsen  

 til udenlandske virksomheder vedrørende benyttelse af den faste  

 forbindelse over Øresund vil blive administreret og udbetalt af de  

 svenske myndigheder.
Der udarbejdes en aftale mellem Danmark og Sverige om de  

 praktiske omstændigheder.
Aftalen vil bl.a. skulle indeholde  

 bestemmelser om en eventuel udligningsordning mellem Danmark og Sverige af  

 administrationsudgifterne.
Det er på nuværende tidspunkt ikke  

 muligt at skønne over størrelsen af den danske del af de  

 samlede omkostninger, men det vurderes dog, at udgifterne vil blive  

 begrænsede.
Udgifterne vil blive afholdt over finanslovens  

 § 09.21.01. Told og Skat.
 Forslaget skønnes i øvrigt ikke at  

 medføre nævneværdige administrative konsekvenser.
Økonomiske og administrative konsekvenser for  

 erhvervslivet Der forventes ingen erhvervsøkonomiske konsekvenser  

 som følge af forslaget om fritagelse for investeringsguld.
Der  

 forventes kun mindre administrative konsekvenser for erhvervslivet som  

 følge af forslaget om en guldmomsordning.
Fradragsretten for bromoms  

 for personbiler, der passerer Øresund vil mindske erhvervenes  

 omkostninger med ca. 5 mill. kr., og det vil medføre en administrativ  

 forenkling i forhold til, at erhvervslivet skulle anvende det gældende  

 regelsæt.
Guldmomsordningen og bromomsen har været forelagt  

 det af erhvervsministeriet nedsatte Testpanel.
Der er foretaget en  

 stratificeret opregning af Testpanelets besvarelser.
Opregningen viser, at  

 13% +/- 3% af virksomhederne i Danmark forventer at være omfattet af  

 forslaget.
Virksomhedernes forventede engangsbyrder i forbindelse med  

 gennemførelsen af forslaget, vil på samfundsniveau befinde sig i  

 intervallet fra ca. -900 til ca. 6.000 timer.
At intervallet også  

 omfatter et negativt tal skyldes den høje usikkerhed, der  

 følger af få besvarelser med stor spredning på dette  

 spørgsmål.
De forventede løbende administrative byrder  

 vil på samfundsniveau befinde sig i intervallet fra ca. 15.000 til ca.  

 72.000 timer pr. år.
Endelig vil de forventede løbende  

 administrative lettelser som følge af ændringerne befinde sig i  

 intervallet fra ca. 320.000 til ca. 450.000 timer årligt.  

 Virksomhedernes forventede ændrede behov for ekstern bistand har ikke  

 kunnet opregnes til samfundsniveau med rimelig sikkerhed.
Samlet kan  

 forslaget ventes at medføre betydelige administrative lettelser for  

 erhvervslivet.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten En del af forslaget har til formål at  

 gennemføre Rådets Direktiv 98/80/EF af 12. oktober 1998 om  

 tilføjelse til det fælles merværdiafgiftsystem og om  

 ændring af direktiv 77/388/EØF - særlig ordning for  

 investeringsguld, (EF-Tidende 1998, L 102/31), som skal gennemføres  

 den 1. januar 2000, samt Rådets direktiv 1999/59/EF af 17.juni 1999 om  

 ændring af direktiv 77/388/EØF hvad angår  

 mærværdiafgiftssystemet for teletjenester, (EF-Tidende 1999,  

 L162/63), der skal gennemføres senest den 1. januar 2000. De  

 særlige regler vedrørende bromoms har hjemmel i en forventet  

 kommende Rådsbeslutning.
Høring Lovforslaget har været til høring hos Advokatrådet, Amtsrådsforeningen i Danmark,  

 Arbejderbevægelsens Erhvervsråd,  

 Børsmæglerforeningen, Danisco A/S, Danisco Distillers, Danmarks  

 Rederiforening, Danmarks Skibskreditfond, Dansk Arbejdsgiverforening, Dansk  

 Automobilforhandler Forening, Dansk Forening for Industriel Retsbeskyttelse,  

 Dansk Forening for Industriens Patentingeniører, Dansk Handel &  

 Service, Dansk Hollandsk Ædelmetal A/S, Dansk Industri, Dansk Landbrugs  

 Realkreditfond, Dansk Numismatisk Forening, Dansk Transport og Logistik,  

 Danske Finansieringsselskabers Forening, Danske Speditører, De Danske  

 Bilimportører, De Danske Landboforeninger, Det Danske Handelskammer,  

 Entreprenørforeningen, Erhvervenes Skattesekretariat, Erhvervenes  

 Transportudvalg, Erhvervsministeriet, Erhvervsfremmestyrelsen, FDM,  

 Finansieringsinstituttet for Industri og Håndværk A/S,  

 Finansministeriet, Finansrådet, Finanstilsynet, Forbrugerrådet,  

 Foreningen af danske Kemiske Industrier, Foreningen af Danske  

 Spiritusfabrikanter, Foreningen af Registrerede Revisorer, Foreningen af  

 Statsautoriserede Revisorer, Forsvarsministeriet, Frederiksberg Kommune,  

 Garantifonden for Danske Optioner og Futures, Guldsmedefagets  

 Fællesråd, Hans Just A/S, House of Prince A/S,  

 Håndværksrådet, IFPI (International Federation of the  

 Photografic Industry), Internationalt Patentbureau,  

 InvesteringsForeningsRådet, Justitsministeriet, Kommunernes  

 Landsforening, Kulturministeriet, Københavns Fondsbørs,  

 København Kommune, Landbrugsrådet, Landsorganisationen i  

 Danmark, Ministeriet for Fødevarer, Landbrug og Fiskeri,  

 Mønthandlersammenslutningen af 1995, Nationalbanken,  

 Patentdirektoratet, Realkreditrådet, Remy Danmark A/S, Rådet for  

 Dansk Forsikring og Pension, Skattechefforeningen, Skatterevisorforeningen,  

 Statsministeriet, Strandgaardens Vinhandel A/S, TeleDanmark,  

 Tobaksindustrien, Told- og Skatteregion Frederiksberg, Told- og  

 Skattestyrelsen, Trafikministeriet, TransAlko A/S, Udenrigsministeriet,  

 Vingaarden A/S, V.S.O.D og Øresundskonsortiet.
 De fra organisationerne modtagne høringssvar samt  

 kommentarer hertil er kort gengivet i skemaet nedenfor.
Organisation/myndighed Bemærkninger i høringssvar Kommentarer til høringssvar Advokatrådet Forslag om tekniske ændringer Er indarbejdet Amtsrådsforeningen i Danmark Ingen bemærkninger Arbejderbevægelsens Erhvervsråd Har ikke afgivet bemærkninger Børsmæglerforeningen Har ikke afgivet bemærkninger Danisco A/S Har ikke afgivet bemærkninger Danisco Distillers Har ikke afgivet bemærkninger Danmarks Rederiforening Ingen bemærkninger Danmarks Skibskreditfond Har ikke afgivet bemærkninger Dansk Arbejdsgiverforening Ingen bemærkninger Dansk Automobilforhandler Forening Har ikke afgivet bemærkninger Dansk Forening for Industriel Retsbeskyttelse Har ikke afgivet bemærkninger Dansk Forening for Industriens  

 Patentingeniører Har ikke afgivet bemærkninger Dansk Handel & Service Positiv over for bromomsordningen.
 Vedr. guldmomsordningen foreslås det at udvide »reverse  

 chargeproceduren«.
 Foreningen er kritisk overfor den foreslåede opstramning af reglerne  

 om udbetaling af negativ moms.
Ønsket er imødekommet Er delvist imødekommet Dansk Hollandsk Ædelmetal A/S Vedr. guldmomsordningen foreslås det at udvide »reverse  

 chargeproceduren«.
Ønsket er imødekommet Dansk Industri Positiv over for bromomsordningen, havde dog gerne set, at  

 der ikke skulle opkræves moms.
 Vedr. guldmomsordningen foreslås det at udvide »reverse  

 chargeproceduren«.
Ønsket er imødekommet Dansk Landbrugs Realkreditfond Har ikke afgivet bemærkninger Dansk Numismatisk Forening Har ikke afgivet bemærkninger Dansk Transport og Logistik Positiv over for bromomsordningen, i øvrigt ingen  

 bemærkinger Danske Finansieringsselskabers Forening Ingen bemærkninger Danske Speditører Har ikke afgivet bemærkninger De Danske Bilimportører Har ikke afgivet bemærkninger Danske Landboforeninger Ingen bemærkninger Det Danske Handelskammer Positiv over for bromomsordningen.
 Vedr. guldmomsordningen foreslås det at udvide »reverse  

 chargeproceduren«.
Ønsket er imødekommet Entreprenørforeningen Har ikke afgivet bemærkninger Erhvervenes Skattesekretariat Ingen bemærkninger Erhvervenes Transportudvalg Ingen bemærkninger FDM Har ikke afgivet bemærkninger Finansieringsinstituttet for Industri og Håndværk  

 A/S Har ikke afgivet bemærkninger Finansrådet Ingen bemærkninger Finanstilsynet Enkelte tekniske forslag vedr. guldmomssordningen Forslagene er indarbejdet Forbrugerrådet Ingen bemærkninger Foreningen af danske Kemiske Industrier Har ikke afgivet bemærkninger Foreningen af Danske Spiritusfabrikanter Har ikke afgivet bemærkninger Foreningen af Registrerede Revisorer Har ikke afgivet bemærkninger Foreningen af Statsautoriserede Revisorer Positiv over for bromomsordningen.
Foreslår  

 fradragsretten udvidet så den også omfatter bromoms generelt,  

 færger og parkeringspladser.
Foreningen er kritisk overfor den foreslåede opstramning af reglerne  

 om udbetaling af negativ moms Forslaget er delvist imødekommet F&P Forsikring & Pension Ingen bemærkninger til forslaget som sådan, men  

 forslag om bl.a. at tilføje en bestemmelse i momsloven, som kan sikre,  

 at momsreg. virksomheder som leasere får adgang til at afløfte  

 momsen på reparationsudgifter, som følge af en forsikringsskade  

 på personbiler.
 Forslaget er ikke medtaget.
Frederiksberg Kommune Ingen bemærkninger Garantifonden for Danske Optioner og Futures Har ikke afgivet bemærkninger Guldsmedefagets Fællesråd Vedr. guldmomsordningen foreslås det at udvide »reverse  

 chargeproceduren«.
Ønsket er imødekommet Hans Just A/S Har ikke afgivet bemærkninger House of Prince A/S Har ikke afgivet bemærkninger Håndværksrådet Har ikke afgivet bemærkninger IFPI (International Federation of the Photografic  

 Industry) Har ikke afgivet bemærkninger Internationalt Patentbureau Har ikke afgivet bemærkninger InvesteringsForeningsRådet Ingen bemærkninger Kommunernes Landsforening Ingen bemærkninger Københavns Fondsbørs Har ikke afgivet bemærkninger København Kommune Ingen bemærkninger Landbrugsrådet Positiv over for bromomsordningen, i øvrigt ingen  

 bemærkninger Landsorganisationen i Danmark Har ikke afgivet bemærkninger Mønthandlersammenslutningen af 1995 Har ikke afgivet bemærkninger Nationalbanken Ingen bemærkninger Patentdirektoratet Har ikke afgivet bemærkninger Realkreditrådet Ingen bemærkninger Remy Danmark A/S Har ikke afgivet bemærkninger Skattechefforeningen Ingen bemærkninger Skatterevisorforeningen Ingen bemærkninger Strandgaardens Vinhandel A/S Har ikke afgivet bemærkninger TeleDanmark Har afgivet enkelte bemærkninger af teknisk  

 karakter.
Er indarbejdet Tobaksindustrien Ingen bemærkninger TransAlko A/S Har ikke afgivet bemærkninger Vingaarden A/S Har ikke afgivet bemærkninger V.S.O.D Ingen bemærkninger Øresundskonsortiet Enkelte tekniske bemærkninger Er indarbejdet Vurdering af konsekvenser af  

 lovforslag Positive konsekvenser Negative konsekvenser Økonomiske konsekvenser for stat, amter og kommuner Forslaget skønnes ikke at have  

 nævneværdige provenumæssige konsekvenser Forslaget vedr. bromoms skønnes at indebære et  

 provenutab på ca. 5 mill. kr.
Forslaget skønnes i øvrigt  

 ikke at have nævneværdige provenumæssige konsekvenser Administrative konsekvenser for stat, amter og  

 kommuner Forslaget skønnes ikke at have positive  

 konsekvenser Forslaget skønnes, at medføre engangsudgifter  

 til information på 2 mill. kr.
Forslaget skønnes ikke, at have  

 nævneværdige administrative konsekvenser i øvrigt.
Økonomiske konsekvenser for erhvervslivet En mindre lettelse Forslaget skønnes ikke at have  

 nævneværdige økonomiske konsekvenser for  

 erhvervslivet.
Administrative konsekvenser for erhvervslivet Forslaget vedrørende Øresund medfører en  

 lettelse, i øvrigt ingen »Guldforslaget« kan indebære mindre administrative  

 ændringer Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget gennemfører to EF-direktiver, jf. note 1. De  

 særlige regler vedr. Øresund forudsætter vedtagelse af en  

 forventet Rådsbeslutning.
Bestemmelserne vil først blive sat i  

 kraft, når denne beslutning forelægger.
Bemærkninger til de enkelte  

 bestemmelser Til § 1 Til nr. 1 Efter de gældende regler i 6. momsdirektiv (direktiv  

 77/388/EØF af 17. maj 1977) skal transaktioner med guld i princippet  

 pålægges medlemslandenes standandmomssats.
I Danmark  

 pålægges guldtransaktioner derfor 25 pct. moms.  

 Guldmønter, der anvendes som lovligt betalingsmiddel, er efter de  

 gældende regler dog fritaget for afgift jf. § 13, stk. 1 nr.  

 11 litra d).
Den nye art 26 b B i 6.momsdirektiv indebærer en  

 fritagelse for investeringsguld.
På denne baggrund foreslås der  

 fritagelse for investeringsguld.
Definitionen af investeringsguld  

 fremgår af forslagets § 1, nr. 18. Guld, der ikke er omfattet af  

 denne definitionen, fordi det f.eks. er af finhedsgrad på under 995  

 tusindedele, er fortsat pålagt moms.
Fritagelsen omfatter i overensstemmelse med  

 direktivteksten levering af investeringsguld, idet investeringsguld bliver  

 omfattet af lovens § 13, der fastsætter hvilke varer og ydelser,  

 der er fritaget for moms.
Som en konsekvens heraf er erhvervelse af  

 investeringsguld fritaget for afgift, jf. lovens § 35, stk. 1, nr.  

 1. Det tilsvarende gælder for indførsel af investeringsguld, jf.  

 lovens § 36, stk. 1, nr. 4, jf. 6. momsdirektiv art. 26 b B.
Fritagelsen omfatter både fysisk levering af guld  

 samt guld, der er repræsenteret af et værdipapir.
Ifølge  

 gulddirektivet omfatter levering af guld repræsenteret af et  

 værdipapir følgende transaktioner:
1	Investering, som er repræsenteret af certifikater for allokeret  

 eller ikke - allokeret guld eller som er handlet på guldkonti, 2	navnlig guldlån og swaps, som repræsenterer en  

 ejendomsret til - eller et tilgodehavende i investeringsguld, samt 3	transaktioner med investeringsguld i form af future- og  

 terminskontrakter, som indebærer overdragelse af en ejendomsret eller  

 et tilgodehavende med hensyn til investeringsguld.
 Guld repræsenteret af et »guldcertifikat«  

 eller som er indsat på en guldkonto berettiger i begge  

 tilfælde indehaveren til en vis mængde guld, som er opbevaret i  

 en finansiel institution.
Guldlån og swaps omfattes  

 også af fritagelsen.
Et guldlån kan anvendes til f.eks. at  

 finansiere en forarbejdning af guldet.
På et guldlån løber  

 renten som på et almindeligt banklån.
Formålet er, at  

 låntageren kan beskytte sig mod prisfald gennem at låne og  

 tilbagebetale lånet i guld i stedet for i kontanter.
En swap  

 indebærer en aftale mellem to parter om at bytte  

 betalingsvilkårene indenfor et vist tidsrum.
Udtrykket »navnlig« er  

 indsat med tanke på, at der i fremtiden eventuelt vil blive udviklet  

 andre lignende typer transaktioner, som også er omfattet af  

 gulddirektivet og dermed af reglerne i § 1, nr. 1.
Fritagelsen omfatter også futurekontrakter og  

 terminskontrakter.
Begge typer kontrakter medfører en aftale om at  

 sælge eller at købe en på forhånd fastsat  

 mængde af investeringsguld på et givet tidspunkt og til en  

 fastsat pris.
 For alle transaktioner, der er omfattet af fritagelsen  

 efter § 13, stk. 1, nr. 21, gælder det, at transaktionen skal  

 indebære overdragelse af en ejendomsret eller et tilgodehavende til  

 guldet.
 Det foreslås endelig (jf. § 13, stk. 1,  

 nr. 21, 2. pkt.), at fritagelsen også omfatter tjenesteydere, der  

 formidler salg af investeringsguld (art. 26 b B i 6. momsdirektiv).
Til nr. 2 Den gældende midlertidige EU-ordning jf.  

 Rådets Beslutning af 17.marts 1997 (97/201/EF) for teleydelser  

 indebærer, at teletjenester, der leveres af virksomheder uden for EU  

 til private i EU pålægges moms i det EU-land, hvor ydelsen  

 faktisk benyttes eller udnyttes.
Med direktiv1999/59 EF af 17.juni 1999 bliver den  

 gældende ordning for teleydelser, jf. den gældende lovs  

 § 18a, indarbejdet i art. 9, stk. 2, e i 6. momsdirektiv, hvilket  

 svarer til den danske momslovs § 18. Det drejer sig om en teknisk  

 ændring, da det førnævnte direktiv ikke ændrer  

 på de materielle regler i den gældende midlertidige EU-ordning  

 for teleydelser.
Samtidig udgår i § 18 en bestemmelse om, at  

 leveringsstedet ikke er her i landet, når aftageren kan opnå  

 afgiftsgodtgørelse efter § 45, stk. 1., jf. den  

 gældende lovs § 18, stk. 2, 2. pkt.
Dette indebærer, at  

 en leverance ikke længere vil være afgiftsfritaget, når den  

 udenlandske aftager efterfølgende kan opnå godtgørelse  

 for afgiftsbeløbet.
Baggrunden herfor er, at denne bestemmelse ikke  

 ses at have tilstrækkelig hjemmel i 6. momsdirektiv.
Herudover sker der  

 en sproglig tilpasning af § 18 til direktivteksten.
Til nr.3 Som konsekvens af, at de gældende regler i  

 § 18a i nr. 2 foreslås indarbejdet i den gældende § 18,  

 foreslås § 18a ophævet.
Til nr. 4 Ændringen er en konsekvens af nr. 3 Til nr. 5 Efter den gældende § 34, stk.1, nr.8 er der  

 momsfritagelse for salg og udlejning af skibe på 5 registertons  

 brutto eller derover, bortset fra lystfartøjer.
Efter § 34,  

 stk. 1, nr. 9, er leveringer af fast udstyr m.v. til de i nr. 8  

 nævnte skibe tillige momsfrie.
For skibe, hvor kølen er lagt  

 på efter 18. juli 1994, anvendes imidlertid som måleenhed alene  

 den nye tonnagefastsættelse, jf. lovbekendtgørelse nr. 43 af 2.  

 februar 1993. Bruttoregisterton anvendes fortsat for skibe, der er bygget  

 før ovennævnte dato, men der er sket en ommåling,  

 således at der for denne kategori af skibe anvendes begge  

 måleenhederne.
I anden lovgivning som f.eks § 12, stk 3 i lov  

 nr.382 af 2. juni 1999 om afgift af tinglysning og registrering af ejer- og  

 panterettigheder m.v. er »bruttoregister på 5 ton« erstattet med »5  

 bruttotonnage«.
For der ikke skal ske nogen ændring for den  

 eksisterende skibsflåde foreslås det dog, at måleenheden  

 bruttoregisterton fortsat finder anvendelse, således at der er  

 momsfritagelse for erhvervsfartøjer med en bruttotonnage på 5 /  

 en bruttoregistertonnage på 5 tons eller derover.
Skibe, der derfor er  

 målt i begge måleindheder, kan vælge hvilken  

 måleenhed skibet skal opfylde.
Den foreslåede ændring anses  

 ikke for at medføre nævneværdige ændringer i  

 omfanget af afgiftspligten.
Til nr. 6 og 7 Efter den gældende § 37, stk. 1 kan  

 virksomheder, der er momsregistret her i landet kun fratrække afgiften  

 efter den danske momslov.
Virksomhederne kan således ikke  

 fratrække andre landes moms i det danske momsregnskab. Ændringen  

 indebærer, at virksomheder etableret og momsregistreret her i landet  

 efter lovens almindelige regler også kan fratrække det svenske  

 momsbeløb på passageafgiften på den faste forbindelse over  

 Øresund.
Det danske og det svenske momsbeløb vil  

 fremtræde som ét samlet beløb på fakturaen.  

 Bestemmelsen forudsætter vedtagelse af en forventet  

 Rådsbeslutning herom.
Til nr. 8 Afgiftsfritagelsen for investeringsguld indebærer i  

 princippet ikke mulighed for fradrag for indgående afgift, jf. den nye  

 art 26 b B. i 6. momsdirektiv samt den foreslåede § 13, stk.1, nr.  

 21 i momsloven.
Der findes imidlertid begrænsede områder, hvor  

 man i forhandlingerne om direktivet har skønnet, at det ville  

 indebære for store negative virkninger af kumulation af afgift i  

 tidligere handelsesled, hvis der ikke var fradragsret, jf. den nye art. 26 b  

 C. i 6. momsdirektiv.
I § 41 a foreslås derfor regler om ret til  

 fradrag for indgående afgift i nogle tilfælde, hvor virksomhedens  

 leverancer i øvrigt er omfattet af afgiftsfritagelse efter § 13,  

 stk. 1, nr. 21. Dette vil i praksis ske ved, at virksomheder, der er  

 omfattet af § 41 a, vil blive registreret for dette forhold.
 Efter § 41 a, stk. 1, nr. 1, har virksomheden  

 fradragsret for indgående afgift, uanset at virksomhedens leverance af  

 investeringsguld er fritaget, når sælgeren af guldet ved salget  

 til den pågældende virksomhed har udnyttet retten efter § 51  

 a til at pålægge afgift for den pågældende  

 leverance.
 Efter stk. 1, nr. 2, har virksomheden fradragsret for  

 indgående afgift, uanset at virksomhedens leverance af investeringsguld  

 er fritaget, når virksomheden har indkøbt anden form for guld  

 end investeringsguld for at fremstille investeringsguld.
 Fradragsretten omfatter både moms af indenlandsk  

 køb samt moms af erhvervelse fra andre EU-lande eller indførsel  

 fra tredjelande.
 Fradragsretten omfatter desuden moms af indkøb af  

 guld, som virksomheden selv omdanner til investeringsguld samt guld, som  

 bliver omdannet (forarbejdet) til investeringsguld for virksomhedens  

 regning.
Efter stk. 1, nr. 3, har virksomheden tilsvarende  

 fradragsret for indgående afgift af visse udgifter vedrørende  

 guld, herunder investeringsguld.
Det drejer sig om udgifter vedrørende  

 forandring af guldets form, vægt eller lødighed.
Det kan f.eks.  

 dreje sig om omsmeltning af mindre plader til en barre.
Da det er en  

 betingelse, at der skal ske en forandring af guldets form, er moms af  

 udgifter vedrørende f.eks. transport, opbevaring eller vejning ikke  

 omfattet af fradragsretten.
Derimod vil stempling af guld være  

 omfattet, idet det indebærer en forandring af guldets form.
 Efter § 41 a, stk. 2, er der tilsvarende  

 fradragsret for indgående afgift for andre varer og tjenesteydelser,  

 der knytter sig til fremstilling eller omdannelse af guld til  

 investeringsguld.
 Det er kun omkostninger, der direkte vedrører  

 fremstilling, omdannelse m.v., der kan fratrækkes og ikke generelle  

 omkostninger, f.eks. udgifter til administration og markedsføring.
Til nr. 9 og 10 Efter de gældende regler er der ikke fradrag for  

 drift af personmotorkøretøjer, jf.§ 42, stk. 1, nr.  

 7. Driftudgifter omfatter bl.a. broafgifter.
Forslaget indebærer, at  

 der indføres fradrag for merværdiafgiften på  

 passageafgiften af den faste forbindelse over Øresund, således  

 at de danske og svenske regler bliver ens på området.
Efter  

 forslagets nr. 7 omfatter fradraget både den danske og svenske  

 merværdiafgift.
Til nr. 11 Efter de gældende regler i § 45, stk. 2,  

 ydes der ved indkøb her i landet momsrefusion til herværende  

 ambassader m.v.
Godtgørelsen ydes af Udenrigsministeriet og af  

 Forsvarsministeriet.
Omfanget af godtgørelsen fastsættes efter  

 forhandling med forsvarsministeren og udenrigsministeren.
Efter punktafgiftslovene, jf. f.eks §15 i lov om afgift af  

 spiritus m.m, jf. lovbekendtgørelse nr. 564 af 3. august 1998 er  

 diplomatordningen en fritagelsesordning.
Fritagelsen sker normalt ved  

 udlevering af varen fra den registrerede varemodtager.
I praksis har diplomatmomsordningen for benzin og  

 alkoholholdige drikkevarer, også fungeret som en fritagelsesordning,  

 idet der sker en samlet fritagelse for moms og puntafgifter ved udlevering  

 fra den registrerede varemodtager.
Ved nr. 11 foreslås bemyndigelsen  

 til skatteministeren ændret, således at der kan indrømmes  

 momsfritagelse ved leverancer til herværende ambassader for  

 punktafgiftspligtige varer.
Herefter vil der under hensyn til de  

 gældende regler kunne indrømmes momsfritagelse for eksempelvis  

 benzin, olie, naturgas og alkoholdholdige drikkevarer.
Endvidere vil der  

 efter bemyndigelse kunne ske momsfritagelse for teleydelser, idet det her  

 administrativt vil være hensigtsmæssigt at indrømme  

 momsfritagelse i stedet for - godtgørelse.
Fritagelsen vil  

 indebære, at sælgervirksomheden har fradrag for indgående  

 afgift, men ikke skal pålægge nogen udgående afgift ved  

 salg af de pågældende varer til herværende ambassader  

 m.v.
Med forslaget er det ikke hensigten, at udvide  

 fritagelses/godtgørelsesordningen til de herværende ambassader,  

 men udelukkende at forenkle administrationen af den gældende ordning  

 på et meget begrænset vare- og ydelsesområde.
Det er  

 hensigten kun at foretage en mindre omlægning, og det er ikke hensigten  

 f.eks. at indføre en fritagelsesordning i stedet for den  

 gældende refusionsordning ved salg fra almindelige  

 detailforretninger.
Til nr. 12 Efter de gældende regler jf., § 37, stk.1, kan  

 virksomheder, der er momsregistreret her i landet kun fratrække  

 afgiften efter den danske momslov.
Efter nr. 6 og 7 fastsættes det, at virksomheder  

 etableret og momsregistreret her i landet efter lovens almindelige regler  

 også kan fratrække det svenske momsbeløb på  

 passageafgiften på den faste forbindelse over Øresund jf. en  

 forventet Rådsbeslutning herom, der muliggør dette.
Det er  

 hensigten at indgå en aftale mellem Danmark og Sverige herom.
Denne  

 aftale vil bl.a. indeholde bestemmelser om administrationen af momsreglerne  

 vedrørende den faste forbindelse over Øresund.
Efter den  

 kommende aftale har virksomheder registreret i Danmark fradragsret for  

 både det danske og svenske momsbeløb i Danmark, og virksomheder  

 registreret i Sverige har fradragsret for både det svenske og det  

 danske momsbeløb i Sverige.
Virksomheder registreret i andre EU-lande  

 (end Danmark og Sverige) eller fra tredjelande skal henvende sig til de  

 svenske myndigheder for at få det samlede beløb i dansk og  

 svensk moms tilbagebetalt.
Der vil i aftalen indgå bestemmelse om, at  

 den danske stat regelmæssigt vil overføre den del af det  

 tilbagebetalte beløb, som er dansk merværdiafgift til Sverige,  

 samt om betaling fra Danmark til Sverige for den administrative ydelse.
Til nr. 13 Ændringen er en konsekvens af nr. 3.
Til nr. 14 Efter gulddirektivet, jf. den nye art. 26 b F. i 6.  

 momsdirektiv kan medlemslandene fravige de almindelige momsregler, og  

 indføre regler om, at modtageren skal være den betalingspligtige  

 - den såkaldte »reverse charge-procedure«.
Når denne procedure  

 anvendes, er det ikke sælgeren af varen, men modtageren, der er den  

 betalingspligtige person, og som dermed skal medtage beløbet i sin  

 momsangivelse.
 Dette gælder dels for leverancer af  

 investeringsguld, hvor sælgeren har valgt at levere guldet pålagt  

 afgift, jf den foreslåede §51a, dels ved levering af andet guld som  

 råmetal eller som halvforarbejdede produkter, af en lødighed  

 på 325 tusindedele eller derover.
 Baggrunden for bestemmelsen er, at der på  

 guldområdet er konstateret en række tilfælde, hvor  

 sælgervirksomheden opkræver et momsbeløb hos  

 køberen for derefter at undlade at indbetale beløbet til told-  

 og skattemyndighederne, jf. under de almindelige bemærkninger.
I Danmark er der konstateret svig vedrørende guld  

 af lødighed på 995 tusindedele eller derover, dvs.  

 investeringsguld.
En række organisationer har foreslået, at  

 ordningen også kommer til at omfatte andet guld som råmetal eller  

 som halvforarbejdede produkter, af en lødighed på 325 eller  

 derover, hvilke der er mulighed efter direktivteksten jf. ovenfor.
Det  

 foreslås derfor, at denne særlige ordning indføres for  

 investeringsguld samt for førnævnte guldvarer, af en  

 lødighed på 325 eller derover i Danmark.
Ændringen indebærer, at ved levering her i  

 landet til momsregistrede virksomheder af visse former for guld, der er  

 pålagt afgift, er det aftageren, der er den betalingspligtige  

 person, og som dermed skal betale afgiften.
Dette er en fravigelse af  

 hovedreglen i § 46, stk. 1, hvorefter afgiften påhviler den  

 afgiftspligtige person, der leverer varer og ydelser her i landet.
 Det vil i bekendtgørelse nr. 1090 af 23,december  

 1998 om merværdiafgiften (momsloven) bl.a. blive fastlagt, at det skal  

 fremgå af fakturaen, når betalingspligten er overgået til  

 modtageren jf. bemyndigelsen i lovens § 52, stk.1.
Til nr. 15 Efter gulddirektivet, jf den nye art.26b C i 6.  

 momsdirektiv, skal medlemslandene i visse tilfælde give virksomhederne  

 mulighed for at pålægge en leverance af investeringsguld afgift.  

 Fordelen er herved, at sælgeren får mulighed for at fradrage sin  

 købsmoms vedrørende det pågældende guld.
§ 51a indebærer derfor en mulighed for  

 virksomhederne til i visse tilfælde lade sig frivilligt momsregistrere  

 med henblik på at levere investeringsguld med afgift.
Ved den  

 frivillige registrering er leverancen omfattet af de almindelige regler i  

 momsloven, og der er herved mulighed for virksomheden at fradraget for afgift  

 vedrørende indkøb af varer og tjenesteydelser til brug for  

 virksomheden, jf. momslovens §37.
Der er ikke nogen tidsmæssig begrænsning i  

 bestemmelsen.
Virksomheden kan derfor afgøre fra sag til sag, om den  

 pågældende leverance skal være omfattet af den frivillige  

 registrering.
Det vil blive fastsat i bekendtgørelsen til momsloven,  

 at når sælgeren vælger at pålægge leverancen  

 moms, skal det fremgå af fakturaen.
 Efter stk. 1, nr. 1, reguleres retten til at  

 være frivilligt registreret for guldproducenter og forædlere af  

 guld.
Efter stk. 1, nr. 2, reguleres retten til at  

 være frivilligt registreret for grossistvirksomhed.
Det kan f.eks.  

 dreje sig om grossister, der sælger guldbarrer eller plader til  

 industrien, til tandteknikere eller til guldsmede med henblik på  

 smykkefremstilling.
 Virksomheder som normalt ikke handler med industriguld,  

 eller som kun handler med industriguld i begrænset omfang, er ikke  

 omfattet af stk. 1, nr. 2.
Det er kun muligt at blive frivilligt registreret for  

 levering af investeringsguld, når leverancen sker til andre  

 afgiftspligtige personer.
Sker leverancen til en privatperson antages det, at  

 indkøbet sker til investeringsformål.
I dette tilfælde har  

 sælgervirksomheden ikke mulighed for at fradrage indgående  

 afgift.
 Når sælgeren vælger at lade leverancen  

 være pålagt moms, har køberen fradrag for  

 afgiftsbeløbet efter § 41 a, stk. 1, nr. 1, uanset at  

 købervirksomheden ikke pålægger moms ved videresalget  

 efter § 13, stk. 1, nr. 21.
I stk. 2 fastsættes retten til at blive  

 registreret for formidlere.
Formidlere, som handler i en andens navn og for  

 dennes regning, har ligeledes ret til at blive frivilligt registreret,  

 når hovedmanden har udnyttet sin ret til at blive registreret.  

 Formidlingstjenesten følger således hovedtjenesten og  

 pålægges afgift, når hovedtjenesten pålægges  

 afgift.
Det er dog en betingelse, at formidleren ønsker at blive  

 omfattet af de almindelige momsregler.
 I stk. 3 understreges det, at virksomheder, der har  

 valgt at blive frivilligt registreret for de enkelte leverancer, kan  

 vælge at pålægge leverancen afgift og hermed følge  

 de almindelige regler i momsloven.
Til nr. 16 Ændringen er af redaktionel karakter, idet kapitel  

 16 er ophævet, jf. lov nr. 435 af 26. juni 1998 om ændring af  

 forskellige afgiftslove.
Til nr. 17 I momsloven var der tidligere en regel om adgang de  

 statslige told- og skattemyndigheders adgang til modregning i  

uforfaldne krav ved udbetaling af negativ moms, (dvs når en  

 virksomheds indgående afgift i en afgiftsperiode i en afgiftsperiode  

 overstiger den udgående afgift, jf. momslovens §63, stk. 1).  

 Ved lov nr. 890 af 3. december 1997 om ændring af forskellige  

 afgiftslove (Afkortning af kredittiden for landbrug og fiskeri m.v.), blev  

 denne særregel ophævet, da reglen om modregning i uforfaldne krav  

 ikke længere havde praktisk betydning, når den lange  

 afregningsfrist for landbrug m.v. blev ophævet.
Med lov nr. 435 af 26. juni 1998, om ændring af  

 forskellige afgiftslove (Ændring af kredittider m.v.) blev  

 kredittiderne ændret, således at der bl.a. blev indført  

 månedsafregning for visse virksomheder.
Ved denne lovændring er  

 der igen behov for en regel om adgang til modregning i uforfaldne krav.
Momsregistrerede virksomheder, der har måneden som  

 afregningsperiode, skal således afregne afgift den 1. i den 3.  

 måned efter periodens udløb.
Dvs., at afgiften for januar  

 måned skal afregnes senest 1. april, mens afgiften for februar  

 måned skal afregnes senest 1. maj.
Såfremt afgiften for januar  

 måned er positiv, mens afgiften for februar måned er negativ, kan  

 virksomheden den. 1. marts anmode om at få udbetalt det overskydende  

 afgiftsbeløb, mens virksomheden ikke skal betale den positive afgift  

 før 1. april.
Dette åbner mulighed for misbrug, og giver  

 øget risiko for restancer.
Det foreslås derfor i § 63,  

 stk. 3, at genindsætte bestemmelsen om, at der kan ske modregning  

 for tidligere perioder ved udbetalingen , selv om afgiftskravet ikke er  

 forfaldent.
Formuleringen er identisk med den tidligere bestemmelse i  

 § 63, stk. 3, 2 pkt.
Til nr. 18 I den nye art 26 b A. i 6.direktiv er begrebet  

 investeringsguld defineret.
Det er bl.a. guld som handles på de  

 specielle guldmarkeder, og det omfatter kun guld i bestemte former og af  

 vægte, der har en meget høj lødighed, samt  

 guldmønter, hvis værdi først og fremmest afspejler  

 guldværdien.
 I § 73 a defineres begrebet investeringsguld i  

 overensstemmelse med direktivteksten.
 Stk. 1, nr. 1 angiver betingelserne for, at  

 guldbarrer eller plader er omfattet af begrebet investeringsguld.
 Guldbarrer eller -plader, som accepteres og hermed  

 sælges på markederne for investeringsguld, er kun guld i bestemte  

 mål, i visse standardiserede former og med en lødighed på  

 mindst 995 tusindedele.
Den normale vægt for en guldbarre på Londons  

 guldmarked (London Bullion Market) er 400 oz (12,5 kg.) Ifølge oplysninger fra World Gold Council og Union  

 Bank of Switzerland findes der følgende underenheder:
Vægtenheder Tilgængelige enheder Kilogram 12,5/1 Gram 500/250/100/50/20/10/5/2,5/1 Ounce (1 oz = 31,1035g) 100/10/5/1/0,5/0,25 Tael (en traditionel kinesisk vægtenhed = 1,913  

 oz) 10/5/1 tola (en traditionel indisk vægtenhed, 10 tola = 3,75  

 oz) 10 Vægt på guld anføres ofte i troy ounces (  

 1 troy ounce = 1,0979 oz).
Efter art. 26b A kan medlemslandene undtage  

 småplader på 1 gram eller mindre fra reglerne for  

 investeringsguld.
Det foreslås, at sådanne plader ikke omfattes  

 af fritagelsen i særordningen for investeringsguld.
 Der findes på guldmarkederne et internationalt  

 anerkendt system vedrørende certificeringen af lødighed og  

 vægt af det guld, som omfattes af definitionen af investeringsguld.  

 Guldbarrer, som sælges på markederne for investeringsguld, har  

 indgraveret et kontrolstempel vedrørende lødighed, vægt,  

 serienummer og forarbejdere.
For at guldet kan være en lønsom investering  

 med henblik på senere salg, må det opfylde ovennævnte  

 standarder.
Dette er baggrunden for, at kun guld i nævnte  

 standardmål er investeringsguld.
Det kræves imidlertid ikke, at  

 guldet skal være stemplet.
Kan virksomheden på anden måde  

 bevise, at kriterierne for investeringsguld er opfyldt, omfattes guldet af  

 fritagelsesordningen for investeringsguld.
 Stk. 1, nr. 2, omhandler betingelserne for, at  

 guldmønter kan omfattes af afgiftsfritagelsen.
Det første kriterium er guldets  

 lødighed.
Lødigheden skal være på mindst 900  

 tusindedele.
 Det andet kriterium er, at mønten skal  

 være præget efter år 1800.
 Det tredje kriterium er, at mønten er eller  

 har været lovligt betalingsmiddel.
Det fjerde kriterium definerer mønten efter  

 den faktiske værdi i forhold til markedsværdien for  

 guldindholdet.
Mønter af numismatisk værdi sælges ofte til  

 en pris, som ligger betydelig over guldværdien.
Det foreslås, at  

 prisen på mønten ikke må overstige den normale  

 markedsværdi af møntens guldindhold med mere end 80 pct.,  

 hvilket svarer til direktivets bestemmelse.
 Der foreslås i stk. 2 fastsat regler om, at  

 mønter, som fremgår af en liste offentliggjort af Kommissionen,  

 er godkendt som investeringsguld jf. art. 26 b A ii) i 6.momsdirektiv.  

 Kommissionen vil således i EF-Tidende afdeling C en gang årligt  

 offentliggøre en oversigt over de mønter, der anses for at  

 opfylde kriterierne.
Listen bliver udarbejdet på baggrund af oplysninger  

 fra medlemslandene.
Det er aftalt, at landene senest den 30. juni hvert  

 år skal angive hvilke mønter, som opfylder de fastsatte  

 kriterier i de enkelte lande.
I Danmark vil listen blive udarbejdet i  

 samarbejde med Dansk Mønthandler Union.
 Efter stk. 3 kan skatteministeren fastsætte  

 nærmere regler for regnskabsføring vedrørende  

 investeringsguld.
For at bekæmpe momssvig skal medlemslandene efter  

 gulddirektivet indføre regler, som muliggør kontrol af handelen  

 med investeringsguld.
En af de vigtigste foranstaltninger er, at kunderne  

 bliver identificeret.
Hermed bliver det muligt at følge alle led i  

 kæden af guldtransaktioner.
På denne baggrund vil der i  

 bekendtgørelsen til momsloven blive fastsat bestemmelser om  

 særlige krav til identifikation af kunden ved større  

 handler.
I Rådsdirektiv 91/308/EØF af 10. juni 1991 om  

 forebyggende foranstaltninger mod anvendelse af det finansielle system til  

 hvidvaskning af penge, jf. lov nr. 348 af 9. juni 1993 om forebyggende  

 foranstaltninger mod anvendelse af det finansielle system til hvidvaskning af  

 penge (hvidvaskningsloven) findes der regler om identitetskontrol.  

 Ifølge hvidvaskningsloven skal finansielle virksomheder som f.eks.  

 pengeinstitutter kræve legitimation af deres kunder, når der  

 optages forretningsmæssig forbindelse med dem, herunder når der  

 åbnes en konto eller et depot.
I de situationer, hvor der ikke oprettes  

 konto eller depot, skal institutterne kræve legitimation, forudsat der  

 foretages transaktioner på beløb svarende til modværdien  

 af 15.000 euro eller derover.
I gulddirektivet findes der tilsvarende  

 forpligtelser sælgere til at fastslå kundens identitet.
Dette  

 gælder for væsentlige handler med investeringsguld.
I en  

 Rådserklæring til gulddirektivet erklærer Rådet og  

 Kommissionen, at transaktioner med en værdi på 15.000 euro og  

 derover anses for at være væsentlige.
Samtidig kan medlemslandene  

 dog fastsætte strengere forpligtelser, navnlig om særlige former  

 for regnskab eller særlige bogføringskrav.
På denne  

 baggrund vil det blive fastsat i bekendtgørelsen til momsloven, at for  

 transaktioner med investeringsguld på mindst 100.000 kr. skal der  

 foretages en identitetskontrol af køberen.
Identitetskontrollen kan  

 dog undlades, hvis sælgeren er forpligtiget til at kræve en  

 sådan kontrol efter lov nr. 348 af 9. juni 1993.
 Herudover vil der bl.a. blive fastsat særlige  

 fakturakrav i de tilfælde, hvor sælgeren vælger at  

 pålægge transaktionen afgift, jf. § 51a, samt i de  

 tilfælde hvor betalingspligten overgår til aftageren, jf.  

 § 46, stk. 1, nr. 4.
Til nr. 19 Ændringen er en konsekvens af § 14, nr. 2 i lov nr.  

 166 af 24. marts 1999. Efter denne bestemmelse skal virksomheder, der  

 ophører med at drive virksomhed underrette de statslige told- og  

 skattemyndigheder.
Til § 2 Til stk. 1 Det er foreslået, at loven træder i kraft den  

 1. januar 2000, bortset fra bestemmelsen, som er nævnt i  

 stk. 2.
Til stk. 2 Det foreslås endvidere, at skatteministeren kan  

 fastsætte tidspunktet for ikrafttræden af lovens § 1, nr. 6,  

 7, 9, 10, og 12. Reglerne om Øresund forudsætter vedtagelse af  

 en forventet Rådsbeslutning.
De nævnte bestemmelser vil  

 først blive sat i kraft, når denne beslutning foreligger.
Bilag Lovforslag sammenholdt med gældende lov Gældende formulering Lovforslaget § 1 I lov om merværdiafgift (momsloven), jf.  

 lovbekendtgørelse nr. 422 af 2. juni 1999, foretages følgende  

 ændringer:
§ 13. - - - 1. I § 13, stk. 1, indsættes som nr.  

 21:
1)-20) - - - Stk. 2. - - - »21)	Investeringsguld, jf. § 73a, herunder investeringsguld  

 repræsenteret af værdipapirer, som indebærer en ejendomsret  

 eller et tilgodehavende til guldet.
Fritagelsen omfatter tillige formidling  

 af investeringsguld, udført af formidlere, der handler i andres navn  

 og for andres regning.«.
 2. I §18 affattes således:
 § 18. Leveringsstedet er her i landet for følgende  

 ydelser, der leveres fra udlandet til afgiftspligtige personer her, eller som  

 leveres fra steder uden for EU til ikke afgiftspligtige personer her,  

 medmindre ydelsen udelukkende benyttes uden for EU:
 »§ 18. Leveringsstedet er her i landet for følgende  

 ydelser, som leveres til aftagere her i landet, eller som leveres her fra  

 landet, jf. dog stk. 2 og 3:
 1)	Hel eller delvis overdragelse af ophavsrettigheder,  

 patentrettigheder, licensrettigheder, retten til varemærker,  

 fællesmærker og mønstre og andre lignende  

 rettigheder.
 1)	Hel eller delvis overdragelse af ophavsrettigheder,  

 patentrettigheder, licensrettigheder, retten til varemærker,  

 fællesmærker og mønstre og andre lignende  

 rettigheder.
 2)	Reklameydelser.
 2)	Reklameydelser.
 3)	Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser, databehandling og meddelelse af oplysninger.
 3)	Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser, databehandling og meddelelse af oplysninger.
 4)	Påtagelse af forpligtelse til helt eller delvis at undlade  

 udøvelse af en erhvervsmæssig virksomhed eller brug af en af de  

 rettigheder, der er omhandlet i dette stykke.
 4)	Påtagelse af forpligtelse til helt eller delvis at undlade  

 udøvelse af en erhvervsmæssig virksomhed eller brug af en af de  

 rettigheder, der er omhandlet i dette stykke.
 5)	Bank-, finansierings- og forsikringsvirksomhed bortset fra udlejning  

 af bankbokse.
 5)	Bank-, finansierings- og forsikringsvirksomhed, bortset fra  

 udlejning af bankbokse.
 6)	Levering af arbejdskraft.
 6)	Levering af arbejdskraft.
 7)	Udlejning af løsøregenstande bortset fra  

 transportmidler.
 7)	Udlejning af løsøregenstande, bortset fra  

 transportmidler.
 8)	Ydelser, der udføres af formidlere, som handler i andres navn  

 og for andres regning, når formidlerens virksomhed vedrører  

 levering af ydelser som omhandlet i dette stykke.
 9)	Teleydelser.
Stk. 2. Leveringsstedet for de i stk. 1 omhandlede  

 ydelser er ikke her i landet, når ydelsen leveres til aftagere uden for  

 EU, og ydelsen enten alene benyttes i udlandet, eller aftageren kan  

 opnå afgiftsgodtgørelse efter § 45, stk. 1.  

 Leveringsstedet er tilsvarende ikke her i landet, når ydelsen leveres  

 til afgiftspligtige personer i andre EU-lande.
Det samme gælder,  

 når ydelsen leveres til ikke registrerede aftagere her i landet eller  

 til ikke afgiftspligtige aftagere i andre EU-lande, og ydelsen udelukkende  

 udnyttes uden for EU.
 Stk. 2. Leveringsstedet, når de i stk. 1 omhandlede  

 ydelser leveres til aftagere her i landet, er ikke her i landet i  

 følgende tilfælde:
 1)	Når ydelsen udelukkende benyttes eller udnyttes uden for  

 EU.
 2)	Når ydelsen leveres fra steder inden for EU til  

 ikke-afgiftspligtige personer her i landet.
 Stk. 3. Leveringsstedet, når de i stk. 1 omhandlede  

 ydelser leveres her fra landet, er ikke her i landet i følgende  

 tilfælde:
 1)	Når ydelsen leveres til afgiftspligtige personer i andre EU  

 lande.
 2)	Når ydelsen leveres til ikke registrerede aftagere her i  

 landet, og ydelsen udelukkende benyttes eller udnyttes uden for EU.
 3)	Når ydelsen leveres til aftagere uden for EU, og ydelsen  

 udelukkende benyttes eller udnyttes uden for EU.«.
§ 18 a.
Leveringsstedet er her i landet for  

 telekommunikationsydelser, der leveres fra udlandet til afgiftspligtige  

 personer her i landet, eller som leveres fra steder uden for EU til ikke  

 afgiftspligtige personer her i landet, når ydelsen udnyttes her i  

 landet.
 3. § 18 a ophæves.
Stk. 2. Leveringsstedet for teleydelser er ikke her i landet,  

 når ydelsen leveres til aftagere uden for EU og ydelsen benyttes i  

 udlandet.
Leveringsstedet er tilsvarende ikke her i landet, når ydelsen  

 leveres til afgiftspligtige personer i andre EU-lande.
 § 21. Leveringsstedet for ydelser bortset fra de i §§ 18  

 eller 18 a omhandlede, der leveres af formidlere, som handler i andres navn  

 og for andres regning, fastsættes efter følgende regler:
 4. I § 21,1. pkt., udgår: »eller  

 § 18a«.
1)-3) - - - § 34. Følgende leverancer af varer og ydelser er  

 fritaget for afgift:
1)-7) - - - 8)	Salg og udlejning af fly og af skibe på 5 registertons brutto  

 eller derover bortset fra sportsfly og lystfartøjer.
5. I § 34, stk.1, nr 8, ændres »på 5
registertons brutto« til: »med en bruttotonnage på 5 / en  

 bruttoregistertonnage på 5 tons« 9)-16) - - - Stk. 2-4. - - - § 37. Registrerede virksomheder kan ved opgørelsen af  

 afgiftstilsvaret som indgående afgift, jf. § 56, stk. 3,  

 fradrage afgiften efter denne lov for virksomhedens indkøb m.v. af  

 varer og ydelser, der udelukkende anvendes til brug for virksomhedens  

 leverancer, som ikke er fritaget for afgift efter § 13, herunder  

 leverancer udført i udlandet.
 6.I § 37, stk. 1, indsættes efter  

 »udlandet«: », jf., dog stk. 5«.
Stk. 2-4. - - - 7. I § 37 indsættes som stk. 5:
 »Stk. 5. Registrerede virksomheder kan desuden som  

 indgående afgift fradrage merværdiafgift på passagen af den  

 faste forbindelse over Øresund, der ikke er omfattet af det danske  

 afgiftsområde«.
§ 41. - - - 8. Efter § 41 inden overskriften »Ingen  

 fradragsret« indsættes:
»§ 41 a.
Når virksomhedens  

 leverancer af guld er fritaget for afgift efter § 13, stk. 1, nr.  

 21, kan virksomheden som indgående afgift fradrage afgift, som kan  

 henføres til 1)	levering af investeringsguld til virksomheden, når dette guld  

 er leveret af virksomheder, der har pålagt denne leverance  

 afgift, 2)	levering til virksomheden samt virksomhedens erhvervelse fra et  

 andet EU-land eller indførsel af andet guld end investeringsguld, som  

 efterfølgende af virksomheden eller for dennes regning omdannes til  

 investeringsguld, eller 3)	modtagne tjenesteydelser som indebærer en forandring af  

 guldets form, vægt eller lødighed.
 Stk. 2. Virksomheder, der fremstiller investeringsguld eller  

 omdanner guld af enhver art til investeringsguld, kan som indgående  

 afgift fradrage afgift for virksomhedens indkøb m.v. af varer og  

 ydelser, der anvendes i forbindelse med fremstilling eller omdannelse af  

 investeringsguld svarende til, at en efterfølgende levering af guldet  

 var blevet pålagt afgift.«.
§ 42. Virksomheder kan ikke fradrage afgift af indkøb  

 m.v., som vedrører 1)-6) - - - 7)	anskaffelse og drift af personmotorkøretøjer, der er  

 indrettet til befordring af ikke mere end 9 personer, jf. dog stk. 4 og  

 6.
 9. I § 42, stk.1, nr.7, ændres »stk. 4 og 6«  

 til : » stk. 4, 6 og 7«.
Stk. 2-6. - - - 10. I § 42 indsættes som stk.7:
 »Stk. 7. Virksomheder kan uanset bestemmelsen i stk. 1,  

 nr. 7, fradrage merværdiafgiften på passagen af den faste  

 forbindelse over Øresund.«.
§ 45. - - - 11. I §45, stk. 2, indsættes som 3.pkt.:
Stk. 2. Der ydes godtgørelse af afgift, som fremmede  

 staters herværende ambassader m.v., internationale organisationer samt  

 tilknyttet personale har betalt ved indkøb af varer og ydelser her i  

 landet.
Skatteministeren fastsætter efter forhandling med  

 udenrigsministeren og forsvarsministeren, for hvilke varer og ydelser  

 afgiften kan godtgøres.
 »For punktafgiftspligtige varer samt for teleydelser kan  

 der dog fastsættes en fritagelsesordning.«.
Stk. 3-7. - - - 12. I §45 indsættes som stk. 8 :
 »Stk. 8. Skatteministeren kan indgå en aftale med  

 Sverige om opkrævning og godtgørelse af merværdiafgiften  

 på passagen af den faste forbindelse over Øresund.«.
§ 46. Betaling af afgift påhviler den afgiftspligtige  

 person, som foretager en afgiftspligtig levering af varer og ydelser her i  

 landet.
Afgiften påhviler dog aftageren af varer eller ydelser,  

 når 13. I § 46, stk. 1, nr. 3, udgår: »eller  

 §18a«.
1)-2) - - - 3)	aftageren er en registreret virksomhed, der modtager en af de i  

 § 17, stk. 2, § 19, stk. 2 og 3, § 20, stk. 2,  

 eller § 21 nævnte ydelser fra en virksomhed, der er etableret i  

 udlandet.
Det samme gælder, når en afgiftspligtig aftager  

 modtager en af de i §§ 18 eller 18 a nævnte ydelser fra en  

 virksomhed, der er etableret i udlandet.
Stk. 2-7. - - - 14. I § 46, stk. 1, indsættes som nr.4:
»4)	aftageren er en registreret virksomhed her i landet, der modtager  

 investeringsguld, der er pålagt afgift efter § 51a eller af guld  

 som råmetal eller som halvforarbejdede produkter, af en lødighed  

 på 325 tusindedele eller derover.« § 51. - - - 15. Efter § 51 indsættes i kapitel 12 :
»§ 51a.
De statslige told- og skattemyndigheder kan  

 give tilladelse til frivillig registrering for levering til afgiftspligtige  

 personer, af investeringsguld, som er fritaget for afgift efter § 13,  

 stk. 1, nr. 21, når virksomheden 1)	fremstiller investeringsguld eller omdanner guld af enhver art til  

 investeringsguld, jf. § 73a, eller 2)	sædvanligvis leverer guld til industrielt formål.
 Stk. 2. De statslige told- skattemyndigheder kan ligeledes  

 give tilladelse til at en formidler af investeringsguld bliver frivilligt  

 registrere for formidling af salg af investeringsguld, som er fritaget for  

 afgift efter § 13, stk. 1, nr. 21, i samme omfang som efter  

 stk. 1.
 Stk.3. En virksomhed, der har valgt at lade sig frivillig  

 registrere efter stk. 1 eller 2, kan for de enkelte leverancer  

 vælge at betale afgift af den pågældende levering af  

 investeringsguld.«.
§ 56. Registrerede virksomheder skal for hver afgiftsperiode  

 opgøre den udgående og den indgående afgift.
Forskellen  

 mellem den udgående og den indgående afgift er virksomhedens  

 afgiftstilsvar.
Afgiftstilsvaret afregnes efter reglerne i kapitel 15 og 16.  

 Hvis den indgående afgift for en afgiftsperiode overstiger den  

 udgående afgift for samme periode, får virksomheden forskellen  

 godtgjort efter reglerne i § 63.
 16. I § 56, stk. 1, 3 pkt., udgår: »og  

 16«.
Stk. 2-3. - - - § 63. - - - Stk. 2. - - - Stk. 3. Udbetaling sker kun, såfremt afgiftsangivelse  

 vedrørende tidligere afgiftsperioder er modtaget.
 17. I § 63, stk.3, indsættes som 2.pkt.: »Krav  

 på afgift og eventuelle renter for disse perioder modregnes ved  

 udbetalingen, selv om afgiftskravet ikke er forfaldent.«.
§ 73. - - - 18. Efter § 73 indsættes i kapitel  

 18:
»§ 73a.
Ved investeringsguld efter denne lov  

 forstås:
 1)	Guld i form af en barre eller plade med en vægt, som  

 accepteres af guldmarkederne, med en lødighed på mindst 995  

 tusindedele, uanset om guldet er repræsenteret ved værdipapirer.  

 Barrer eller plader med en vægt på 1 g eller derunder er ikke  

 omfattet af ordningen for investeringsguld.
 2)	Guldmønter, der er af en lødighed på mindst 900  

 tusindedele, er præget efter år 1800 og er eller har været  

 lovligt betalingsmiddel i oprindelseslandet, og som sædvanligvis  

 sælges til en pris, der ikke overstiger den normale markedsværdi  

 af møntens guldindhold med mere end 80 pct.
 Stk. 2. Guldmønter, som er omfattet af den liste, som  

 Europa-Kommissionen offentliggør i EF-Tidende afdeling C, anses for at  

 opfylde de kriterier, som er angivet i stk. 1 i hele det år, som  

 den offentliggjorde liste vedrører, uanset at mønten må  

 anses at være omsat på grund af den numismatiske  

 værdi.
 Stk. 3. Skatteministeren kan fastsætte nærmere  

 regler for regnskabsføring, herunder regler om identitetskontrol  

 vedrørende investeringsguld.«.
 § 81.
 2)	overtræder § 8, stk. 1, 4. pkt., § 23, stk. 4, 2. pkt., § 30,  

 stk. 2, § 38, stk. 3, 3. pkt., § 43, stk. 3, nr. 1, 4 eller 5, § 47, stk. 1,  

 1. pkt., stk. 2, 1. og 2. pkt. stk. 3, 1. pkt., eller stk. 5, 1., 4., og 5.  

 pkt., § 48, 1. pkt., § 52, stk. 1, 1., 2. eller 4. pkt., stk. 2, 3, 5 eller  

 6, § 53, stk. 1, 1. pkt., eller stk. 2, 1. pkt. § 56, stk. 3, 2. pkt., eller  

 stk. 4, 2. pkt., § 62, stk. 12, § 65, stk. 2, 1. pkt., § 65, stk. 1, § 70,  

 stk. 2, § 72, stk. 3 eller 4, § 74, stk. 2 eller 4, § 75, stk. 1, 2, 3 eller  

 4, eller § 76, stk. 5, 2. pkt.
 19. I § 81, stk. 1, nr. 2 ændres »eller stk. 5, 1., 4.  

 og 5. pkt.,« til: »eller stk. 5, 1., 4., 5. og 6. pkt.,«.
 i   

  Loven indeholder bestemmelser, der gennemfører Rådets direktiv  

 98/80/EF af 12.oktober 1998 om tilføjelse til det fælles  

 merværdiafgiftsystem og om ændring af direktiv 77/388/EØF  

 - særlig ordning for investeringsguld, (EF-Tidende 1998, L 102/31) samt  

 Rådets direktiv 1999/59/EF af 17.juni 1999 om ændring af direktiv  

 77/388/EØF hvad angår mærværdiafgiftssystemet for  

 teletjenester, (EF-Tidende 1999, L162/63).
