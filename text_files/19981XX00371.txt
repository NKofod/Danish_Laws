Skriftlig fremsættelse (25. marts 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
Forslag til lov om afgift af tinglysning  

 og registrering af ejer- og panterettigheder m.v.
Forslag til lov om  

 ændring af lov om stempelafgift, retsafgiftsloven, skattestyrelsesloven  

 samt ophævelse af lov om afgift ved førstegangsoverdragelse af  

 visse ejerlejligheder. (Ophævelse af stempelafgift på  

 livsforsikringsdokumenter, forhøjelse af skadesforsikringsstempel mv.  

 samt konsekvensændringer som følge af lov om afgift af  

 tinglysning og registrering af ejer- og panterettigheder).
(Lovforslag nr.
L 208 og 209).
Baggrunden for forslagene er, at der er behov for en  

 ny afgiftslov, hvor reglerne er forenklede og tilpasset den teknologiske  

 udvikling.
Efter forslaget udløses afgiften nu ved tinglysning eller  

 registrering af ejerrettigheder og panterettigheder mv.
De væsentlige afgiftsområder er fortsat handel  

 med fast ejendom og optagelse af lån med pant i fast ejendom.
Som  

 reglerne er i dag, er afgiftssatsen 0,6 pct. af ejerskiftesummen på  

 ejerboliger og 1,2 pct. for andre ejendomme, medens satsen ved  

 pantsætning af fast ejendom og løsøre er 1,5 pct.
Dertil  

 kommer en fast afgift på 1.200 kr. ved tinglysningen.
Stempeludvalget  

 har i sin betænkning 1364/1998 foreslået en forhøjelse af  

 satsen af handel med boliger til 1 pct.
Regeringen fastholder den lave sats  

 for boliger, og da afgiften på lejekontrakter samtidig afskaffes,  

 sikres bevægeligheden på boligmarkedet.
Satsen på andre  

 ejendomme nedsættes tilsvarende til 0,6 pct.
Udvalget har til  

 gengæld foreslået at nedsætte satsen til 1 pct. for  

 pantebreve.
Regeringen mener, at det er et forkert signal, når  

 boligejere skal tilskyndes til at begrænse låntagningen i fast  

 ejendom og i stedet øge opsparingen.
Satsen på pantebreve  

 foreslås derfor uændret på 1,5 pct.
Den faste afgift  

 foreslås forhøjet til 1.400 kr.
Endelig sker der en justering af  

 satserne for pant i fly og skibe.
Efter forslaget om ændring af stempelloven  

 videreføres de gældende regler om stempelafgift på  

 forsikringer, dog således at livsforsikringer fritages for  

 stempelafgift og dermed ligestilles konkurrencemæssigt med andre former  

 for pensionsopsparinger.
Garanti- og kautionsforsikringer fritages for afgift  

 i konsekvens af, at stempelafgiften af andre garanti- og kautionsdokumenter  

 foreslås ophævet, og der samtidig sker en justering af satserne  

 for de fortsat stempelpligtige forsikringer.
Det er i overenstemmelse med  

 stempeludvalgets flertals anbefaling.
Efter forslaget om ændring af stempelloven  

 ophæves stempelafgiften helt  på låneområdet, hvor  

 det vil være umuligt at etablere en effektiv kontrol, primært som  

 følge af det grænseoverskridende lånemarked.
For danske pengeinstitutter vil  

 ophævelsen af afgiften på gældsbreve og låneaftaler  

 indebære en konkurrencemæssig ligestilling med udenlandske  

 långivere.
Det forventes, at en betydelig del af den långivning,  

 der hidtil er sket fra udenlandske filialer og datterselskaber til danske  

 kunder, fremover vil ske fra de danske dele af pengeinstitutterne.
Forslaget rummer væsentlige forenklinger.
Det  

 opnås bl.a ved at afskaffe en lang række af særregler,  

 eksemplevis adgangen til stempelfrit at inddrage nye ejendomme under pantet,  

 at stemple et pantebrev efter pantets værdi, selvom pantesummen er  

 større, og stempelfrit at udstede pantebreve til sikkerhed for en  

 kautionists tab ved kaution (kontrakaution). Provenumæssigt  

 afbalanceres dette bl. a. ved at afskaffe stempelafgiften på en  

 række dokumenter, eksempelvis entreprisekontrakter, lejekontrakter,  

 testamenter, foruden de allerede nævnte gældsbreve og  

 låneaftaler.
Det er der behov for, dels fordi provenuet ikke står  

 i et rimeligt forhold til administrationsomkostningerne, dels fordi der ikke  

 er egnede kontrolmuligheder.
Der fremsættes på Justitsministerens  

 område forslag om ændring af retsafgiftsloven.
Det  

 vedrører overførelse af tinglysningsafgiften til lovforslaget  

 om afgift af tinglysning og registrering.
Det vedrører endvidere en  

 forhøjelse fra 200 kr. til 300 kr. for notarens medvirken ved  

 attestation af underskrifter, herunder testamenter, protest af veksler og  

 checks, lodtrækninger og lignende.
Forhøjelsen af afgift  

 på notarialforretninger ventes at indbringe et merprovenu på  

 ca.10 mill. kr.
 Herudover foreslås en ændring i  

 skattestyrelsesloven vedrørende stedet for anlæg af retssager.  

 Endelig foreslås afgift ved førstegangsoverdragelse af visse  

 ejerlejligheder ophævet, idet loven afgiftsteknisk er forbundet med  

 stempelloven, og beskatning af avancen siden er sikret.
Den samlede omlægning skønnes ikke at  

 medføre nævneværdige administrative konsekvenser.
Efter  

 forslagene flyttes opgaven som afgiftsmyndighed fra statsamterne til de  

 statslige told- og skattemyndigheder.
Der opnås herved en administrativ  

 forenkling ved at lade lovgivningen og administrationen høre under  

 samme ministerområde fra starten.
Landsskatteretten bliver ny  

 klagemyndighed.
Der sker efter aftale med Indenrigsministeriet en  

 overførelse af 10 årsværk til skatteministeriet.
Der  

 påregnes engangsudgifter til edb-udvikling i Skatteministeriet på  

 1,5 mill kr. og 1 mill. kr. i Justitsministeriet.
Forslagene skal ses i provenumæssig  

 sammenhæng.
Samlet skønnes omlægningen i det store og hele  

 at indbringe samme provenu i 2000 område som stempelafgiften i 1999.  

 Heri indgår 300 mill. kr. fra den midlertidige forhøjelse af  

 stempelafgiften for tillægslån i ejerboliger frem til 1. december  

 1999. Efter et par år ventes et registreret merprovenu på ca. 550  

 mill. kr. årligt, hvoraf de ca. 325 mill. kr. erstatter bortfaldet af  

 den midlertidige stempelafgiftsforhøjelse og de resterende ca. 225  

 mill kr. er en forbedring af statsfinanserne.
 Forhøjelsen af afgift på notarialforretninger  

 ventes derudover at indbringe et merprovenu på justitsministeriets  

 område på ca. 10 mill. kr.
 Forslagene foreslås at træde i kraft fra den  

 1. januar 2000.
 I det jeg i øvrigt henviser til lovforslagenes  

 bemærkninger, skal jeg anbefale forslagene til en hurtig og velvillig  

 behandling i det høje ting.
