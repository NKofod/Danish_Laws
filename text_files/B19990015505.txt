 Bekendtgørelse om DANAK s priser  

 (gebyrer) for akkreditering m.v.
 I medfør af § 10, stk. 2 og 3, § 13 og § 16,  

 stk. 4, i lov om erhvervsfremme, jf. lovbekendtgørelse nr. 323 af  

 25. april 1996 som senest ændret ved lov nr. 1085 af 29. december 1997,  

 § 43, stk. 3, og § 45, stk. 1, i lov om kemiske stoffer  

 og produkter, jf. lovbekendtgørelse nr. 21 af 16. januar 1996,  

 § 49, stk. 3, i lov nr. 310 af 6. juni 1973 om levnedsmidler m.m.,  

 som ændret ved lov nr. 407 af 22. maj 1996, art. 11 i Rådets  

 forordning (EØF) nr. 1836/93 af 29. juni 1993 om industrivirksomheders  

 frivillige deltagelse i en fællesskabsordning for miljøstyring  

 og miljørevision, samt under henvisning til Erhvervsministeriets  

 bekendtgørelse nr. 99 af 16. februar 1998 og efter aftale med  

 miljøministeren og ministeren for fødevarer, landbrug og  

 fiskeri, fastsættes:
Kapitel 1 Afgrænsning og definitioner § 1. Herved bekendtgøres DANAK s priser  

 (gebyrer) for akkreditering og GLP-inspektion.
 Stk. 2. Priser og gebyrer for akkreditering fremgår  

 af bekendtgørelsens kap. 2-3.
 Stk. 3. Priser og gebyrer for GLP-inspektion  

 fremgår af bekendtgørelsens kap. 4.
 Stk. 4. Erlagt gebyr for ansøgning om akkreditering,  

 herunder ansøgning om fornyelse eller ændring af  

 akkrediteringen, tilbagebetales ikke ved afslag på  

 ansøgningen.
 Stk. 5. Registrerings- og øvrige gebyrer, erlagt af  

 laboratorier, der udfører analyser og forsøg i henhold til  

 GLP-principperne, tilbagebetales ikke ved sletning fra registeret.
 § 2. Bestemmelser om ansøgning og  

 vilkår for akkreditering, tilsyn, ændring og ophør m.v. er  

 fastsat i følgende bekendtgørelser:
 1)	Bekendtgørelse om akkreditering af virksomheder til  

 certificering af personer, produkter og systemer, samt til inspektion.
 2)	Bekendtgørelse om akkreditering af laboratorier til teknisk  

 prøvning m.v.
 3)	Bekendtgørelse om akkreditering til certificering af  

 miljøstyringssystemer og til miljøverifikation.
 Stk. 2. Bestemmelser om GLP-inspektion af laboratoriers  

 virksomhed er fastsat i bekendtgørelse om akkreditering af  

 laboratorier til teknisk prøvning m.v.
Kapitel 2 Akkreditering af virksomheder til certificering af  

 personer, produkter og systemer samt til inspektion og af virksomheder og  

 personer til certificering af miljøstyringssystemer og til  

 miljøverifikation § 3. Der beregnes et ansøgningsgebyr  

 på kr. 8.000,00 eksklusive moms pr. ansøgning om akkreditering,  

 jf. dog stk. 2. Ansøgningsgebyret dækker 1 år fra  

 ansøgningsdatoen.
Derefter betales årlige  

 ansøgningsgebyrer, indtil akkreditering er opnået eller  

 afslået.
 Stk. 2. I forbindelse med akkreditering til  

 certificering, hvori indgår markbesøg, udgør  

 ansøgningsgebyret kr. 10.000,00 eksklusive moms pr. akkreditering.
 Stk. 3. Gebyret opkræves, når virksomheden  

 ansøger om akkreditering, og dækker:
 1)	Et informationsmøde i DANAK forud for ansøgning om  

 akkreditering af en varighed på indtil 4 timer.
 2)	Udsendelse af informationsmateriale.
 3)	Administrativ oprettelse af sagen i DANAK.
 Stk. 4. For orienteringsbesøg i DANAK forud for  

 ansøgning om akkreditering af en varighed på mere end 4 timer  

 betales kr. 830,00/775,00 eksklusive moms pr. time pr. ledende  

 assessor/sagkyndig ud over 4 timer.
 Stk. 5. For orienteringsbesøg uden for DANAK betales  

 kr. 830,00/775,00 eksklusive moms pr. time pr. ledende assessor/sagkyndig for  

 den medgåede tid, herunder rejsetid.
 § 4. Der beregnes et årligt  

 administrationsgebyr på kr. 8.000,00 eksklusive moms pr. akkreditering,  

 jf. dog stk. 2, til dækning af DANAK's administration af givne  

 akkrediteringer, herunder kontakter med akkrediterede virksomheder af under  

 1/2 times varighed.
 Stk. 2. I forbindelse med akkreditering til  

 certificering, hvori indgår markbesøg, udgør det  

 årlige administrationsgebyr kr. 10.000,00 eksklusive moms pr.  

 akkreditering.
 Stk. 3. Gebyret opkræves hver januar måned for det  

 pågældende år.
Stk. 4. For nye akkrediteringer betales forholdsmæssigt  

 afhængigt af tidspunktet for deres udstedelse.
Tilsvarende  

 opkræves et forholdsmæssigt gebyr i akkrediteringens  

 udløbsår.
 Stk. 5. For akkrediterede virksomheder, der har akkreditering  

 til både produktcertificering og certificering af  

 kvalitetsstyringssystemer for samme produktområde, og hvor begge  

 certificeringer foretages af samme personale, udgør det årlige  

 administrationsgebyr for begge akkrediteringer i alt kr. 15.000,00 eksklusive  

 moms.
 Stk. 6. For akkrediterede virksomheder, der har akkreditering  

 til både miljøcertificering og miljøverifikation, og hvor  

 både certificering og verifikation foretages af samme personale,  

 udgør det årlige administrationsgebyr for begge akkrediteringer  

 i alt kr. 15.000,00 eksklusive moms.
 Stk. 7. Administrationsgebyret beregnes, uanset at en  

 akkreditering er stillet i bero eller er blevet suspenderet.
 § 5. For en ledende assessor betales kr. 830,00 og  

 for en særligt sagkyndig kr. 775,00 eksklusive moms pr. påbegyndt  

 time af mere end ½ times varighed.
 Stk. 2. Betaling opkræves såvel for behandling af  

 ansøgning om akkreditering, om fornyelse eller om ændring af  

 akkrediteringen, som for tilsynet med akkrediteringen, og dækker den  

 medgåede tid, herunder rejsetid.
Kapitel 3 Akkreditering af laboratorier til teknisk  

 prøvning m.v.
 § 6. Der beregnes et ansøgningsgebyr  

 på kr. 8.000,00 eksklusive moms pr. ansøgning om akkreditering.  

 Ansøgningsgebyret dækker 1 år fra ansøgningsdatoen.  

 Derefter betales årlige ansøgningsgebyrer, indtil akkreditering  

 er opnået eller afslået.
 Stk. 2. Gebyret opkræves, når laboratoriet  

 ansøger om akkreditering, og dækker:
 1)	Et informationsmøde i DANAK forud for ansøgning om  

 akkreditering af en varighed på indtil 4 timer.
 2)	Udsendelse af informationsmateriale.
 3)	Administrativ oprettelse af sagen i DANAK.
 Stk. 3. For orienteringsbesøg i DANAK forud for  

 ansøgning om akkreditering af en varighed på mere end 4 timer  

 betales kr. 830,00 eksklusive moms pr. time pr. ledende assessor og kr.  

 675,00 pr. time pr. teknisk assessor ud over 4 timer.
 Stk. 4. For orienteringsbesøg uden for DANAK betales  

 kr. 830,00 eksklusive moms pr. time pr. ledende assessor og kr. 675,00 pr.  

 time pr. teknisk assessor for den medgåede tid, herunder rejsetid.
 § 7. Der beregnes et årligt  

 administrationsgebyr pr. akkreditering eksklusive moms til dækning af  

 DANAK s administration af givne akkrediteringer, herunder kontakter med  

 akkrediterede laboratorier af under ½ times varighed, som  

 følger:
 1)	For 1 akkrediteringsområde betales kr. 8.000,00.
 2)	For 2 akkrediteringsområder betales kr. 13.500,00.
 3)	For 3 akkrediteringsområder betales kr. 18.000,00.
 4)	For mere end 3 akkrediteringsområder betales kr. 18.000,00 for  

 de tre første og kr. 4.500,00 for hvert af de  

 efterfølgende.
Stk. 2. Antallet af akkrediteringsområder  

 fastlægges ved akkrediteringen.
Gebyrreduktionen forudsætter, at  

 administrationen er mindre ved flere akkrediteringsområder på  

 grund af akkrediteringsområdernes ensartethed m.v.
 Stk. 3. Gebyret opkræves hver januar måned for det  

 pågældende år.
Stk. 4. For nye akkrediteringer betales forholdsmæssigt  

 afhængigt af tidspunktet for deres udstedelse.
Tilsvarende  

 opkræves et forholdsmæssigt gebyr i akkrediteringens  

 udløbsår.
 Stk. 5. Administrationsgebyret beregnes, uanset at en  

 akkreditering er stillet i bero eller er blevet suspenderet.
 § 8. For en ledende assessor betales kr. 830,00 og  

 for en teknisk assessor kr. 675,00 eksklusive moms pr. påbegyndt time  

 af mere end 1/2 times varighed.
 Stk. 2. Betaling opkræves såvel for behandling af  

 ansøgning om akkreditering, om fornyelse eller om ændring af  

 akkrediteringen, som for tilsynet med akkrediteringen, og dækker den  

 medgåede tid, herunder rejsetid.
Kapitel 4 GLP-inspektion § 9. Der beregnes et registreringsgebyr på  

 kr. 8.000,00 eksklusive moms pr. anmeldelse om registrering.
 Stk. 2. Gebyret opkræves, når laboratoriet  

 anmelder sig til registret, og dækker:
 1)	Et informationsmøde i DANAK med laboratoriet forud for  

 anmeldelse med en varighed på indtil 4 timer.
 2)	Udsendelse af informationsmateriale.
 3)	Administrativ oprettelse af sagen i DANAK.
 Stk. 3. For orienteringsbesøg i DANAK forud for  

 anmeldelse til registrering af en varighed på mere end 4 timer betales  

 kr. 830,00 eksklusive moms pr. time pr. ledende assessor og kr. 675,00 pr.  

 time pr. teknisk ekspert ud over 4 timer.
 Stk. 4. For orienteringsbesøg uden for DANAK beregnes  

 et gebyr på kr. 830,00 eksklusive moms pr. time pr. ledende assessor og  

 kr. 675,00 pr. time pr. teknisk ekspert for den medgåede tid, herunder  

 rejsetid.
§ 10. Der beregnes et årligt  

 administrationsgebyr pr.
GLP-registrering eksklusive moms som  

 følger:
 1)	For 1 GLP-ekspertiseområde betales kr. 8.000,00.
 2)	For 2 GLP-ekspertiseområder betales kr. 13.500,00.
 3)	For 3 GLP-ekspertiseområder betales kr. 18.000,00.
 4)	For mere end 3 GLP-ekspertiseområder betales kr. 18.000,00 for  

 de tre første og kr. 4.500,00 for hvert af de  

 efterfølgende.
Stk. 2. GLP-ekspertiseområder fastlægges ved  

 anmeldelsen til registrering.
Gebyrreduktionen forudsætter, at  

 administrationen er mindre ved flere ekspertiseområder på grund  

 af områdernes ensartethed m.v.
 Stk. 3. Gebyret opkræves hver januar måned for det  

 pågældende år.
Stk. 4. For nye anmeldelser betales forholdsmæssigt  

 afhængigt af tidspunktet for anmeldelsen.
Tilsvarende opkræves et  

 forholdsmæssigt gebyr ved afmeldelse fra registret.
§ 11. Det årlige administrationsgebyr  

 dækker omkostninger til ordningens faste aktiviteter,  

 herunder 1) administration af ordningen, blandt andet udgivelse af register over de  

 GLP-inspicerede laboratorier og andet informationsmateriale; og 2) kontakter med GLP-inspicerede laboratorier af under en halv times  

 varighed.
 § 12. For en ledende assessor/sagsbehandler  

 betales kr. 830,00 og for en teknisk ekspert kr. 675,00 eksklusive moms pr.  

 påbegyndt time af mere end ½ times varighed.
 Stk. 2. Betaling opkræves for anmeldelse til registret,  

 for inspektion samt for revision (efterkontrol) af forsøg,  

 udført på anmodning af de regulerende myndigheder, og  

 dækker den medgåede tid, herunder rejsetid.
Kapitel 5 Ikrafttrædelses- og overgangsbestemmelser § 13. Bekendtgørelsen træder i kraft  

 den 1. april 1999, jf. dog stk. 2.
 Stk. 2. Administrationsgebyrerne, jf. §§ 4, 7 og 10,  

 opkræves med virkning fra den 1. januar 1999.
 Stk. 3. Ved bekendtgørelsens ikrafttræden  

 ophæves bekendtgørelse nr. 663 af 18. august 1997 om gebyrer for  

 akkreditering m.v.
 § 14. DANAK's tekniske forskrifter om gebyrer forbliver, med  

 de fornødne ændringer, i kraft, indtil de akkrediteringer, der  

 er udstedt i medfør heraf, alle er ophørt ved udløb  

 eller er tilbagekaldt.
