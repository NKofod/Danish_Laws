 Udtalt, pligten efter den kommunale styrelseslovs § 8, stk. 4, til at  

 fremlægge udskrift af kommunalbestyrelsens beslutningsprotokol også omfatter  

 beslutninger i sager, som er behandlet for lukkede døre.
 Fremlæggelsespligten er alene begrænset af de regler om tavhedspligt,  

 der er fastlagt i lovgivningen.
Endvidere udtalt, at det er beslutningsprotokollens formål at afgive  

 dokumentation for trufne beslutningers indhold samt at angivne, hvilke  

 kommunalbestyrelsesmedlemmer der er ansvarlige for beslutningens vedtagelse.  

 Opfyldelse af dette formål forudsætter, at det er beslutningsprotokollen  

 fremgår, hvordan de enkelte medlemmer har stemt.
Hvis stemmefordelingen  

 svarer til en sædvanlige gruppedeling, er det dog ikke ud fra de nævnte  

 bevismæssige hensyn nødvendigt, at det er angivet, hvilke navngivne medlemmer  

 der har stemt imod eller undlagt at stemme.
I så fald er det tilstrækkeligt,  

 at der er angivet gruppebetegnelserne.
 Medlemmmernes stemmeafgivning vil således ikke kunne kræves  

 hemmeligholdt, og den vil tillige skulle fremgå af de fremlagte udskrifter af  

 beslutningsprotokollen.
Hans  J.  Wåhlin Grønhøjgårdsvej  189 2630  Tåstrup Ved skrivelse af 22. august 1986 har De foranlediget af en konkret sag  

 anmodet om Indenrigsministeriets stillingtagen til en række spørgsmål  

 vedrørende offentlighed om stemmeafgivningen ved kommunalbestyrelsens møder  

 for lukkede døre.
Som meddelt Dem ved skrivelse af 29. august 1986 har Indenrigsministeriet  

 anmodet Tilsynsrådet for Københavns Amt om en udtalelse i sagen.
Tilsynsrådet  

 har herefter ved skrivelse af 17. oktober 1986 bl.a. udtalt, at Tilsynsrådet  

 ikke har fundet at kunne tilsidesætte den i den konkrete sag af Høje-Tåstrup  

 Byråd trufne afgørelse, hvorefter der ikke kan gives oplysning om, hvorledes  

 det enkelte byrådsmedlem har stemt på et lukket byrådsmøde.
 Indenrigsministeriet skal i denne anledning udtale:
 I følge § 8, stk. 4, i lov om kommunernes styrelse skal en udskrift af  

 kommunalbestyrelsens beslutningsprotokol med de begrænsninger, der følger af  

 lovgivningens regler om tavhedspligt, så vidt muligt være fremlagt et eller  

 flere steder i kommunen.
Der er ikke i denne bestemmelse om fremlæggelse af udskrift af  

 beslutningsprotokollen skelnet mellem beslutninger, der er truffet i sager,  

 som er behandlet for henholdsvis åbne og lukkede døre.
Fremlæggelsespligten  

 er alene begrænset ved de regler om tavhedspligt, der er fastlagt i  

 lovgivningen.
Med denne begrænsning skal den fremlagte udskrift således også  

 omfatte beslutninger, der er truffet i møder afholdt for lukkede døre.
I henhold til styrelseslovens § 13, indføres kommunalbestyrelsens  

 beslutninger i beslutningsprotokollen, der efter hvert møde underskrives af  

 de medlemmer, der har deltaget i mødet.
Beslutningsprotokollens formål er at  

 afgive dokumentation for trufne beslutningers indhold samt at angive, hvilke  

 kommunalbestyrelsesmedlemmer, der er ansvarlige for beslutningens vedtagelse.  

 Opfyldelse af dette formål forudsætter, at det er beslutningsprotokollen  

 fremgår, hvordan de enkelte medlemmer har stemt.
Hvis stemmefordelingen  

 svarer til en sædvanlig gruppe fordeling, er det dog ikke ud fra de nævnte  

 bevismæssige hensyn nødvendigt, at det er angivet, hvilke navngivne medlemmer  

 der har stemt imod eller undladt at stemme.
I så fald er det tilstrækkeligt,  

 at der er angivet gruppebetegnelserne.
 Efter Indenrigsministeriets opfattelse vil medlemmernes stemmeafgivning  

 således ikke kunne kræves hemmeligholdt, og den vil tillige skulle fremgå af  

 de udskrifter af beslutningsprotokollen, der fremlægges i medfør af den  

 kommunale styrelseslovs § 8, stk. 4.
 P.M.V.
 E.B.
Emil le Marie Indenrigsministeriets afgørelser og udtalelser om kommunale forhold 1987  

 1.5.
