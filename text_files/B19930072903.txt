 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 2 i lov om udgivelsen af en Lovtidende og en  

 Ministerialtidende, jf. lovbekendtgørelse nr. 842 af 16. december 1991,  

 fastsættes:
 § 1.  Bilag 1 og 2 til bekendtgørelse om dokumentation  

 for kvalitet, sikkerhed og effekt af farmaceutiske specialiteter optages ikke  

 i Lovtidende.
 Stk. 2.  Bilag 1 indeholder direktiv 75/318/EØF, art. 2  

 i direktiv 89/341/EØF samt direktiv 91/507/EØF om normer og forskrifter  

 vedrørende analytiske, toksikologisk-farmakologiske og kliniske undersøgelser  

 af lægemidler.
 Stk. 3.  Bilag 2 indeholder direktiv 81/852/EØF og  

 direktiv 92/18/EØF om analytiske, toksiko-farmakologiske og kliniske normer  

 og forskrifter for afprøvning af veterinærmedicinske præparater.
 § 2.  Direktiverne er offentliggjort i EF-Tidende, og  

 Sundhedsstyrelsen indrykker i Statstidende meddelelser om ændringer i  

 bilagene, herunder om tidspunktet for ændringernes ikrafttræden.
 § 3.  Anordningen træder i kraft den 15. september  

 1993.
Givet på Marselisborg Slot, den 10.  

 september 1993 Under Vor Kongelige Hånd og Segl MARGRETHE R.
