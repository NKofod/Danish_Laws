FORUDSÆTNINGER Kendskab til »bogstavregning« (aritmetik), løsning af simple  

 ligninger og lidt elementær geometri.
 Der forventes intet forhåndskendskab til mængdelære.
 Studerende, der har afsluttet folkeskolen før den nuværende folkeskolelov  

 trådte i kraft (1977), vil kunne have udbytte af at læse en lærebog i  

 matematik for folkeskolens 9. klasse.
FORMÅL Faget skal give den studerende matematiske kundskaber, der kan være til  

 nytte i andre fællesfag og i dagligdagen i øvrigt.
Faget skal give den  

 studerende et indtryk af matematisk metode og tankegang.
INDHOLD Hovedvægten lægges på to emner:
 1) Funktioner . Herunder kurver og tabeller til beskrivelse af forskellige  

 former for variation og vækst.
 2) Statistik og sandsynlighedsregning . Herunder sortering og beskrivelse  

 af store talmaterialer, beregning af sandsynligheder og forskellige  

 anvendelser af stikprøver.
Der forekommer ikke meget af det, man traditionelt forbinder med  

 matematik, nemlig beviser.
Man skal fortrinsvis lære at bruge de begreber,  

 der behandles.
HVORDAN ARBEJDES SÅ MED FAGET ? Til sammenligning lidt om arbejdet på de sædvanlige hf-kurser: Der er  

 afsat 5 lektioner på skemaet pr. uge, og der afleveres hver uge et sæt  

 hjemmeopgaver, som en gennemsnitselev formodes at bruge op mod 4 timer på at  

 løse.
Arbejdet i timerne består for en stor del af gruppearbejde eller mere  

 individuelt præget arbejde, hvor kursisterne selv arbejder med problemerne.
For en selvstuderende er det vigtigt at gøre sig klart, at man ikke kan  

 lære matematik ved blot at læse i en bog.
Man må hele tiden have papir og  

 blyant ved hånden, således at man kan »regne med« på de problemer,  

 der behandles i teksten, og således at man kan regne de øvelseseksempler, der  

 normalt vil være mange af i teksten.
 I forbindelse med arbejdet med en matematisk tekst kan man have glæde af  

 jævnligt at stille sig selv spørgsmålene:
Hvilket problem behandles nu, og hvor er det formuleret? Hvor bearbejdes problemet, og hvor er en eventuel løsning formuleret? Hvilke dele af teksten er eksempler til belysning af problemet? LIDT OM LÆREBØGERNE Der findes nu (august 1982) følgende lærebøger på markedet:
Ahlmann Andersen & Smith: Fællesfaget i matematik hf. 1980. (Gad) Axelsen og Schrøder: Matematik 1 for hf fællesfag. 1980 (Gad) Crone & Vibjerg: Matematik 1 - et redskab i hverdagen. 1979.
(Crone & Vibjerg) Steen Bentzen: HF-matematik fællesfag. 1978 (Munksgaard) Jensen & Pedersen: Matematik-moduler, B,D,F,H,J og K. 1978.
Ole W.
Olsen: Matematik F. 1981 (Basis).
 Det kan anbefales af skaffe sig mindst een af disse bøger (evt. fra et  

 bibliotek) til gennemsyn inden det første møde med den faglige vejleder.
LIDT OM DET SKRIFTLIGE ARBEJDE Ud over arbejdet med selve teksten og de dertil knyttede eksempler er det  

 naturligvis vigtigt, at man regner mange opgaver.
Sådanne opgaver findes i de  

 fleste lærebøger.
Derudover kan henvises til »Vejledende eksempler på  

 eksamensopgaver i matematik til HF, fællesfag« - udgivet af direktoratet  

 for gymnasieskolerne og højere forberedelseseksamen, samt stillede  

 eksamensopgaver.
 En samling, der indeholder såvel vejledende eksempler på eksamensopgaver  

 som opgaver, der har været stillet til eksamen, er udgivet af  

 Matematiklærerforeningen i 1981.
Selv om man som selvstuderende ikke kan få rettet sine opgaver, er det  

 helt nødvendigt at regne et passende antal opgaver af ovennævnte art for at  

 opnå den fornødne rutine inden eksamen.
Det vil være en god ide at medbringe  

 nogle løsninger på opgaver til forelæggelse for den faglige vejleder ved det  

 andet møde med denne.
Dette vil være et godt udgangspunkt for en vejledning  

 i, hvor meget der kræves i formulering af skriftlige matematikopgaver.
EKSAMEN Der aflægges en skriftlig prøve (4 timer) og en mundtlig prøve (20  

 minutter efter 20 minutter forberedelsestid med alle sædvanlige  

 hjælpemidler). Der gives een karakter på grundlag af resultaterne i de to  

 prøver, der tæller lige.
Til begge prøver opgives fuldt pensum, som skal indberettes til  

 direktoratet for gymnasieskolerne og højere forberedelseseksamen i februar  

 måned.
Det kan meget stærkt anbefales, at den faglige vejleder tages med på  

 råd, i god tid før pensum skal indberettes til direktoratet.
