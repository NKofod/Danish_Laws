 Justitsministeriet meddeler herved dispensation for ovennævnte køretøjer  

 til erhvervsmæssig personbefordring, jfr. bekendtgørelse nr. 175 af 21. maj  

 1962 med senere ændringer, om motorkøretøjer der erhvervsmæssigt benyttes til  

 befordring af personer, for så vidt angår følgende punkter:
 1. Sædernes dybde.
 Sædernes dybde andrager ca. 370 mm, hvor bekendtgørelsen kræver mindst 400  

 mm.
 2. Passagerernes adgang til at benytte begge udgangsdøre i  

  passagerrummet.
 Der dispenseres fra dette krav, såfremt den frie gennemgangsåbning over  

 bagsædets ryglæn, når bagdøren er åben, har en højde af mindst 50 cm, eller  

 at køretøjet i passagerrummet forsynes med et taglem, der skal have en fri  

 gennemgangsåbning af mindst 50 x 70 cm, og som skal kunne åbnes inde fra på  

 simpel måde uden brug af værktøj.
Den normale udførelse fra fabrikken har over bagsædet en gennemgangsåbning  

 på ca. 35 cm.
Det kan tillades, at den krævede højde af gennemgangsåbningen  

 tilvejebringes ved, at enten det bageste sædes ryglæn gøres så meget lavere,  

 at gennemgangsåbningen bliver 50 cm, eller at ryglænet gøres nedklappeligt.
 P.M.V.
 E.B.
