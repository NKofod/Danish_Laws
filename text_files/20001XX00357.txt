Skriftlig fremsættelse (28. marts  

 2001) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
Forslag til lov om ændring af lov om Centre for  

 Videregående Uddannelse og andre selvejende institutioner for  

 videregående uddannelser m.v. (Amtskommunale tjenestemænd og  

 tjenestemænd ved Hovedstadens Sygehusfællesskab) (Lovforslag nr.
L 212).
 Lovforslaget knytter sig til den i folketingssamlingen  

 1999-2000 vedtagne lovgivning om Centre for Videregående Uddannelse  

 (CVU er) (lov nr. 482 af 31. maj 2000), som har til formål at skabe  

 rammer for stærkere og fagligt bredere uddannelsesinstitutioner,  

 særligt for mellemlange videregående uddannelser (MVU).
 Siden lovens vedtagelse har selvejende og statslige  

 videregående uddannelsesinstitutioner i hele landet samt andre  

 interessenter taget initiativer med henblik på dannelse af Centre for  

 Videregående Uddannelse (CVU er). Også den amtslige sektor, der  

 driver sygepleje- og radiografskolerne, har markeret en kraftig interesse i  

 at deltage i de regionale initiativer om etablering af CVU er.
Lovforslaget har til formål i videst muligt omfang  

 at sidestille amtskommunale/H:S tjenestemænd, når  

 amterne/Hovedstadens Sygehusfællesskab henlægger  

 uddannelsesaktiviteter til CVU er ved såkaldt driftsoverenskomst, og  

 statstjenestemænd, når statslige eller selvejende institutioner  

 indgår i et CVU (selvejende institution) ved sammenlægning eller  

 spaltning.
Lovforslaget har således til formål at skabe klar  

 lovhjemmel til, at amtskommunale/H:S tjenestemænd, som gør  

 tjeneste ved en sygepleje- eller radiografskole, har pligt til at lade sig  

 udlåne til at udføre tjeneste ved et CVU, hvis det  

 pågældende amt eller H:S indgår driftsoverenskomst med CVU  

 et om CVU ets varetagelse af sygeplejerske- og/eller radiografuddannelsen.
Lovforslaget fastsætter, at de  

 pågældende tjenestemænd bevarer deres status som  

 amtskommunale/H:S tjenestemænd under udførelse af tjeneste ved  

 CVU et.
Amtet/H:S er fortsat ansættelsesmyndighed for de udlånte  

 tjenestemænd.
Lovforslaget fastsætter endvidere, at selve  

 udlånet ikke udløser krav på ventepenge,  

 rådighedsløn eller pension, samt at tjenestemanden - i lighed  

 med statstjenestemænd - må underkaste sig de ændringer i  

 sine tjenesteforretningers omfang og beskaffenhed, som følger af  

 udlånet til CVU et.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
