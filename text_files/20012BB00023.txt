Fremsat den 14. december 2001 af  

 Naser Khader (RV), Marianne Jelved  

 (RV) og Jytte Andersen (S) Forslag til folketingsbeslutning om en flerårig aftale for de kunstneriske uddannelser under  

 Kulturministeriet Folketinget opfordrer regeringen til i indeværende  

 folketingsår at tage initiativ til en flerårig aftale for de kunstneriske  

 uddannelser under Kulturministeriet.
Bemærkninger til forslaget Uddannelsesrådene under Kulturministeriet har gennem  

 længere tid forberedt en samlet indsats for at styrke de kunstneriske  

 uddannelser.
Rådenes analyser viser, at niveauet på uddannelserne generelt er  

 højt.
Men flere forhold, f.eks. omstillingen til en stadig mere vidensbaseret  

 produktion og den øgede internationale konkurrence gør det imidlertid  

 nødvendigt at styrke de kunstneriske uddannelser.
 Desuden medfører de mindre ungdomsårgange, at det er  

 relevant at vurdere, hvorledes det mest hensigtsmæssigt kan sikres, at der  

 fortsat er kunstneriske uddannelser med et højt niveau i både undervisning og  

 forskning i hele Danmark.
Dette beslutningsforslag skal således ses som en opfølgning  

 på allerede gennemførte analyser og vurderinger.
På det grundlag finder  

 forslagsstillerne, at der er behov for:
1)  

 	  

 at styrke  

 kvaliteten både i undervisningen og forskningen inden for de kunstneriske  

 uddannelser, herunder at give bedre mulighed for merit og fleksibilitet,  

 bl.a.  

 for at gøre uddannelserne sammenlignelige med Undervisningsministeriets  

 uddannelser, 2)  

 	  

 at forbedre  

 mulighederne for videreuddannelse, 3)  

 	  

 at udvikle  

 uddannelserne, så de i større grad matcher den stigende efterspørgsel efter  

 kvalificerede kandidater fra kulturerhvervene, 4)  

 	  

 at øge  

 uddannelsernes internationale orientering, 5)  

 	  

 at sikre en  

 fordeling af kunstneriske uddannelser over hele landet, uden at det går ud  

 over  

 kvaliteten, 6)  

 	  

 at forbedre de  

 fysiske rammer for visse uddannelsesinstitutioner og 7)  

 	  

 at skabe økonomisk  

 ro omkring uddannelserne samt tilføre de nødvendige ekstra ressourcer for at  

 højne kvaliteten.
Ad punkt 1 En række af Kulturministeriets uddannelser har udviklet sig  

 fra at være håndværksbaserede/tekniske uddannelser til at blive mere teori-  

 og  

 forskningsbaserede uddannelser.
Denne proces er nødvendig, hvis uddannelserne  

 skal følge med samfunds- og erhvervsudviklingen.
Nogle uddannelser har imidlertid haft svært ved at  

 gennemføre de nødvendige ændringer.
Det skyldes bl.a. mangel på  

 forskningsmæssig tradition, utilstrækkelige lærerkræfter, manglende  

 aflønningsmuligheder for de nye lærertyper, for små undervisningsmiljøer,  

 manglende investeringer i IT m.v.
 En anden problemstilling knytter sig til, at kun få af de  

 kunstneriske uddannelser under Kulturministeriet følger  

 Undervisningsministeriets struktur for uddannelsesforløb på de videregående  

 uddannelser (3 år plus 2 år plus 2 år).
Uddannelsernes individuelle organisering formindsker  

 fleksibiliteten, mulighederne for meritoverførsel og samarbejde både på tværs  

 af Kulturministeriets egne uddannelser og andre uddannelser.
Samtidig  

 vanskeliggøres de kunstneriske uddannelsers samarbejde med udlandet, fordi de  

 danske uddannelser ikke har en indarbejdet »kendt« uddannelsesstruktur med  

 f.eks. bachelorgrad og ph.d.-grad.
 Kulturministeren opfordres derfor til:
  

 	  

 at forbedre  

 mulighederne for efteruddannelse for lærerne på uddannelsesinstitutionerne,   

 	  

 at overveje, hvilke  

 kunstneriske uddannelser der kan overgå til den samme struktur som de øvrige  

 videregående uddannelser,   

 	  

 at styrke forskningen  

 generelt på de kunstneriske uddannelser,   

 	  

 at forbedre  

 sammenhængen mellem uddannelses- og forskningsmiljøerne,   

 	  

 at oprette  

 professorater og ph.d.-uddannelser på designskolerne i samarbejde med  

 arkitektskolerne og andre forskningsbaserede videregående uddannelser,   

 	  

 at gennemføre  

 videreuddannelse på masterniveau på de relevante uddannelser, jf. punkt 2 og   

 	  

 at styrke det informationsteknologiske  

 niveau på de kunstneriske uddannelser.
Mange kunstneriske uddannelser  

 uddanner  

 til informations- og mediesamfundets erhverv, og da den teknologiske  

 udvikling  

 ofte går overraskende stærkt, er der brug for en kraftig styrkelse.
Samtidig  

 må  

 uddannelserne indarbejdes i den samlede IT-strategi for det danske samfund,  

 herunder videreførelsen af Det Elektroniske Forskningsbibliotek.
Ad punkt 2 Mulighederne for efteruddannelse inden for det kunstneriske  

 område er yderst begrænsede.
Det er beklageligt, da alene den teknologiske  

 udvikling gør det nødvendigt med livslang uddannelse, også inden for de  

 kunstneriske erhverv.
I maj 2000 vedtog Folketinget lov om erhvervsrettet  

 grunduddannelse og videregående uddannelse (videreuddannelsessystemet) for  

 voksne.
Loven giver hjemmel til, at også Kulturministeriet kan oprette  

 længerevarende videreuddannelsesforløb tilrettelagt som deltidsundervisning  

 for  

 voksne og med deltagerbetaling.
 Kulturministeren opfordres derfor til:
  

 	  

 at etablere  

 muligheder for efter- og videreuddannelse inden for alle kunstneriske  

 uddannelser og   

 	  

 at etablere  

 efteruddannelsesudvalg med repræsentanter for erhvervslivet på alle  

 kunstneriske uddannelser.
Ad punkt 3 Den kultur- og erhvervspolitiske redegørelse viste, at der  

 er et stort vækstpotentiale i kulturerhvervene.
Kvalificeret arbejdskraft  

 udgør  

 en væsentlig rammebetingelse for at udnytte vækstpotentialet.
Det kræver et tæt samspil mellem de kunstneriske  

 uddannelser og erhvervene, bl.a. gennem etablering af nye netværk mellem  

 kulturerhvervene  

 og de kunstneriske uddannelser.
Der er desuden behov for at etablere nye  

 uddannelseslinjer, som matcher erhvervslivets behov.
 Kulturministeren opfordres derfor til:
  

 	  

 at indføre  

 praktikordninger på alle de kunstneriske uddannelser,   

 	  

 at etablere et  

 rådgivende erhvervspanel på alle uddannelser,   

 	  

 at sikre  

 erhvervslivet repræsentation i Kulturministeriets uddannelsesråd,   

 	  

 at etablere en ny  

 ædelmetallinje inden for designskolerne (jf. uddannelsesrådets anbefaling),   

 	  

 at permanentgøre den  

 ny tv-linje på Filmskolen og   

 	  

 at fortsætte  

 udviklingen af en ny producentuddannelse inden for musik (jf. den kultur- og  

 erhvervspolitiske redegørelse).
Ad punkt 4 Mange af de kunstneriske uddannelser har allerede et stærkt  

 internationalt engagement.
Det er også nødvendigt, hvis kulturerhvervene og  

 dansk kultur i det hele taget skal kunne måle sig med/konkurrere med  

 udlandet.  

 Indsatsen for at internationalisere de kunstneriske uddannelser bør således  

 forstærkes.
 Kulturministeren opfordres derfor til:
  

 	  

 at gøre en ekstra  

 indsats for at tiltrække danske elever med anden etnisk baggrund,   

 	  

 at sikre, at flest  

 mulige elever får mulighed for et studie- og/eller praktikophold i udlandet,   

 	  

 at forbedre  

 mulighederne for anvendelsen af udenlandske gæstelærere,   

 	  

 at forbedre  

 mulighederne for, at underviserne på uddannelserne kan gennemføre  

 efteruddannelse i udlandet som led i en forstærket indsats for  

 efteruddannelse  

 og   

 	  

 at det nuværende  

 antal af internationale »masterclasses« på uddannelsesinstitutionerne   

 som  

 minimum  opretholdes.
Ad punkt 5 I lighed med de øvrige videregående uddannelser er der på  

 Kulturministeriets område også behov for at tage højde for de mindre  

 ungdomsårgange.
Uddannelsesmiljøerne er i fare for at blive for små på visse  

 skoler.
Der er derfor behov for en aktiv indsats med henblik på at sikre, at  

 der fortsat er kunstneriske uddannelser i alle egne af landet.
 Kulturministeren opfordres derfor til:
  

 	  

 generelt at  

 intensivere samarbejdet mellem uddannelserne.
Der er efter forslagsstillernes  

 opfattelse brug for øget specialisering og en mere restriktiv fordeling af  

 linjer mellem uddannelsesinstitutionerne, således at uddannelserne  

 dimensioneres i forhold til efterspørgslen efter arbejdskraft inden for de  

 enkelte specialer og behovet for bæredygtige uddannelsesmiljøer, og   

 	  

 at sørge for, at  

 Kulturministeriet i samarbejde med uddannelsesrådene og  

 uddannelsesinstitutionerne udvikler forskellige scenarier for, hvorledes de  

 overordnede målsætninger  fastholdelse af en passende geografisk  

 spredning af  

 uddannelserne og øget kvalitet i undervisningen og forskningen  kan  

 realiseres.
I første omgang er der behov for at drøfte, hvorledes fremtidens  

 musikkonservatorieuddannelser skal se ud.
Ad punkt 6 Flere af Kulturministeriets uddannelser har fået meget gode  

 fysiske rammer i de senere år.
For andre er der bedre rammer på vej.
Det  

 gælder  

 f.eks. musikkonservatoriet i Aalborg og Det Kongelige Musikkonservatorium i  

 København.
En række skoler har imidlertid stadig dårlige fysiske rammer, og  

 andre betaler dyre huslejer.
 Kulturministeren opfordres derfor til:
  

 	  

 at undersøge  

 muligheden for et nyt fælles byggeri for arkitektskolen i Århus og  

 musikkonservatoriet samme sted,   

 	  

 at undersøge  

 muligheden for en flytning af designskolen i København til et forhåbentlig  

 billigere og mere hensigtsmæssigt lejemål  evt. i samarbejde med andre  

 institutioner og   

 	  

 at undersøge  

 muligheden for bedre (og gerne billigere) fysiske rammer for  

 biblioteksskolerne.
Ad punkt 7 Med henblik på at skabe forudsætningen for at gennemføre en  

 række nødvendige omstillinger af uddannelserne under Kulturministeriet er det  

 nødvendigt gennem en flerårsaftale at give uddannelserne kendte og stabile  

 økonomiske rammer.
Samtidig er det nødvendigt at finde ekstra midler, bl.a.  

 til  

 at etablere en forskningsbaseret designuddannelse på højeste niveau samt at  

 finde midler til oprettelse af nye videreuddannelsespladser og  

 praktikpladser.  

 Ligeledes kræves der ekstra midler til forbedringer på IT-området.
 I relation til den samlede økonomi for uddannelserne bør  

 man vurdere, om det samlede optag er passende.
 Målsætningerne i aftalen må indfries gennem  

 resultatkontrakter mellem Kulturministeriet og uddannelsesinstitutionerne.
 Kulturministeren opfordres derfor til:
  

 	  

 at vurdere, om det  

 samlede optag på uddannelserne er passende,   

 	  

 at sikre økonomisk ro  

 omkring uddannelserne i en flerårig periode, f.eks. 4 år og   

 	  

 at finde de  

 nødvendige ekstra midler til en generel højnelse af undervisningens og  

 forskningens kvalitet.
Skriftlig fremsættelse Naser Khader  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en flerårig aftale for de kunstneriske uddannelser  

 under Kulturministeriet.
(Beslutningsforslag nr.
B 23).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
