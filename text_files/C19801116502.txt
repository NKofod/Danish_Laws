 Nærværende aftale indgås i medfør af § 21 i aftale af 2. maj 1977 mellem  

 finansministeren, statstjenestemændenes centralorganisation I og II,  

 akademikernes centralorganisation og lærernes centralorganisation om de for  

 statens tjenestemænd gældende arbejdstidsregler m.m.
 I det omfang, nærværende ikke ændrer aftalen af 2. maj 1977, er denne  

 uændret gældende.
 § 16,  stk. 5 ændres til:
 Mistede fridage godtgøres med kontant vederlag, såfremt de ikke efter stk.  

 1 er erstattet med frihed inden udløbet af den 3. kalendermåned efter den  

 aftalte normperiode.
 § 19,  stk. 2 ændres til:
 Erstatningsfritiden skal gives inden udløbet af den 3. kalendermåned efter  

 normperioden og med passende varsel, hvorved der i tilfælde, hvor fritiden  

 gives som hele dage, forstås et tidsrum af mindst 48 timer forud for det  

 tidspunkt, da sidste tjeneste før fridagen tiltrædes.
 § 19,  stk. 4 ændres til:
 For overarbejde, der inklusive det i stk. 1 nævnte tillæg giver grundlag  

 for ydelse af mere erstatningsfritid end svarende til 2 hele fridage for hver  

 fulde 4 ugers normperiode, ydes overarbejdspenge inden udløbet af den 3.  

 kalendermåned efter normperioden.
 § 19,  stk. 5 og 6 udgår, således at de i nævnte  

 bestemmelser fastsatte regler ikke finder anvendelse.
 I øvrigt er følgende aftalt:
1. Såfremt personalet måtte have tilgodehavende tid,  

 der er forfalden til betaling, jfr. ovenstående, kan dette blive stående til  

 afvikling med frihed på et senere tidspunkt.
Det forudsættes, at der på de  

 enkelte tjenestesteder indgås særskilt aftale om, hvornår friheden så kan  

 afvikles.
 2. En sådan aftale skal ikke være til hinder for, at  

 personalet får godskrevet procenttillæg ved inddragne fridage.
Aftalen omfatter ikke personale, der er udstationeret og udlånt til  

 arrestsektoren fra andre arbejdsområder indenfor kriminalforsorgen.
Aftalen  

 omfatter ikke personalet ved arresthusenes rejsehold.
Aftalen kan opsiges med 1 års varsel til udløb af et finansår.
Aftalen kan  

 tidligst opsiges med udløbet af finansåret 1980 til ophør pr. 31. december  

 1981.
 Aftalen skal ikke være til hinder for, at eventuelle fremtidige generelle  

 aftaler mellem finansministeriet og centralorganisationerne også kan gælde  

 arrestsektoren, hvis disse eventuelle aftaler betyder længere afviklingstid,  

 end nærværende aftale muliggør.
Ved aftalens eventuelle opsigelse skal den opsigende part i  

 overensstemmelse med hovedaftalen fremsætte forslag til ændring af aftalens  

 indhold.
Såfremt det kan sandsynliggøres, at aftalen ikke længere er  

 nødvendig i sin helhed for at udnytte personaletimerne fuldt ud, skal en  

 eventuel fremtidig aftale tilpasses herefter.
København, den 11/3 - 80 Jon Johnsen Direktoratet for kriminalforsorgen.
S.
Andersen Dansk fængselsforbund.
AFTALE I medfør af bemyndigelse fra finansministeriet, lønnings- og pensionsdepartementet af 25. januar 1980 samt  

 tilsvarende Aftalen er i øvrigt under henvisning til finansministeriets skrivelse af  

 25. januar 1980 indgået på de vilkår, der fremgår af hoslagte bilag 1, der  

 ligeledes er underskrevet af parterne, nemlig aftale mellem direktoratet for  

 kriminalforsorgen og Dansk fængselsforbund vedrørende afspadsering af overtid  

 i arresthusene (aftalen omfatter ikke Københavns fængsler og Færøerne).
 København, den 11. marts 1980.
Jon Johnsen Direktoratet for kriminalforsorgen.
S.
Andersen Dansk fængselsforbund.
