(Til alle amtsråd samt Københavns og  

 Frederiksbergs kommunalbestyrelser) I henhold til Kulturministeriets bekendtgørelse nr. 641 af 5.
oktober 1989 om undervisning og prøver inden for almen voksenuddannelse, § 24, stk. 1, fastsættes:
 § 1.  Formålet med uddannelsesvejledningen er at  

 sikre, at voksenuddannelsescentrets samlede tilbud udnyttes bedst muligt af  

 deltagerne både under uddannelsesforløbet og i forbindelse med senere  

 uddannelses- og erhvervsvalg.
 § 2.  Forstanderen udarbejder hvert halve år efter  

 samråd med uddannelsesvejlederne en vejledningsplan, der omfatter  

 tilrettelæggelsen af centrets samlede vejledningsindsats inden for almen  

 voksenuddannelse, herunder eventuel koordineret vejledning, jf. § 3.
 § 3.  Et centers uddannelsesvejledning kan i det  

 enkelte amt koordineres med vejledning på andre voksenuddannelsescentre,  

 andre voksenuddannelsesinstitutioner, den offentlige arbejdsformidling m.v.  

 Individuel vejledning ved optagelsen og under uddannelsesforløbet foregår dog  

 altid ved det center, hvor kursisten skal gennemføre uddannelsen.
 § 4.  Uddannelsesvejledningen omfatter forhold af  

 betydning ved optagelsen, under uddannelsesforløbet og ved overgang til anden  

 uddannelse og erhverv.
 Stk. 2.  Ved optagelsen tilbydes ansøgere individuel  

 vejledning om tilrettelæggelse af uddannelsesforløbet samt information om  

 uddannelsesmæssige muligheder og vilkår inden for almen voksenuddannelse.  

 Efter forstanderens nærmere bestemmelse foretager uddannelsesvejlederne  

 indstilling til centrets ledelse om optagelse og placering af ansøgere på  

 hold.
 Stk. 3.  Under uddannelsesforløbet tilbydes vejledning  

 om studiemæssige, økonomiske, sociale og personlige spørgsmål i tilknytning  

 til uddannelsessituation og erhvervsvalg.
 Stk. 4.  En del af vejledningen kan tilrettelægges som  

 kollektiv vejledning, jf. § 3.
 § 5.  Uddannelsesvejlederne varetager i henhold til  

 vejledningsplanen og efter forstanderens anvisninger følgende opgaver:
 § 6.  Ved hvert center udpeger forstanderen en eller  

 flere uddannelsesvejledere til at varetage uddannelsesvejledningen.
 Stk. 2.  Uddannelsesvejledere udpeges efter internt  

 opslag blandt de fastansatte lærere ved centret, normalt for 3 år ad gangen.
Stk. 3.  Forstanderen fastsætter normalt for et år ad  

 gangen for hver enkelt uddannelsesvejleder et antal timer til  

 uddannelsesvejledning.
Dette timetal må ikke udgøre mere end halvdelen og  

 ikke mindre end en fjerdedel af det pligtige timetal.
 § 7.  Til særlige vejledningsopgaver eller hvor  

 særlige forhold taler herfor, kan forstanderen i henhold til  

 vejledningsplanen udpege lærere til uddannelsesvejledningsopgaver for en  

 kortere periode, dog ikke over et år.
 Stk. 2.  Lærere med vejledningsopgaver efter stk. 1 er  

 ikke omfattet af bestemmelserne i § 6, stk. 2 og 3, men kan dog inden for et  

 kursusår højst tillægges et timetal svarende til en trediedel af det pligtige  

 årlige timetal.
 § 8.  Cirkulæret træder i kraft den 27. november 1990  

 og har virkning fra 1. januar 1991.
 Stk. 2.  Undervisningsministeriets cirkulære af 4.  

 november 1980 om studie- og erhvervsvejledning ved den prøveforberende  

 enkeltfagsundervisning m.v. for voksne til folkeskolens afsluttende prøver  

 ophæves med virkning fra 1. januar 1991.
Kulturministeriet, Direktoratet for Folkeoplysning, Frie Grundskoler  

 m.v., den 27. november 1990 P.D.V.
