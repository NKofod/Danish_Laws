(incl. supplement 1) BILAG:
I.
Energiatlas II.
Energiatlasskemaer I-V III.
Korrektion af data IV.
Standardværdier V.
Oplysninger om kollektive varmeforsyningsanlæg m.v.
VI.
Kort VII.
Definitioner FORORD Vejledning 1, Kortlægning, er udarbejdet efter forhandling med kommunale  

 organisationer, organisationer for selskaber, der leverer ledningsbunden  

 energi, samt en række ministerier.
 Samtidig er indarbejdet de erfaringer, som er indvundet ved kortlægningen  

 i 21 sydjyske kommuner, hvor kortlægningen med bistand fra samordningsgruppen  

 i Sydjylland er gennemført med udgangspunkt i et 2. udkast til vejledning.
1. INDLEDNING Lov om varmeforsyning Lov om varmeforsyning trådte i kraft den 1. september 1979. Loven pålægger  

 energiministeren i samarbejde med kommunalbestyrelser, amtsråd - i  

 hovedstadsområdet dog Hovedstadsrådet - at udføre en landsdækkende  

 varmeforsyningsplanlægning.
Kortlægning Som grundlag for denne planlægning skal den enkelte kommunalbestyrelse  

 foretage en kortlægning af de eksisterende og fremtidige forhold af betydning  

 for varmeforsyningen.
Denne kortlægning foretages bl.a. i samarbejde med  

 selskaber, der leverer ledningsbunden energi.
Forhandling Loven forudsætter, at energiministeren efter forhandling med de kommunale  

 organisationer samt organisationer for selskaber, der leverer ledningsbunden  

 energi, fastsætter regler for varmeforsyningsplanlægningens udførelse,  

 herunder for den tilgrundliggende kortlægning.
 Vejledning 1.
 Denne vejledning om kortlægning, der har været forhandlet med ovennævnte  

 myndigheder og organisationer, er den første i rækken af planlagte  

 vejledninger om planlægning af varmeforsyningen.
Vejledningen fokuserer især på tilvejebringelsen af et  

 planlægningsgrundlag for etablering af kollektiv varmeforsyning baseret på  

 naturgas og overskudsvarme.
I en senere fase i planlægningen, hvor forhold om  

 nyttiggørelsen af vedvarende energi, elvarme m.v. må forventes at spille en  

 større rolle, kan der vise sig behov for at supplere kortlægningen og dermed  

 vejledningen vedrørende disse forhold.
I vejledningens kapitel 2 »Varmeforsyningsloven og kortlægning«  

 gives en beskrivelse af indholdet i lov om varmeforsyning - herunder om  

 samspillet mellem myndighederne og sammenhængen mellem kortlægning og  

 varmeforsyningsplanlægning.
Endvidere gives en oversigt over kortlægningens  

 enkelte dele og dens resultat, det såkaldte energiatlas.
I kapitel 3 »Kortlægningens indhold« beskrives de enkelte led i  

 kortlægningen og indholdet i energiatlasset.
For kommuner som tidligere har  

 kortlagt varmeforsyningsforholdene kan kapitlet benyttes til at vurdere denne  

 kortlægning.
 Kapitel 4 »Kortlægningsmetoder« beskriver metoder til at  

 gennemføre den kortlægning, som indholdsmæssigt er beskrevet i kapitel 3.  

 Kommuner der i forvejen har tilvejebragt dele af kortlægningsoplysningerne  

 kan anvende de beskrevne metoder i forbindelse med et supplement til og/eller  

 en korrektion af allerede indsamlede data.
Bilagene I til VII giver en række mere detaljerede anvisninger på  

 opstilling af energiatlas, herunder hvilke standardværdier om  

 bygnings-opvarmningsbehov m.v., der anvendes.
Endvidere vises eksempler på de  

 energikort kommunen kan udarbejde samt forslag til brug af signaturer.  

 Endelig gives en oversigt med definitioner.
2. VARMEFORSYNINGSLOVEN OG KORTLÆGNING 2.1. Lov om varmeforsyning.
 2.1.1. Indledning.
Energimålsætningen Hovedmålsætningen for dansk energipolitik er som bekendt snarest muligt at  

 reducere energiforsyningens afhængighed af olietilførslerne samt at bremse  

 væksten i energiforbruget.
 Da rumopvarmningen lægger beslag på næsten halvdelen af landets  

 energitilførsler, og da størstedelen af rumopvarmningsbehovet idag dækkes af  

 olietilførsler, er en landsdækkende planlægning af varmeforsyningen et meget  

 vigtigt middel til opfyldelse af de energipolitiske mål.
 2.1.2. Lovens formål m.v.
Formål Lov om varmeforsyning, som trådte i kraft den 1. september 1979, skal  

 sikre, at der gennemføres en planlægning, som kan fremme en omlægning af  

 brændselsformerne fra olie til andre energikilder, og som kan fremme den mest  

 samfundsøkonomiske energianvendelse.
Planlægningen skal således medvirke til  

 at nyttiggøre bl.a. overskudsvarme fra kraftværker, affaldsforbrændingsanlæg  

 m.v. samt naturgas, geotermisk energi, halm, biogas, el, vind- og solenergi i  

 opvarmningssektoren.
Myndigheder Loven pålægger kommunalbestyrelser, amtsråd - i hovedstadsområdet dog  

 Hovedstadsrådet - og energiministeren ansvaret for gennemførelse af  

 varmeforsyningsplanlægningen.
I loven nævnes handelsministeren og ikke  

 energiministeren, men som følge af energiministeriets oprettelse er det nu  

 energiministeren som varetager de opgaver i lov om varmeforsyning, som  

 tidligere var tillagt handelsministeren.
Rammelov Loven har karakter af en rammelov med en række bemyndigelsesbestemmelser  

 for energiministeren til efter forhandling med berørte myndigheder og  

 organisationer at udarbejde de mere detaljerede regler.
Forhandling Disse forhandlinger er påbegyndt af tidsmæssige grunde tilstræbes det  

 først at tilvejebringe de regler for planlægningen, projektudarbejdelsen og  

 myndighedsbehandlingen der først bliver behov for.
2.1.3. Lovens planlægningssystem Varmeplandirektiv Energiministeren har ansvaret for den samlede varmeforsyningsplanlægning  

 og for, at planlægningen løbende tilpasses den overordnede energipolitik.
For  

 at sikre den overordnede planlægning kan ministeren fastlægge hvilke  

 forudsætninger, der skal lægges til grund for den regionale og kommunale  

 planlægning, hvilket sker i form af såkaldte varmeplandirektiver.
 Varmeplandirektiver kan eksempelvis generelt angive, hvilke mål der skal  

 tilstræbes opfyldt samt hvilke energiformer og opvarmningsmetoder, der skal  

 tillægges en prioriteret anvendelse.
Varmeplandirektiver kan endvidere, især i første fase af  

 varmeforsyningsplanlægningen, fastslå i hvilke geografiske områder, der skal  

 planlægges varmeforsyning baseret på naturgas eller overskudsvarme fra  

 kraftværker m.v.
Udstedelse af sådanne direktiver vil ske i nær tilknytning  

 til administrationen af lov om elforsyning og lov om naturgasforsyning.
Kortlægning Som grundlag for planlægningen er det kommunalbestyrelsens ansvar, at der  

 for hele kommunens område foretages en kortlægning af:
- de eksisterende opvarmningsmetoder - det eksisterende og fremtidige varmebehov - de fremtidige varmeforsyningsmuligheder - det beregnede brændselsforbrug til opvarmning.
 Kortlægningen foretages bl.a. i samarbejde med selskaber, der leverer  

 ledningsbunden energi.
Oplæg Ud fra kortlægningens resultater skal kommunalbestyrelserne derefter  

 udarbejde et oplæg til amtsrådet om tilrettelæggelsen af varmeforsyningen i  

 kommunen.
Oplægget kan indeholde:
- forslag til en inddeling af kommunens areal i energidistrikter, hvor  

 bestemte forsyningsformer bør foretrækkes - forslag til eksisterende forsyningsanlægs indpasning i planlægningen - overslag over de energimæssige virkninger samt over investeringsbehovet  

 forbundet med forslagets gennemførelse - vurdering af, hvorledes energihensyn kan tilgodeses i forbindelse med  

 placering af virksomheder og boligbebyggelser m.v.
Regional varmeforsyningsplan På grundlag af kortlægningen og de kommunale oplæg samt eventuelle  

 varmeplandirektiver udarbejder amtsrådet/Hovedstadsrådet - efter forhandling  

 med kommunalbestyrelser og selskaber, der leverer ledningsbunden energi - en  

 regional varmeforsyningsplan, der angiver rammerne for den mere detaljerede  

 varmeforsyningsplanlægning i kommunerne.
Indhold Den regionale varmeforsyningsplan skal bl.a. indeholde retningslinjer for:
- i hvilke områder nærmere angivne varmeforsyningsmetoder fremtidigt skal  

 tillægges en prioriteret anvendelse - den fremtidige lokalisering af kollektive varmeforsyningsanlæg, herunder  

 større rørledningsanlæg samt lokaliseringen af særligt varmeproducerende og  

 varmeforbrugende virksomheder.
 Planen skal endvidere angive:
- en prioriteret rækkefølge for udbygning og etablering af kollektive  

 varmeforsyningsanlæg og - om gennemførelse af planen forudsætter samarbejde mellem flere kommuner.
 Planen skal ledsages af oversigter, der belyser planens investeringsomfang  

 og beskæftigelses- og miljømæssige konsekvenser samt forholdet til anden  

 planlægning.
Energiministerens godkendelse Den regionale varmeforsyningsplan skal godkendes af energiministeren.
I  

 forbindelse med godkendelsen kan energiministeren foretage ændringer, dog  

 først efter at have forhandlet med de berørte amtslige og kommunale  

 myndigheder.
Kommunal varmeforsyningsplan Når en godkendt regional varmeforsyningsplan foreligger, har  

 kommunalbestyrelsen til opgave, efter forhandling med selskaber der leverer  

 ledningsbunden energi, at udarbejde en varmeforsyningsplan.
Det kan være  

 forudsat i den regionale varmeforsyningsplan, at udarbejdelsen skal ske i  

 samarbejde med andre kommuner.
Indhold Den kommunale varmeforsyningsplan skal bl.a. fastlægge hovedstrukturen og  

 de nærmere retningslinjer for varmeforsyningens tilrettelæggelse.
Planen skal  

 tillige indeholde en tidsfølge for etablering af nye og eventuel udbygning af  

 eksisterende kollektive varmeforsyningsanlæg samt en angivelse af, hvem der  

 forudsættes at tilvejebringe disse anlæg.
Den kommunale  

 varmeforsyningsplanlægning må koordineres med anden kommunal  

 sektorplanlægning samt med den økonomiske og fysiske planlægning i kommunen.
Endelig vedtagelse Den kommunale varmeforsyningsplan skal forelægges  

 amtsrådet/Hovedstadsrådet, som påser, at planen ikke strider mod den  

 regionale plan.
Først herefter kan kommunalbestyrelsen endeligt vedtage  

 varmeforsyningsplanen for kommunen.
2.1.4. Planlægning i overgangsfasen Delplaner Loven om varmeforsyning indeholder overgangsbestemmelser for  

 varmeforsyningsplanlægningen i perioden, indtil der foreligger godkendte  

 regionale varmeforsyningsplaner og endeligt vedtagne kommunale  

 varmeforsyningsplaner.
I denne periode kan energiministeren pålægge  

 kommunalbestyrelser og amtsråd/Hovedstadsrådet at udarbejde delplaner som  

 grundlag for udarbejdelse og gennemførelse af nærmere angivne  

 varmeforsyningsprojekter.
Varmeplandirektiver Delplanerne skal bl.a. medvirke til at sikre gennemførelsen af de mest  

 hastende naturgas- og kraftvarmeprojekter.
Forudsætningerne for delplanerne,  

 f.eks. at der skal planlægges for kraftvarme eller naturgas, kan angives i  

 varmeplandirektiver.
Indhold i delplaner Delplanerne skal indeholde de samme hovedelementer som de kommunale og  

 regionale varmeforsyningsplaner.
Men delplanerne adskiller sig fra disse  

 planer ved kun at omfatte de områder i en region eller kommune, som er af  

 betydning for de forsyningsformer, der planlægges for.
Der kan endvidere  

 blive tale om forskelle med hensyn til procedurerne for tilvejebringelse af  

 delplanerne.
Godkendelse Endelig skal delplanerne godkendes af energiministeren, der - efter  

 forhandling med de berørte myndigheder - kan foretage ændringer i disse.
2.1.5. Etablering af varmeforsyningsanlæg Kommunernes styringsmidler Det bliver kommunalbestyrelsernes opgave - i samarbejde med lokale og  

 regionale energiforsyningsselskaber - at sikre at delplanerne og de endelige  

 vedtagne kommunale varmeforsyningsplaner gennemføres.
Loven indeholder derfor  

 en række styringsmidler, som står til rådighed for kommunalbestyrelserne.
Kommunalbestyrelsen drager omsorg for, at der udarbejdes projekter for  

 kollektive varmeforsyningsanlæg, hvorunder en række energiforsyningsforhold  

 skal belyses.
Kommunalbestyrelsen får på denne baggrund mulighed for at give  

 et kollektivt varmeforsyningsanlæg pålæg om at indrette anlægget på en  

 bestemt måde eller at anvende bestemte energiformer i et nærmere fastsat  

 omfang.
Godkendelse Nyetablering eller større ændringer i eksisterende kollektive  

 varmeforsyningsanlæg skal som hovedregel godkendes af kommunalbestyrelsen.
Tilslutningspligt I forbindelse med godkendelsen af et projekt for et kollektivt  

 varmeforsyningsanlæg kan det bl.a. bestemmes, at ny og eksisterende  

 bebyggelse under nærmere angivne omstændigheder skal tilsluttes anlægget.
Det  

 skal ved godkendelsen sikres, at brugernes tilslutning til de kollektive  

 anlæg sker ud fra energimæssige hensyn og på rimelige økonomiske vilkår.
Anlægsbidrag Kommunalbestyrelsen kan pålægge de ejendomme, som kan kræves tilsluttet et  

 kollektivt varmeforsyningsanlæg, at betale bidrag til anlægget, når en  

 forsyning herfra bliver mulig.
Regler Bestemmelserne om tilslutningspligt og anlægsbidrag kan først anvendes,  

 når reglerne herfor er udarbejdet og når reglerne for den energimæssige og  

 økonomiske godkendelse er udarbejdet.
Forbud Loven giver endvidere kommunalbestyrelserne beføjelser til at forbyde  

 bestemte opvarmningssystemer i ny bebyggelse, indenfor et afgrænset  

 geografisk område, hvis varmeforsyningsplanlægningens gennemførelse  

 nødvendiggør det.
Ekspropriation Hvis det er af væsentlig betydning for etableringen af et godkendt  

 kollektivt varmeforsyningsprojekt, kan der eksproprieres til fordel for  

 anlægget.
Tilsyn Loven pålægger kommunalbestyrelserne ansvar for tilsyn med indretningen og  

 driften af de kollektive varmeforsyningsanlæg.
Gas- og varmeprisudvalg For fremtiden vil prisfastsættelsen på varmeleverancer ifølge loven skulle  

 undergives kontrol på samme måde, som elprisdannelsen hidtil har været det,  

 idet der etableres et Gas- og varmeprisudvalg, der kontrollerer priserne og  

 andre betingelser for leverancerne.
 Bestemmelserne (lovens kap. 6) trådte imidlertid ikke i kraft 1.9.79, men  

 vil senere blive sat i kraft ved en bekendtgørelse fra energiministeren.
 2.2. Lovens krav om kortlægning.
Paragraf 4 I § 4 i lov om varmeforsyning er det foreskrevet, at  

 »kommunalbestyrelsen skal foranledige en kortlægning af det eksisterende  

 varmebehov, de anvendte opvarmningsmetoder samt de energimængder, herunder  

 overskudsvarme, som anvendes eller vil kunne anvendes i varmeforsyningen, og  

 tilvejebringe et skøn over det fremtidige varmebehov og de fremtidige  

 varmeforsyningsmuligheder i kommunen.
Kortlægningen foretages bl.a. i  

 samarbejde med selskaber, der leverer ledningsbunden energi.  

 Kommunalbestyrelsen udarbejder herefter et oplæg til tilrettelæggelse af  

 kommunens varmeforsyning«.
Paragraf 11 Desuden er der i § 11 fastsat følgende: »Offentlige myndgheder,  

 producenter og leverandører af ledningsbunden energi samt varmeforbrugere  

 skal efter anmodning meddele handelsministeren, amtsrådene, Hovedstadsrådet  

 og kommunalbestyrelserne de oplysninger, der findes nødvendige for  

 varmeforsyningsplanlægningen«.
2.3. Formålet med kortlægningen Grundlag Kortlægningen må udformes så den kan benyttes som grundlag ved  

 udarbejdelse af varmeplandirektiver og så den kan udgøre en del af  

 planlægningsgrundlaget for kommunalbestyrelser og amtsråd.
På længere sigt  

 skal en ajourføring af kortlægningen endvidere muliggøre en vurdering af, i  

 hvilket omfang de iværksatte foranstaltninger på varmeforsyningsområdet fører  

 til de ønskede resultater.
2.4. Tilrettelæggelse af kortlægningen Ajourføring og samordning Kortlægningen må søges tilrettelagt, så den relativt enkelt kan  

 ajourføres.
Indsamlingen af data bør desuden samordnes med anden indsamling  

 af data, der kan have betydning for varmeforsyningsplanlægningen, f.eks.  

 indsamling af kommunale plandata i almindelighed.
Kortlægningen af det  

 eksisterende varmebehov kan i stor udstrækning baseres på grunddata fra  

 Bygnings- og boligregisteret (BBR).
Supplering Kortlægningen bør endvidere tilrettelægges således, at den kan suppleres  

 med oplysninger om varmeforsyningsforhold, som i en senere planlægningsfase  

 måtte blive aktuelle.
Det skal i denne sammenhæng bemærkes, at nærværende  

 vejledning især fokuserer på tilvejebringelsen af et planlægningsgrundlag for  

 etablering af kollektiv varmeforsyning baseret på naturgas og overskudsvarme.  

 I en senere fase i planlægningen, hvor forhold om nyttiggørelsen af  

 vedvarende energi, elvarme m.v. må forventes at spille en større rolle, kan  

 der vise sig behov for at supplere kortlægningen og derved vejledningen  

 vedrørende disse forhold.
Eksisterende forhold Ved påbegyndelsen af kortlægningen er det væsentligt, i videst muligt  

 omfang at drage nytte af allerede indsamlede data af betydning for  

 varmeforsyningsplanlægningen.
2.5. Kortlægning og energiatlas Kortlægningen består i tilvejebringelse af oplysninger om varmebehov,  

 varmeforsyning og brændselsforbrug i kommunen.
Såvel de nuværende som de  

 fremtidige forhold indgår i beskrivelsen af kortlægningens resultat, det  

 såkaldte energiatlas.
En oversigt over kortlægningens led og energiatlassets  

 indhold er vist på figur 2.1.
Nuværende forhold Kortlægningen af de nuværende forhold omkring varmebehov og -forsyning må  

 foretages med udgangspunkt i kommunens egne oplysninger om bygningsmassens  

 sammensætning og størrelse samt om bygningernes eksisterende opvarmningsform.  

 Dertil kommer indsamling af oplysninger fra forsyningsselskaber vedrørende  

 kollektive varmeforsyningsanlæg og fra fremstillingsvirksomheder, som leverer  

 eller evt. kan levere overskudsvarme til fjernvarme- eller blokvarmenet.
Fremtidige forhold Det fremtidige varmebehov beregnes ud fra antagelser om omfanget og arten  

 af kommende byggeri (bygningsprognoser), om isoleringsstandarden i dette  

 byggeri samt om den eksisterende bygningsmasses udvikling (sanering,  

 efterisolering m.v.). Eksisterende bygningers opvarmningsformer antages som  

 hovedregel at være uændrede igennem planperioden, mens alle kommende  

 bygninger beregningsmæssigt antages at blive opvarmede med oliefyr.
 Med de her skitserede forudsætninger beregnes kommunens  

 brændselsanvendelse i planperioden, herunder fordelingen på brændselsarter.
Energiatlasset indeholder således en samlet fremstilling af status og  

 udvikling af varmebehov, varmeforsyning og brændselsforbrug i kommunen.
Denne  

 beskrivelse udgør den såkaldte referenceplan for kommunen.
Referenceplanen Referenceplanen udgør det sammenligningsgrundlag, ud fra hvilket  

 konsekvenserne af de forskellige forsyningsalternativer i kommunens oplæg  

 vurderes.
Referenceplanen indeholder en samlet fremstilling af status og  

 udvikling af varmebehov og -forsyning og det heraf afledede brændselsforbrug  

 i kommunen.
Energidistrikter Som led i kortlægningen opdeles kommunen i såkaldte energidistrikter, der  

 er nærmere afgrænsede geografiske områder, hvortil de indsamlede oplysinger  

 henføres.
 Opdelingen af kommunen i energidistrikter må tilrettelægges således, at  

 det for hvert energidistrikt er muligt at gennemføre oversigtlige  

 konsekvensanalyser og planlægge den kommende varmeforsyning for distriktet  

 under eet.
 Et energidistrikt kan f.eks. afgrænses som:
- forsyningsområdet for et kollektivt varmeforsyningsanlæg - et større sammenhængende byområde - en bydel (evt. afgrænset efter bebyggelsesart) - et større samlet byudviklingsområde - områder med spredt bebyggelse (landdistrikter).
Energiatlas For hvert energidistrikt i kommunen indeholder energiatlasset oplysninger  

 om antal bygninger, etagearealer, nettovarmebehov og tilslutningsværdier,  

 fordelt på bygningsanvendelsesgrupper og opvarmningsformer.
Endvidere  

 indeholder energiatlasset på kommuneniveau en oversigt over det årlige  

 brændselsforbrug, fordelt efter brændselsart.
Energiatlasset indeholder  

 desuden oplysninger om kollektive forsyningsnet (forsynings-, tilslutnings-  

 og dækningsgrad, nettenes kapacitet, udstrækning, tilstand m.v.).
 2.6. Oversigt over kortlægningen.
Oversigtsfigur og resume På figur 2.1. er vist en oversigt over kortlægningens enkelte led, samt  

 disses sammenhæng med kortlægningens resultat, energiatlasset over kommunen  

 fremstilles i form af en række konkrete opgørelser, opstillet i tabeller,  

 suppleret med redegørelser for forskellige forhold omkring forsyningsanlæg,  

 f.eks. vurdering af anlæggenes tilstand, renoveringsbehov m.v.
Nedenfor gives  

 et resume af de enkelte elementer i kortlægningen og energiatlasset.
Mere  

 uddybende indholdsbeskrivelse findes i kapitel 3, og en gennemgang af metoder  

 til beregning m.v. findes i kapitel 4.
» Distrikter Kommunen opdeles i energidistrikter, jvf. ovenfor samt omtalen i kapitel 3  

 og 4.
Bygninger Bygningsstatus omfatter varmeforsyningsrelevante oplysinger om den  

 eksisterende bygningsmasses sammensætning og fordeling på bl.a.  

 bygningsanvendelsesgrupper og opvarmningsformer.
 Bygningsprognosen indeholder de samme typer oplysninger om det fremtidige  

 byggeri, som bygningsstatus om det eksisterende.
 Ved at kombinere bygningsstatus med -prognose dannes et bygningsatlas.
 Med udgangspunkt i bygningsatlasset og nogle specifikke nettovarmebehov  

 opstilles et varmeatlas.
Varmebehov Nettovarmebehov for bygninger er beregnede eller konstaterede årlige  

 varmebehov til rumopvarmning, herunder fremstilling af varmt brugsvand.
 Varmestatus udtrykker således nettovarmebehovet for den eksisterende  

 bygningsstatus beregnet ud fra oplysningerne i bygningsstatus, mens  

 varmeatlas udtrykker nettovarmebehovet for den nuværende og fremtidige  

 bygningsmasse, beregnet ud fra oplysningerne i bygningsatlas.
Procesenergiforbrug I næste led af kortlægningen af varmeforbrugssiden indsamles oplysninger  

 om storforbrugere af procesenergi.
Der kan herefter opstilles et  

 storforbrugeratlas, der på energidistriktsniveau redegør for placeringen af  

 storforbrugere og for deres energiforbrug.
Varmeforsyning En del af energiatlassets oplysninger omkring varmeforsyningsanlæg  

 fremkommer samtidig med etableringen af varmeatlasset, nemlig vedrørende  

 eksisterende bygningers opvarmningsform, idet bygningsmassen er opdelt  

 herefter.
De øvrige forsyningsoplysninger falder i 3 grupper, vedrørende  

 henholdsvis kollektive varmeforsyningsanlæg (såvel produktionsanlæg som net),  

 virksomheder med overskudsvarme, og referenceplanens supplerende antagelser  

 om udviklingen af varmeforsyningen.
Forsyningsatlas Forsyningsatlasset sammenfatter og strukturerer de forskellige oplysninger  

 om den nuværende og fremtidige varmeforsyning i referenceplanen.
Brændselsatlas På basis af oplysningerne om henholdsvis varmeforbrug og -forsyning  

 opstilles et brændselsatlas, i hvilket der redegøres for brændselsforbrugets  

 størrelse og sammensætning i planperioden, svarende til referenceplanens  

 forudsætninger.
Ved beregningerne af brændselsforbrugene for de enkelte  

 anlægskategorier anvendes gennemsnitsværdier for virkningsgraderne for  

 kedelanlæg og for forsyningsnet.
Kort Sidste del af kortlægningen består i udarbejdelse af kort der viser  

 distriktsinddelingen, kollektive varmeforsyningsnet og -anlæg,  

 nettovarmebehov samt varmetæthed i de enkelte distrikter.
 Desuden bør diverse forudsætninger m.v. for kortlægningen angives.
 Endelig vil det være hensigtsmæsigt, at kortlægningsmaterialet suppleres  

 med en oversigt over kortlægningens nøgletal og hovedkonklusioner.
3. KORTLÆGNINGENS INDHOLD 3.1. Indledning I dette kapitel gives en nærmere beskrivelse af de enkelte led i  

 kortlægningen og en tilsvarende omtale af energiatlasset.
I fremstillingen er  

 der lagt vægt på at skildre formålet med og indholdet af kortlægningens  

 elementer, snarere end at belyse de mere metode- og beregningsmæssige  

 forhold.
For kommuner, som allerede har indledt en varmeplanlægning, kan kapitlet  

 benyttes til at checke allerede indsamlede varmeplandata.
I det efterfølgende  

 kapitel 4 anvises nogle metoder til at tilvejebringe de oplysninger, som  

 tilsammen danner energiatlasset.
3.2. Distriktsinddelingen 3.2.1. Formål Energidistrikt For at skabe et oversigtligt grundlag for varmeforsyningsplanlægningen er  

 det hensigtsmæssigt at foretage en opdeling af kommunen i energidistrikter,  

 indenfor hvilken varmeforsyningen kan planlægges og konsekvensanalyseres  

 under eet.
Generelt vil energidistriktet således være den mindste  

 planlægningsenhed der konsekvensanalyseres.
Plansammenhæng Distriktsopdelingen må ske under hensyntagen til den plansammenhæng, hvori  

 kortlægningen skal indgå.
Ved den kortlægning, der skal danne grundlag for  

 den regionale og kommunale varmeforsyningsplanlægning som beskrevet i  

 varmeforsyningsloven kapitel 2, er det tilstrækkeligt at foretage en relativt  

 grov inddeling af kommunerne i energidistrikter.
Delplaner Skal kortlægningen danne grundlag for udarbejdelse af delplaner, må der  

 ved distriktsinddelingen tages hensyn til, at denne planlægning i stor  

 udstrækning vedrører etablering af kollektive varmeforsyningsanlæg baseret på  

 fjernvarme og naturgas.
Samtidig må der tages hensyn til, at delplanen skal danne grundlag for  

 gennemførelsen af hastende varmeforsyningsprojekter.
Hvis delplanen og det  

 tilsvarende varmeforsyningsprojekt udarbejdes parallelt, kan der være behov  

 for en underinddeling af energidistrikter i såkaldte projekteringsdistrikter.
Detaljeringsgrad Da formålene med kortlægningen således kan betinge varierende krav til den  

 geografiske detaljeringsgrad af distriktsinddelingen, er det væsentligt at  

 distriktsinddelingen foretages på en sådan måde, at den - efter behov -  

 relativt enkelt kan udbygges til en større geografisk detaljeringsgrad.  

 Dertil kommer, at der løbende vil kunne opstå behov for at ændre grænserne  

 mellem allerede etablerede distrikter.
Også dette forhold taler for, at både  

 kortlægningen og energiatlasset tilrettelægges således, at  

 distriktsopdelingen kan forandres, hvorefter en fornyet beregning af  

 energiatlasset kan finde sted.
Revisioner Det skal i øvrigt bemærkes, at selve resultaterne af kortlægningen som led  

 i varmeforsyningsplanlægningen og - mere generelt - af  

 arealanvendelsesplanlægningen i kommuner og amter kan give anledning til  

 revisioner i de foretagne distriktsopdelinger.
 3.2.2. Generelle retningslinier ved distriktsinddeling.
Kollektive forsyningsanlæg Nedenfor anføres nogle generelle retningslinier for opdeling af kommunens  

 område i distriktet, hvor der bl.a. er taget hensyn til, at den nærmest  

 forestående planlægning især vedrører nyttiggørelse af overskudsvarme og  

 naturgas og dermed etablering af kollektive forsyningsanlæg.
 Ud fra økonomiske og energimæssige hensyn må der, ved etableringen af  

 kollektive varmeforsyningsanlæg i et givet område, stilles en række krav til  

 bebyggelsestætheden og varmebehovstætheden (dvs. nettovarmebehov pr. år pr.  

 arealenhed). Tilsvarende vil tilslutningsgraden til og dækningsgraden af  

 allerede etablerede kollektive varmeforsyningsanlæg i området indgå i  

 vurderingen af dettes egnethed for kollektiv varmeforsyning.
 Et energidistrikt kan f.eks. afgrænses som:
- forsyningsområdet for et kollektivt varmeforsyningsanlæg - et større sammenhængende byområde - en bydel (evt. afgrænset efter bebyggelsesart) - et større samlet byudviklingsområde - områder med spredt bebyggelse (landdistrikter).
Ved en underopdeling af energidistriktet kan der dannes distrikter  

 (projekteringsdistrikter), der afgrænses som f.eks. en bydel med en bestemt  

 bebyggelsestype, et vejafsnit eller en karree, eller et område med specielt  

 forbrugsmønster, 3.2.3. Arealopmåling Energidistrikterne indtegnes på kort f.eks. i målestoksforholdet 1:25.000  

 eller 1:10.000 (jfr. bilag VI, samt korteksemplerne bagest i vejledningen),  

 og nettoarealerne af de enkelte distrikter opmåles og beregnes ved f.eks.  

 planimetering eller ved trekantberegning.
Et distrikts nettoareal omfatter foruden grundarealer også veje og grønne  

 områder, som medgår ved beregning af områdets bebyggelsesgrad, dvs.  

 fællesarealer i tilknytning til boligbebyggelser.
Arealerne af skove, parker,  

 søer og andre større sammenhængende områder uden varmeforsyning medregnes  

 derimod ikke ved bestemmelse af distrikternes nettoarealer.
 Disse nettoarealstørrelser skal danne grundlag for  

 varmetæthedsberegninger.
3.3. Bygninger 3.3.1. Bygningsoplysninger Status, prognose og atlas Oplysningerne om bygningsmassen samles i en bygningsstatus, der er en  

 beskrivelse af de eksisterende bygninger, og en bygningsprognose, der rummer  

 en redegørelse for det fremtidige byggeri.
Tilsammen udgør bygningsstatus og  

 bygningsprognose det såkaldte bygningsatlas.
Oplysningerne i bygningsatlas er  

 distriktsopdelt.
Bygningsoplysninger Selve bygningsmassen beskrives kvantitativt, f.eks. ved angivelse af  

 følgende oplysinger, summeret for bygningerne inden for hvert distrikt:
- Bygningsantal - Antal lejligheder - Bygningsareal (100 m2) (dette kan eventuelt opdeles i boligareal og  

 erhvervsareal).
 Disse oplysninger anføres i givet fald for hver optrædende kombination af  

 de tre ovenfor nævnte karakteristika, og angives pr. 31.12. i det år, der  

 afslutter en given opgørelsesperiode.
Bygningsmassens opdeling Bygningsmassen opdeles efter følgende tre karakteristika:
- Bygningsanvendelse - Opførelsesperiode - Eksisterende opvarmningsform.
Disse opdelingskarakteristika giver hver på deres måde anledning til en  

 beskrivelse af bygningsbestanden, som indgår i grundlaget for andre  

 varmeplanrelevante vurderinger.
Nedenfor gives en kort omtale af de tre  

 opdelingskarakteristika, herunder nogle eksempler på opdelinger.
Visse  

 metodemæssige spørgsmål omkring beskrivelsen af bygningsmassen og dennes  

 opdeling findes uddybet i kapitel 4, afsnit 3.
Bygningsanvendelse Opdelingen af bygningsbestanden efter bygningsanvendelse bør sigte på  

 etableringen af et vist antal grupper af bygningsanvendelseskategorier,  

 svarende til bygninger med relativt forskellige nettovarmebehov pr. år pr.  

 m2. Opdelingen bør være forholdsvis detaljeret, men på den anden side bør  

 antallet af grupper ikke være så stort, at datakrav og -mængder vokser til et  

 urimeligt niveau.
En opdeling kunne være:
a.
Lave boliger b.
Etageboliger c.
Kontor, handel m.v.
d.
Fremstillingsvirksomheder e.
Døgninstitutioner, hospitaler f.
Sommerhuse.
Opførelsesperiode Den eksisterende bygningsmasses opdeling efter opførelsesperiode bør  

 tilrettelægges med henblik på, at den så vidt muligt afspejler en sammenhæng  

 mellem en bygningsgruppes alder og dens gennemsnitlige specifikke  

 nettovarmebehov (isoleringstilstand m.v.). For eksempel kan følgende relativt  

 grove opdeling benyttes:
Periode 1: Bygninger opført før 1979 Periode 2: Bygninger opført i 1979.
 Fremtidigt byggeri kan henføres til fireårsperioder, hvilket giver  

 mulighed for indpasning af beskrivelsen i forhold til anden planlægning.  

 Følgende periodeinddeling foreslås:
Periode 3: 1980-83 Periode 4: 1984-87 Periode 5: 1988-91.
Eksisterende opvarmningsform Beskrivelsen af de eksisterende opvarmningsformer (dvs. kombinationer af  

 varmeinstallation og arten af opvarmningsmiddel; brændsel/tilført energi) for  

 bygningerne i det enkelte distrikt bør tilrettelægges med henblik på at  

 etablere det bedst mulige grundlag for en vurdering af omfanget og  

 sammensætningen af det eksisterende varmeforsyningssystem.
Det vil således  

 være hensigtsmæssigt, at der kan skelnes mellem blandt andet bygninger med  

 kollektiv varmeforsyning og bygninger med individuel varmeforsyning.
Følgende  

 opdeling af bygningsbestanden efter opvarmningsform kan foreslås:
Kollektiv forsyning (3)Gasopvarmning (ledningsbunden gas) a.
Gasfyret centralvarme b.
Gasovne,  

 gasradiatorer Individuel forsyning Andet 3.3.2. Bygningsstatus I bygningsstatus samles som nævnt de oplysninger, der for hvert distrikt  

 knytter sig til en beskrivelse af den bygningsmasse, der er opført før  

 1.1.1980.
3.3.3. Bygningsprognose Den bygningsprognose for kommunen, der skal indgå i bygningsatlasset,  

 afstemmes med de prognoser for nybyggeri, som lægges til grund ved region- og  

 kommuneplanlægningen.
De forventede nybygninger vil som hovedregel skulle  

 opgøres i bygningsatlas under rubrikken »Opvarmningsform ej  

 fastlagt«.
Specielt for boliger skal prognoserne, der omhandler antal  

 boligenheder, suppleres med vurderinger af fordelingen af det forventede  

 antal boligenheder på lave boliger (enfamiliehuse) og etageboliger  

 (lejligheder), samt af det gennemsnitlige (etage)areal af disse boligtyper.
 Også den eksisterende bygningsmasse kan imidlertid undergå forandringer i  

 løbet af planperioden (eksempelvis ved sanering, byfornyelse m.v.). Disse  

 forhold må også indgå i beskrivelsen af den fremtidige bygningsmasse, om  

 muligt på distriktsniveau.
3.3.4. Bygningsatlas Bygningsatlasset består af en sammenkædning af statusbeskrivelsen af  

 bygningsmassen, med redegørelser for disse bygningers udvikling og for  

 nybyggeriet i planperioden.
Som følge af, at bygningsmassen bl.a. er opdelt  

 efter opvarmningsform, vil bygningsatlasset indeholde en del oplysninger om  

 varmeforsyningsforholdene i de enkelte distrikter.
3.4. Varmebehov 3.4.1. Varmebehovsoplysninger Oplysningerne om tilslutningsværdi og nettovarmebehov for den  

 bygningsmasse, der er beskrevet gennem bygningsatlasset, er struktureret helt  

 analogt til dette.
Tilslutningsværdier (målt i kW) og nettovarmebehov (målt i  

 GJ pr. år) fremkommer ved multiplikation af de opgivne etagearealer med  

 standardværdier for henholdsvis specifikke tilslutningsværdier og  

 nettovarmebehov.
Energistyrelsens standardværdier, der er opgjort for  

 kombinationer af anvendelsesgrupper og opførelsesperioder, er vist i bilag  

 IV.
Vedrørende anvendelsen af disse standardværdier og beregningerne i  

 øvrigt, henvises til kapitel 4.
3.4.2. Nuværende varmebehov Beregningen af det nuværende nettovarmebehov, varmestatus, sker på  

 grundlag af oplysningerne i bygningsstatus.
Varmestatus giver en  

 distriktsfordelt opgørelse over bygningsmassens beregnede nettovarmebehov.  

 Specielt ved beregninger af varmebehovet for eksisterende bygninger vil der  

 kunne opstå behov for afstemning af beregnede værdier med erfaringsbaserede  

 tal, der f.eks. kan være oplyst fra forsyningsselskaber eller tilsvarende.  

 Herom henvises til kapitel 4, afsnit 4.
3.4.3. Fremtidigt varmebehov Varmebehovet for det kommende byggeri udregnes på basis af  

 bygningsatlassets oplysninger om dettes etageareal.
Også for boligernes  

 vedkommende indeholder bygningsatlasset de oplysninger om etagearealet, der  

 danner udgangspunkt for varmebehovsberegningerne.
Udviklingen af varmebehovet for eksisterende bygninger udgør et særligt  

 problem.
Dels ændres denne del af bygningsmassen som følge af saneringer og  

 nedrivninger.
Dels er der betydelige muligheder for, at det fremtidige  

 nettovarmebehov pr. arealenhed i denne del af bygningsmassen vil blive  

 reduceret i forbindelse med såvel egentlig efterisolering som byfornyelses-  

 og generelle bygningsrenoveringsaktiviteter.
Som grundantagelse i  

 referenceplanen (se afsnit 3.7) indregnes ingen efterisolering ved beregning  

 af det fremtidige nettovarmebehov i eksisterende bygninger.
Dette udelukker  

 naturligvis ikke, at der gennemføres konsekvensanalyser af forskellige  

 varmeforsyningsplaner eller delplaner med udgangspunkt i antagelser om, at  

 der gennemføres efterisolering.
På denne måde kan spørgsmålet om varmebehovets udvikling håndteres i  

 sammenhæng med varmeforsyningsplanlægningen, idet efterisolering indføres som  

 en planparameter.
Hvis der bliver stillet krav om obligatorisk  

 efterisolering, må disse forhold ligeledes indarbejdes i referenceplanen.
3.4.4. Varmeatlas Varmeatlasset består af en sammenkædning af oplysningerne omkring det  

 nuværende og det fremtidige nettovarmebehov.
På grund af bygningsatlassets  

 struktur, som genfindes i opbygningen af varmeatlasset, indeholder dette en  

 oversigt over de eksisterende og de fremtidige opvarmningsformer svarende til  

 referenceplanen, nemlig for den del af bygningsmassen, som eksisterer i dag,  

 og ved de enkelte planperioders afslutningstidspunkt.
3.5. Procesenergiforbrug 3.5.1. Varme og procesenergi Temperaturniveauer I forbindelse med forbrug og forsyning af varme til rumopvarmning og varmt  

 vand anvendes temperaturer fra omkring 20 til 100 (150) grader Celsius.
Ved  

 procesenergi, hvorved forstås energi, som anvendes i industrielle  

 fremstillingsprocesser, skelnes mellem:
- højtemperaturprocesser (f.eks. smeltning og bearbejdning af metaller),  

 der foregår i temperaturområdet fra 100 til 200 grader Celsius og opad, og - lavtemperaturprocesser (f.eks. korntørring), der anvender  

 temperaturintervaller fra omkring 20 til 150 grader Celsius.
I forbindelse med kortlægningen af varmeforbrugs- og forsyningsmønsteret  

 er der endvidere behov for at indsamle oplysninger fra virksomheder med  

 procesenergiforbrug.
Dette skyldes:
- at visse typer af procesenergiforbrug til lavtemperaturprocesser kan  

 forsynes med fjernvarme, - at naturgassen i betydeligt omfang forventes afsat til procesformål, - at virksomheder med procesenergiforbrug kan have mulighed for at levere  

 overskudsvarme til kollektive net.
3.5.2. Procesenergioplysninger Lovgrundlaget I henhold til Lov om varmeforsyning skal ejere af procesenergianlæg give  

 oplysninger om overskudsvarme, som anvendes eller vil kunne anvendes i  

 varmeforsyningen, samt oplyse om virksomheden har særlige muligheder for at  

 udnytte overskudsvarme til procesformål.
Loven giver ikke hjemmel til at forlange oplyst, hvor store energimængder  

 der benyttes til andre formål end varmeforsyning.
Af hensyn til den generelle  

 energiplanlægning, hvis sigte er at mindske energiforsyningens afhængighed af  

 olie, vil det imidlertid være ønskeligt, om de i kommunen beliggende større  

 energiforbrugere oplyser, hvor store energimængder de benytter til  

 proceformål, om denne energi kan substitueres med anden energi, og hvilket  

 temperaturniveau der i så fald vil være påkrævet.
Det foreslås derfor, at  

 kommunen evt. ved en samtale med repræsentanter for procesenergianlæg og  

 energikonverteringsanlæg søger at fremskaffe oplysninger herom, som nærmere  

 beskrevet nedenfor.
 Det skal i denne forbindelse bemærkes, at Danmarks Statistik løbende  

 indsamler oplysninger om energiforhold for fremstillingsvirksomheder med  

 flere end 20 ansatte.
Spørgeskema Kommunens indsamling af oplysningerne kan mest hensigtsmæssigt finde sted  

 ved at udsende et spørgeskema til alle de relevante industrivirksomheder.
 De oplysninger, en industrivirksomhed i givet fald afgiver om  

 energiforholdene, vil som oftest have form af bruttoenergital.
 I kortlægningen skal der sammenstilles opgørelser over såvel opvarmnings-  

 som procesenergiforbrugets omfang og fordeling på brændsler.
 Sammenstillingen af disse oplysninger kan for industrivirksomhedernes  

 vedkommende foregå på to forskellige måder.
 Enten indhentes oplysninger om industrivirksomhedernes faktiske  

 bruttoenergiforbrug til såvel opvarmnings- som procesenergiformål, eller der  

 indsamles udelukkende procesenergiopgørelser.
 I det sidste tilfælde må opvarmningsbehovet - i lighed med den øvrige  

 bebyggelse - beregnes med udgangspunkt i etagearealopgørelser og forudsatte  

 enhedsbehov.
 Indhentes derimod oplysninger om det faktiske forbrug til opvarmning, skal  

 de tilhørende etagemeter ikke medtages i varmebehovsberegningerne.
Storforbrugeratlas Begrebet storforbrugere (af energi) omfatter større industrivirksmheder,  

 og også større servicevirksmheder (f.eks. vaskerier), men ikke  

 energikonverterende virksomheder (f.eks. kraftværker, fjernvarmeværker).  

 Oplysningerne om storforbrugere i kommunen kan henføres til kommunens  

 energidistrikter og indgår herved i et storforbrugeratlas.
3.6. Varmeforsyning Oplysninger om forsyningsforhold optræder i 3 forskellige sammenhænge:
- varmeatlas - storforbrugeratlas - forsyningsatlas.
 I de tre atlasser gives en beskrivelse af eksisterende, og fremtidige,  

 forsyningsforhold hos henholdsvis rumvarmeforbrugere, storforbrugere og  

 kollektive forsyningsanlæg.
3.6.1. Varmeatlas I varmeatlasset er det beregnede nettovarmebehov for den eksisterende og  

 for den fremtidige bygningsmasse opgjort for kombinationer af  

 opvarmningsformer, anvendelsesgrupper og opførelsesperioder.
Eksisterende  

 opvarmningsformer fremskrives i planperioderne, hvorimod nye bygninger som  

 hovedregel er opgjort som »opvarmningsform ej fastlagt«.
3.6.2. Storforbrugeratlas I storforbrugeratlasset sammenstilles oplysninger om virksomheder med  

 procesenergiforbrug.
Det faktiske brændselsforbrug og dets sammensætning  

 opgøres for proces- og evt. opvarmningsformål.
Endvidere beskrives de  

 pågældende anlægs mulighed for eller faktiske levering af overskudsvarme til  

 kollektive net.
3.6.3. Forsyningsatlas Inden for hvert distrikt eller evt. en flerhed af distrikter, der dækkes  

 af samme kollektive net, må der ske en sammenkædning af netoplysningerne  

 indsamlet fra forsyningsselskaberne med forbrugsoplysningerne fra varme- og  

 storforbrugeratlas.
Ideelt set knyttes således f.eks. hver fjernvarmeopvarmet  

 bygning og det tilhørende nettovarmebehov sammen med det fjernvarmenet,  

 hvorfra bygningen modtager sin varmeforsyning, og nettet knyttes sammen med  

 det eller de produktionsanlæg, der forsyner nettet.
For eksisterende bygninger kan denne sammenkædning principielt finde sted,  

 jvf. bilag I.
Fremtidige bygninger, som ifølge bindende kontrakt med en  

 fjernvarmecentral eller ifølge lokalplanbestemmelser vil blive  

 fjernvarmeforsynede, opføres under opvarmningsformen »fjernvarme«.  

 Øvrige fremtidige bygninger i varmeatlasset opføres under  

 »opvarmningsform ej fastlagt«.
 I forbindelse med sammenkædningen af forbrugs- og forsyningsoplysninger  

 for de kollektive forsyningssystemer kan der foretages en afstemning, hvorved  

 de beregnede forbrugsopgørelser sammenholdes med oplysninger om den faktiske  

 kollektive levering.
 Afstemningens formål er at sikre en overensstemmelse mellem de i  

 kortlægningen indgående oplysninger.
 Vurderingen kan give anledning til revurdering af de anvendte talværdier  

 for enhedsforbrug og netvirkningsgrader.
 Der indsamles endvidere oplysninger om virksomheder, der leverer eller kan  

 levere overskudsvarme til kollektive net.
 Er der rent faktisk tale om nuværende leverance til et givet  

 fjernvarmenet, skal dette net identificeres.
 I forsyningsatlas indgår endvidere oplysninger om brændselsforbrug og  

 -sammensætning i de kollektive forsyningsanlæg.
3.7. Referenceplanen 3.7.1. Formål Formålet med at opstille en referenceplan for varmeforsyningen i  

 planperioden er at skabe et udgangspunkt for vurdering af kommunale  

 varmeforsyningsplaner eller delplaner.
 Indholdet af sådanne vil være en belysning af den eller de omlægninger af  

 det samlede opvarmningssystem, som påtænkes gennemført.
Vurdering af planerne må blandt andet inddrage belysning af energimæssige  

 og økonomiske forhold.
Her benyttes referenceplanen som det ensartede  

 sammenligningsgrundlag, ud fra hvilket de beregnede plankonsekvenser  

 bedømmes.
 Referenceplanen repræsenterer ikke nødvendigvis den uregulerede udvikling,  

 dvs. den udvikling, der ville foregå af sig selv, hvis der ingen  

 varmeforsyningsplanlægning fandt sted.
3.7.2. Referenceplanens forudsætninger Af de forudsætninger, der ligger til grund for referenceplanen er de  

 væsentligste følgende:
 - Der tages udgangspunkt i de prognoser for det fremtidige bolig-,  

 erhvervs- og offentligt byggeri, der lægges til grund ved  

 regionplanlægningen.
 - I den bygningsmasse, som er opført til og med 1978 regnes med den  

 nuværende isoleringstilstand.
 - Bygninger opført i 1979 og derefter opfylder de krav til isolering, der  

 er fastsat i Bygningsreglementet 77.
- Som hovedregel regnes med, at eksisterende bygninger beholder de  

 eksisterende opvarmningsformer, mens fremtidige bygningers opvarmningsform  

 forudsættes at være oliebaseret centralvarme.
Undtagelser herfra kan  

 forekomme: Hvis der foreligger bindende kontrakter om kollektiv forsyning,  

 lokalplan eller lokalplanbestemmelser, vedtagne varmeforsyningsprojekter  

 eller lignende forhold, der bevirker, at eksisterende og fremtidige bygninger  

 kan henføres under kategorien kolletiv opvarmning.
3.8. Brændsel Beregning af brændselskonsekvenser Som nævnt i afsnit 3.6. foreligger der mulighed for at gennemføre  

 brændselsberegninger, når varmeatlasset, storforbrugeratlasset og  

 forsyningsatlasset er udarbejdet.
Yderligere forudsætninger består i  

 fastlæggelse af årsvirkningsgraderne for de forskellige husinstallationer  

 samt for kollektive forsyningsnet og produktionsanlæg.
I bilag IV angives en række standardværdier for årsvirkningsgrader.
Der er  

 tale om gennemsnitsværdier, som ikke nødvendigvis afspejler forholdene i  

 konkrete områder.
Som led i brændselsberegningerne kan der eventuelt  

 foretages følsomhedsvurderinger af de beregnede brændselsmæssige konsekvenser  

 af referenceplanen, herunder en vurdering af den relative betydning af  

 ændringer af de enkelte årsvirkningsgrader.
 Hvis der skønnes at være grundlag for at anvende andre talværdier end de i  

 bilaget anførte standardværdier, redegøres der herfor.
 Brændselsberegningen kan i en række tilfælde kun udføres for kommunen som  

 helhed, eller for flerheder af energidistrikter.
 Såfremt kommunen leverer varme til eller modtager varme fra andre  

 kommuner, må brændselsopgørelsen suppleres med opgørelser over levering af  

 ledningsbunden energi over kommunegrænsen (fjernvarme og gas).
I forbindelse med omregningen fra nettovarmebehov til brændselsopgørelser  

 kan det i visse tilfælde være muligt at foretage en sammenligning med det  

 faktiske brændselsforbrug.
En sådan sammenligning kan medføre, at  

 enhedsforbruget og/eller de forudsatte virkningsgrader må revurderes.
Brændselsatlas Når en sådan afstemning er gennemført og dermed alle de foreliggende  

 erfaringsbaserede oplysninger er indarbejdede i videst muligt omfang i  

 energiatlassets øvrige oplysninger, kan referenceplanens brændselsmæssige  

 konsekvenser sammenfattes i et brændselsatlas, hvorved resultaterne indgår i  

 det samlede energiatlas.
3.9. Kort Kort til brug i planlægningen Kortlægningens resultater skal danne grundlag for kommunalbestyrelsernes,  

 amtsrådenes og energiministerens planlægning samt for en række  

 forsyningsselskabers planlægning.
 For at lette denne planlægning bør der på kort indtegnes en række af  

 kortlægningens resultater.
 Da sådanne kort skal kunne sammenstilles og kunne anvendes af flere  

 myndigheder, vil det være hensgtsmæssigt, hvis kortene så vidt muligt  

 udarbejdes efter ensartede retningslinier.
 I bilag VI samt på kort bagest i vejledningen er der vist eksempler på,  

 hvilke af kortlægningens resultater der bør vises på kort.
 Samtidig er der vist forslag til en række standardsignaturer, der kan  

 benyttes ved afbildning af forholdene.
Kort 1:25.000 På kommunekort i målestoksforholdet 1:25.000 med gråt grundtryk er vist:
 - Distriktsinddelingen.
 - Eksisterende og vedtagne kollektive forsyningssystemer for henholdsvis  

 fjernvarme og gas.
- Varmebehovet i de enkelte energidistrikter fordelt på opvarmningsformer,  

 samt - Varmetæthederne i energidistrikter.
Kort 1:100.000 Derudover kan der være behov for, som forudsætning for det regionale  

 planlægningsarbejde, på oversigtskort i f.eks. målestoksforholdet 1:100.000  

 at anskueliggøre varmeforsyningsforhold for amtskommunen under eet.
Kort 1:10.000 Tilsvarende kan der være behov for at udarbejde mere detaljerede kort  

 f.eks. i målestoksforhold 1:10.000, i forbindelse med udarbejdelse af  

 projekter dækkende dele af et energidistrikt eller flere distrikter.
4. KORTLÆGNINGSMETODER Indledning.
 I dette kapitel beskrives nogle metoder til gennemførelse af den  

 kortlægning, som er beskrevet i kapitel 3.
 Kommuner, der i forvejen har tilvejebragt en del af  

 kortlægningsoplysningerne, kan anvende de beskrevne metoder i forbindelse med  

 et supplement til og/eller en korrektion af allerede indsamlede data.
Hovedvægten er lagt på en beskrivelse af indholdet af de metoder, der kan  

 anvendes i forbindelse med de enkelte faser af kortlægningen.
Der er derimod  

 ikke lagt så megen vægt på at beskrive, hvordan faserne gennemføres.
 Dette medfører, at de beskrevne metoder kan anvendes, uanset om  

 databehandlingen udføres manuelt eller maskinelt.
En del af faserne kan dog med fordel gennemføres ved brug af EDB.
Dette  

 gælder specielt fremskaffelse af varmeforsyningsrelevante data om  

 eksisterende bygninger, idet sådanne oplysninger er lagret i bygnings- og  

 boligregistret (BBR). Oplysninger i BBR kan danne grundlag for en  

 statusbeskrivelse af bygningsmassen (bygningsstatus) på distriktsniveau og på  

 kommuneniveau.
Vedrørende adgang til og benyttelse af oplysninger fra BBR  

 henvises iøvrigt til boligministeriets regler herom.
 I bilagene er der givet forslag til udformning af skemaer som kan benyttes  

 ved opstilling af energiatlasset.
 4.2. Distriktsinddeling.
 Formålet med distriktsinddelingen er beskrevet i kapitel 3.
 4.2.1. Forhold af betydning for distriktsinddelingen.
Anvendelse af BBR Her beskrives distriktsinddelingen, der tilrettelægges med henblik på at  

 kunne henføre varmeforsyningsrelevante data fra BBR til distrikterne samt med  

 henblik på, at eksisterende data kan suppleres med en række tillægsdata.  

 Endelig må tilrettelæggelsen sikre muligheden for, at der kan udføres  

 fornødne behandlinger af data således, at kortlægningsresultatet på  

 distriktsniveau kan tilfredsstille behovene i den efterfølgende  

 planlægningsfase.
Kortlægningens tilrettelæggelse Kortlægningens tilrettelæggelse vil afhænge af en række forhold som f.ex.:
- kortlægningens formål, - eksisterende distriktsinddeling for befolknings- og bebyggelsesprognoser  

 etc., - områder med ensartede varmeforbrugsmønstre, - eksisterende forsyningsforhold, - fremtidige forsyningsmuligheder, - eksisterende og fremtidige bebyggelsesforhold, - tidsfølge for fremtidige bebyggelsesforhold samt - de foreliggende og valgte muligheder for anvendelse af EDB i  

 kortlægningsfasen.
 Der kan ikke gives konkrete anvisninger, som tilgodeser samtlige disse  

 forhold, men derimod kan der anføres nogle generelle retningslinier om de  

 enkelte forholds indflydelse på distriktsinddelingen.
Eksisterende distriktsinddeling Da det eksisterende og det fremtidige nettovarmebehov er direkte afhængig  

 af bygningsmassens sammensætning, alder og beliggenhed etc., må foreliggende  

 bebyggelsesprognoser eller grundlagsdata for udarbejdelse af  

 bebyggelsesprognoser kunne henføres til distrikterne.
I visse tilfælde kan  

 det derfor være hensigtsmæssigt at lade en evt. eksisterende  

 distriktsinddeling for bebyggelsesprognoser danne udgangspunkt for  

 varmeforsyningsplanlægningens distriktsinddeling.
Ensartet varmeforbrugsmønster Dernæst vurderes bebyggelsens eksisterende og fremtidige sammensætning.  

 Det bør tilstræbes, at der ikke indenfor samme energidistrikt forekommer  

 større koncentrationer af bebyggelser med forskellig varmeforbrugsmønster.  

 Eksempelvis kan nævnes, at de såkaldte § 15-rammer angiver områder, indenfor  

 hvilke bebyggelsesmønstret og dermed varmeforbrugsmønstret typisk har en vis  

 ensartethed.
Antallet af § 15-områder kan dog være så stort, at disse områder  

 ikke altid kan vælges som selvstændige energidistrikter.
Eksisterende forsyningsforhold Eksisterende kollektive distributionsnet har også betydning for  

 distriktsinddelingen.
Der bør f.ex. ikke indenfor et energidistrikt findes  

 mere end eet fjernvarmenet. i modsat fald vanskeliggøres bl.a. beregning af  

 netvirkningsgrader, idet det ikke umiddelbart kan fastslås, hvilket net de  

 enkelte fjernvarmeforsynede bygninger skal henføres til.
Fremtidige forsyningsforhold Fremtidige forsyningsforhold kan i mange tilfælde være vanskelige at  

 overskue på det tidspunkt, hvor distriktsinddelingen foretages, f.ex. i de  

 tilfælde, hvor potentielle forsyningsmuligheder først fastlægges senere.
Tidsfølge for fremtidige bebyggelsesforhold Tidsfølge for udbygning af f.ex. nye boligområder påvirker i høj grad de  

 efterfølgende konsekvensberegninger.
Når et energidistrikt er mindste  

 planlægningsenhed, der indgår i disse beregninger, bør et vist hensyn til  

 tidsfølgen tages i betragtning i forbindelse med distriktsinddelingen.
 4.2.2. Udarbejdelse af distriktsinddelinger.
Anvendelse af EDB i kortlægningsfasen Som tidligere beskrevet baseres kortlægningen på anvendelse af  

 varmeforsyningsrelevante data fra BBR om eksisterende bygninger.
Disse  

 oplysninger kan fremskaffes fra Kommunedata ved hjælp af nogle til formålet  

 udviklede EDB-programmer.
De relevante BBR-data skal henføres til de valgte distrikter.
For at  

 muliggøre dette, indberettes distriktsinddelingen til CPR-vejregistret,  

 hvorefter BBR-dataene kan udskrives for de således indkodede distrikter.  

 Tilsvarende fremgangsmåde anvendes ved dannelse af f.ex. valg- og  

 skoledistrikter i kommunerne.
Indenrigsministeriet har meddelt, at CPR-vejregistrets statistikfelt (felt  

 nr. 21) med 4 positioner stilles til rådighed for varmeplanlægningsformål,  

 jfr.
CPR-meddelelse nr. 13/1979 fra Sekretariatet for Personregistrering.
De første 2 positioner anvendes til identifikation af energidistrikter,  

 medens de 2 sidste positioner i kombination med de 2 første identificerer  

 projekteringsdistrikter.
Der er således mulighed for at udskrive oplysninger  

 om eksisterende bygninger for:
- kommunen som helhed (kommunetotal), - energidistrikter samt - projekteringsdistrikter.
 Den videre bearbejdning af varmeforsyningsrelevante data, herunder  

 beregning af energiatlas, kan ligeledes med fordel udføres under anvendelse  

 af EDB.
Fastlæggelse af distrikter De lokale forhold, der har indflydelse på distriktsinddelingen, må således  

 nøje vurderes og prioriteres, forinden distriktsinddelingen fastlægges.
Ændring af distrikter Det kan være vanskeligt at foretage en distriktsinddeling, som i alle  

 henseender er tilfredsstillende til varmeplanformål.
En af årsagerne hertil  

 er, at kortlægningensresultater, samt bearbejdningen af disse, ofte vil  

 resultere i en ny opfattelse af problemernes omfang og natur, hvilket på sin  

 side kan medføre et behov for en ændret distriktsinddeling.
Dertil kommer, at  

 der af mere trivielle årsager kan være et sådant behov, f.ex. i forbindelse  

 med fejlretning, opdatering af grunddata m.v.
Disse forhold taler for, at  

 selve distriktsopdelingen tilrettelægges således, at såvel revisioner, f.ex.  

 ændring af grænser mellem allerede etablerede distrikter, som supplementer og  

 udvidelser (f.ex. til større geografisk detaljeringsgrad) kan foretages uden  

 større vanskelighed, og at de oplysninger, der var tilknyttet den oprindelige  

 distriktsopdeling, ligeledes uden større anstrengelser kan gendannes ud fra  

 den nye distriktsinddeling.
CPR-vejkortindberetning Etablering af de valgte distrikter sker ved indberetning til  

 CPR-vejregistret, hvorved alle veje eller vejstrækninger knyttes til et  

 distriktsnummer.
Vedrørende proceduren for denne indberetning henvises til  

 vejledningen i »CPR-instruks 1978« samt til ovenfor nævnte  

 CPR-meddelelse.
Det bemærkes, at indberetningen ifølge instruksen skal foregå  

 ved folkeregistrets foranstaltning.
Ved revision eller udvidelse af  

 distriktsinddelingen skal der ligeledes foretages en indberetning til  

 CPR-systemet.
Kontrol af registre Når kommunen har indberettet de fastlagte distrikter, kan  

 BBR-oplysningerne udskrives fordelt på distrikterne.
Såfremt kommunen ikke  

 tidligere har foretaget en kontrol, der sikrer, at der er overensstemmelse  

 mellem CPR- og BBR-registrene, anbefales det at lade udføre en maskinel  

 testkørsel af CPR-vejregistre og BBR-adresseregistre med udskrift af  

 adresser, der mangler distriktstilknytning.
Korttegning Den valgte distriktsinddeling indtegnes på kort, hvorefter distrikternes  

 nettoarealer opmåles eller beregnes (se afsnit 3.2.3. og bilag VI).
4.3. Bygninger 4.3.1. Bygningsoplysninger Bygningsmassen Den del af bygningsmassen, der er af betydning i forbindelse med  

 varmeforsyningsplanlægningen, er (eksisterende og kommende) boliger,  

 erhvervsbebyggelser og bygninger til offentlige formål.
Oplysninger fra BBR I kapitel 3, afsnit 3, blev der givet en kort beskrivelse af, hvorledes  

 bygningsmassen på distriktsniveau kan opdeles.
Nærværende afsnit indeholder  

 en uddybning heraf, idet der foreslås en anvendelse af oplysninger fra  

 bygnings- og boligregistret (BBR) i forbindelse med en sådan opdeling.
3 bygningskarakteristika Som nævnt i kapitel 3 opdeles bygningsmassen efter:
- bygningsanvendelse - opførelsesperiode - eksisterende opvarmningsformer.
Bygningsanvendelse Bygningsanvendelsen foreslås opdelt i f.eks. følgende 6 grupper:
a.
Lave boliger b.
Etageboliger c.
Kontor, handel m.v.
d.
Fremstillingsvirksomheder e.
Døgninstitutioner, hospitaler f.
Sommerhuse.
 Disse grupper vil kunne sammensættes som anført i nedenstående forslag.  

 Udgangspunktet er BBRs kategorier for bygningsanvenelse. (Til hver kategori  

 er der knyttet et 3-cifret tal, den såkaldte bygningsanvendelseskode).
a.
Lave boliger 110 Stuehus til landbrugsejendom 120 Parcelhus (fritliggende) 130 Række-, kæde- eller dobbelthus b.
Etageboliger m.v.
140 Etagebebyggelse (flerfamiliehus, herunder tofamiliehus) 150 Kollegium 190 Anden bygning til helårsbeboelse c.
Kontor, handel, service, administration m.v.
320 Bygning til kontor, handel, lager, herunder offentlig administration 330 Bygning til hotel, restaurant, vaskeri, frisør og anden  

 servicevirksomhed 410 Bygning til biograf, teater, erhvervsmæssig udstilling, bibliotek,  

 museum, kirke o.l.
420 Bygning til undervisning og forskning (skole, gymnasium,  

 forskningslab. o.l) 440 Bygning til daginstitution 490 Bygning til anden institution, herunder kaserne, fængsel o.l.
530 Bygning i forb. med idrætsudøvelse (klubhus, idrætshal, svømmehal  

 o.l.) 590 Anden bygning til fritidsformål d.
Fremstillingsvirksomhed m.v.
 210 Bygning til erhvervsmæssig produktion vedrørende landbrug, skovbrug,  

 gartneri, råstofudvinding o.l.
220 Bygning til erhvervsmæssig produktion vedrørende industri, håndværk  

 m.v. (fabrik, værksted o.l.) 230 El-, gas-, vand- eller varmeværk, forbrændingsanstalt m.v.
 290 Anden bygning til landbrug, industri etc.
310 Transport- og garageanlæg (fragtmandshal, lufthavnsbygning,  

 banegårdsbygning) 390 Anden bygning til transport, handel etc.
e.
Døgninstitutioner, hospitaler m.v.
160 Døgninstitution (plejehjem, alderdomshjem, børne- og ungdomshjem) 430 Bygning til hospital, sygehjem, fødeklinik o.l.
f.
Sommerhuse m.v.
510 Sommerhus 520 Bygning til ferieformål m.v., bortset fra sommerhus (feriekoloni,  

 vandrehjem o.l.).
 Følgende gruppe af bygningsarter fra BBR medtages ikke i  

 bygningsopgørelser til brug ved beregning af varmestatus:
g.
Bygninger der ikke medtages 540 Kolonihavehus 910 Garage til højst 2 biler 920 Carport 930 Udhus.
 Grunden til at bygningsgruppe g ikke medtages i forbindelse med  

 bygningsmassebeskrivelsen er den, at det skønnes at de nævnte bygninger, i  

 det omfang de overhovedet har et varmebehov, ingen betydning har ved  

 varmeforsyningsplanlægningen.
Med udgangspunkt i BBR-oplysningerne er det principielt muligt at opdele  

 bygningsmassen på samtlige 28 anvendelseskoder.
Eksisterende  

 BBR-udtræksprogrammer (medio 1980) anvender opdelingen i grupperne a til f.
Opførelsesperiode For eksisterende byggeri kan der, som nævnt i kapitel 3, skelnes mellem  

 følgende opførelsesperioder:
Periode 1: Før 1979 Periode 2: 1979.
 Baggrunden for den foreslåede skelnen er, at bygningsreglementet fra 1977  

 (BR 77) indeholder skærpede isoleringskrav til bygninger, der opføres efter  

 februar 1979. Skæringsdatoen mellem periode 1 og periode 2 kan af praktiske  

 grunde sættes til 31.12.1978.
 Fremtidigt byggeri omtales i afsnit 4.3.2.
Med udgangspunkt i BBR-oplysningerne er det principielt muligt af få  

 eksisterende bygninger opdelt efter opførelsesår.
Med eksisterende  

 BBR-udtræksprogrammer (medio 1980) er der mulighed for - på distriktsniveau -  

 at specificere bygningsmassen efter opdelingen i periode 1/periode 2 (jvf.  

 ovenfor) eller efter følgende opdeling:
-1958 1959-1963 1964-1971 1972-1978 ialt sum-1978 iat 1979.
Opvarmningsformer I kapitel 3 blev følgende opdeling af bygningsbestanden efter  

 opvarmningsformen foreslået:
Kollektiv forsyning a.
Gasfyret centralvarme b.
Gasovne, gasradiatorer Individuel forsyning Opvarmningsformer, jvf.
BBR I BBR er oplysningerne om bygningsmassens opvarmningsform angivet ved dels  

 varmeinstallation (BBR-felt 229) og dels ved opvarmningsmiddel (BBR-felt  

 230). Opvarmningsformerne fremkommer ved at kombinere oplysninger om  

 installationstype og art af brændsel/tilført energi.
 I forhold til den ovenfor skitserede inddeling i opvarmningsformer har BBR  

 nogle mangler:
- opvarmningsformen »blokvarme« findes ikke i BBR - for udlejningsejendomme, u-ejendomme i BBR, er  

 opvarmningsmiddeloplysningerne opsplittede på færre typer af brændsel/tilført  

 energi i forhold til den øvrige bebyggelse.
 Det sidste punkt medfører blandt andet, at der for udlejningsejendomme  

 ikke kan skelnes mellem forskellige typer af ovne (eksempelvis elovne,  

 gasovne og petroleumsovne).
Korrektion af BBR-bygningsatlas På grundlag af kommunens lokale kendskab eller foretagne undersøgelser og  

 vurderinger kan disse mangler korrigeres i bygningsatlasset:
Blokvarmeforsynede bygninger er i BBR opført under enten fjernvarme eller  

 centralvarme/andet brændsel.
Korrektion kan udføres ved at overføre de  

 relevante data til opvarmningsformen blokvarme fra fjernvarme hhv.  

 centralvarme.
De relevante data kan for de pågældende bygninger f.eks.  

 aflæses i BBR-stamregistret.
 På tilsvarende vis må kommunerne foretage en opsplitning og omfordeling af  

 opvarmningsformerne med hensyn til udlejningsejendomme.
 Med eksisterende programmer (medio 1980) er det muligt at udskrive en  

 BBR-baseret bygningsstatus med følgende opvarmningsformer:
 Set i forhold til den tidligere skitserede fordeling nødvendiggør denne  

 opgørelse nogle mindre korrektioner af bygningsstatusen ud over, hvad der  

 betinges af BBRs opbygning.
 I bilag III er metoder til korrektion af bygningsstatus yderligere  

 beskrevet.
Korrektioner af data i bygningsstatus Grundlaget for data, der korrigeres i bygningsatlasset, bør opbevares på  

 en sådan måde, at korrektionerne let kan rekonstrueres i forbindelse med  

 senere revision af energiatlasset.
 4.3.2. Bygningsprognoser er den del af bygningsatlasset, der indeholder  

 data om det forventede nybyggeri samt om den eksisterende bygningsmasses  

 udvikling i planperioden.
 I det følgende beskrives, hvilke prognoser for nybyggeri og saneringer der  

 skal indgå i bygningsatlasset.
Regionplanlægningen Generelt bør de beregnede værdier af det fremtidige varmebehov, fordelt på  

 energidistrikter og byggeperioder som udgangspunkt for bygningsprognoser i  

 varmeforsyningsplanlægningen, anvende de prognoser for det fremtidige bolig-,  

 erhvervs- og offentlige byggeri m.v., der lægges til grund ved region- og  

 kommuneplanlægningen.
 I regionplanernes forudsætninger opstilles prognoser for boligbyggeriet  

 fordelt på enfamiliehuse og etageejendomme, erhvervsbyggeri samt offentligt  

 byggeri (jvf. cirkulæreskrivelse nr. 16 fra planstyrelsen, dateret 29. juni  

 1979).
 Ifølge planstyrelsens regionplanvejledning nr. 3 skal - for hver kommune -  

 antallet af nyopførte boliger samt størrelsen af erhvervsetagearealet (incl.  

 offentligt byggeri) i tolv-års perioden 1980-91 fremgå af regionplanens  

 retningslinier.
 Oplysninger om det offentlige byggeri kan i en vis udtrækning aflæses af  

 de kommunale budgetter.
Byfornyelse Ved opgørelse og beregning af den fremtidige bygningsmasses størrelse skal  

 der tages højde for konsekvenserne af byfornyelse, nedrivninger m.v.
Periodeinddeling Det foreslås, at kortlægningen af det fremtidige byggeri inddeles i  

 perioder og tilrettelægges, så den løbende kan revideres.
 Ved igangsætning af kortlægningen foreslås følgende periodeinddeling for  

 det fremtidige byggeri:
Periode 3: 1980-83 Periode 4: 1984-87 Periode 5: 1988-91 Opdelingen af perioderne er sammenfaldende med periodeinddelingen i  

 regionplanlægningen.
 Prognoserne for det fremtidige byggeri skal såvidt muligt fordeles på  

 energidistrikter og eventuelt på projekteringsdistrikter.
 4.4. Varmebehov.
4.4.1. Varmeatlas Varmeatlasset indeholder opgørelser over det nuværende og fremtidige  

 nettovarmebehov, fordelt på de anvendte opvarmningsformer.
Varmeatlasset  

 svarer i opbygning og detaljeringsgrad til bygningsatlasset, hvis oplysninger  

 vedrørende etageareal fordelt på:
- opførelsesperioder - bygningsanvendelsesgrupper - opvarmningsformer danner grundlag for beregningen af nettovarmebehovene til varmeatlas.
Som  

 supplement til nettovarmebehovene, der opgives i GJ pr. år, beregnes også  

 tilslutningsværdier, der angives i kW (1 kW = 1000 Joule pr. sec.). Mens et  

 nettovarmebehov udtrykker et gennemsnitligt samlet årsforbrug af varme (målt  

 på forbrugsstedet, dvs. ab fyr i bygningen), udtrykker tilslutningsværdien  

 den maksimale effekt af fyringsanlægget.
(Som enhed for tilslutningsværdier har bl.a.
Gcal pr. time tidligere været  

 anvendt. 1 Gcal pr. time = 1163 kW).
som nævnt i kapitel 3, afsnit 3.4. beregnes nettovarmebehov (og  

 tilslutningsværdier) ved multiplikation af bygningsatlassets etagearealer for  

 de forskellige bygningsgrupper med standardværdier for henholdsvis specifikke  

 tilslutningsværdier og nettovarmebehov.
Energistyrelsens standardværdier  

 findes i bilag IV.
4.4.2. Specifikke varmebehov Standardværdier De standardværdier for nettovarmebehov for de 6 bygningsanvendelsesgrupper  

 (a til f, se afsnit 4.3.1.), som er opført i bilag IV, er opstillet som  

 gennemsnitsværdier på landsbasis.
Som grundlag for beregningen af disse  

 værdier er anvendt bl.a. materiale fra boligministeriets byggestyrelse og fra  

 Teknologisk Institut.
De nævnte standardværdier for nettovarmebehov er opdelt svarende til  

 bygninger opført før 1.1.1979 og efter denne dato (jvf. kap. 3, afsnit 3.3.).  

 I standardværdierne for bygninger opført før 1979 er indregnet den  

 efterisolering af denne bygningsmasse, som er gennemført indtil nu.  

 Yderligere efterisolering indregnes ikke i referenceplanen.
For bygninger  

 opført i 1979 og derefter er angivet standardværdier, som afspejler de  

 isoleringskrav, der stilles til nyopførte bygninger gennem bestemmelser i BR  

 77.
 Værdierne indregner således ikke mulige virkninger af yderligere  

 stramninger af isoleringskravene til det fremtidige byggeri, eller af  

 kommende frivillige energibesparende foranstaltninger i det hele taget.
Nettovarmebehov Størrelsen af det faktiske nettovarmebehov for en given bygning er  

 afhængig af en række lokale forhold, bl.a.:
- bygningens alder (isoleringsstandard) - bygningens anvendelse - bygningens beliggenhed - bygningens udformning (herunder forholdet mellem bygningsarealet og  

 klimaskærmens areal) - forbrugeradfærd (badevaner, udluftningsbehov m.v.).
Faktiske varmebehov Til brug for kommunernes varmeforsyningsplanlægning foreligger der  

 generelt ikke oplysninger om enkeltbygningers faktiske varmebehov.
For  

 særlige bygninger (f.eks. storforbrugere) er det hensigtsmæssigt, at kommunen  

 fremskaffer de relevante oplysninger.
For øvrige bygninger vil man som  

 hovedregel være henvist til at anvende beregnede værdier for varmebehovet.  

 Hvis der imidlertid foreligger lokale oplysninger, f.eks. om faktiske  

 varmebehov, bygningsmassens alder og sammensætning i forhold til  

 landsgennemsnittet etc., bør disse oplysninger i videst muligt omfang danne  

 grundlag for en afstemning af de beregnede varmebehov.
Afvigelser Hvis en sådan afstemning viser markante forskelle (dvs. mere end 10  

 procent) mellem de varmebehov, der udregnes ud fra standardværdierne i bilag  

 IV, og de varmebehov, der kan opstilles ud fra lokale oplysninger, der er  

 baseret på faktiske forbrug og andet erfaringsmateriale, bør kommunen anvende  

 sine egne værdier for specifikke varmebehov, og som et led i kortlægningen  

 redegøre for baggrunden.
Det skal i denne forbindelse nævnes, at talværdier  

 for faktiske årlige brændselsforbrug skal omregnes til forbrug i et normalår.  

 Dette er nærmere beskrevet i bilag III.
Usikkerhedsvurderinger Der er store usikkerheder forbundet med beregning af nettovarmebehovet,  

 både for den eksisterende bygningsmasse og for den kommende.
Det kan derfor  

 generelt anbefales, at kommunen i forbindelse med kortlægningen foretager en  

 vurdering af usikkerhedens størrelse og de forskellige usikkerhedsfaktorers  

 relative betydning.
Et sådant vurderingsmateriale vil være en afgørende  

 forudsætning for i de senere faser at gennemføre følsomhedsanalyser af de  

 konsekvensberegninger, der indgår i varmeplanerne.
Tilslutningsværdier De i bilag IV anførte tilslutningsværdier må kun betragtes som  

 størrelsesordensangivelser, og således alene anvendes ved grove  

 overslagsberegninger (af f.eks. netkapacitet, produktionskapacitet).  

 Værdierne bør ikke lægges til grund ved egentlige dimensioneringsberegninger  

 i forbindelse med udarbejdelse af varmeforsyningsprojekter.
Hertil kræves  

 bl.a. vurdering af tilslutningsværdien for bygninger eller bygningsgrupper,  

 som tager udgangspunkt i de faktiske forhold.
Konklusion Da det er ønskeligt, at kommunernes kortlægning udføres på et så ensartet  

 grundlag som muligt, anbefales det i kortlægningsfasen at anvende de af  

 Energistyrelsen opstillede specifikke enhedsbehov, såfremt kommunen ikke på  

 grundlag af lokalkendskab eller foretagne undersøgelser har værdier, der er  

 baseret på faktiske varmebehov.
 Hvis sådanne oplysninger foreligger, anvender kommunen sine egne værdier  

 for de specifikke varmeforbrug og redegør for disse forhold.
4.4.3. Beregning af bygningers nettovarmebehov Bygningers nettovarmebehov og tilslutningsværdi findes ved for  

 opgørelsesåret 1978 og for hver ændringsperiode at multiplicere  

 bygningsatlassets bygningsarealer for de enkelte anvendelsesgrupper med de  

 tilhørende specifikke værdier for nettovarmebehovet (tilslutningsværdier).
 Oplysninger for opgørelsesår senere end 1978 kan da generes ved at addere  

 tallene for perioden før 1979 og for ændringsperioder mellem 1979 og det  

 pågældende opgørelsesår.
 Opmærksomheden henledes på, at sanering af bygninger opført før 1979  

 reducerer varmebehovene svarende til de sanerede bygningsarealer  

 multipliceret med de specifikke varmebehov, der gælder for bygninger opført  

 før 1979.
 Det skal imidlertid bemærkes, at såfremt de varmeforsyningsmæssige  

 virkninger af saneringer indregnes, bør:
- beslutninger foreligge om arealavendelse af de grunde, hvorpå de  

 bygninger, der påregnes saneret, er beliggende, og/eller - arealanvendelse være indregnet i de opstillede prognoser for nybyggeri.
 Dette medfører i praksis, at prognoser for saneringer i kortlægningen bør  

 behandles ud fra en varmeforsyningsmæssig konservativ vurdering.
 I bilag I, skema I, sektion 3 og 4, gennemgås eksempel på opbygning af en  

 tabel til angivelse af bygningers varmebehov omfattende:
- nettovarmebehov (i GJ/år) og - tilslutningsværdi (i kW).
4.4.4. Beregning af energi leveret an bygning Den del af bygningers varmebehov, der dækkes med varme, der er fremstillet  

 i energikonverteringsanlæg i bygningerne, omregnes til mængden af energi  

 leveret an bygning, ved at dividere nettovarmebehovet med de til  

 opvarmningsformen hørende årsvirkningsgrader (jvf. bilag I, skema I, sektion  

 5).
 I bilag IV er angivet nogle årsvirkningsgrader, der kan anvendes til dette  

 formål.
 De nettovarmebehov, der på denne måde omregnes til energi leveret an  

 bygning, er opført under opvarmningsformerne:
- gasopvarmning (ledningsbunden gas) - centralvarme/andet brændsel end gas - ovne andet (ekskl. ledningsbunden gas samt el) - uoplyst - ej fastlagt (fremtidigt byggeri) - centralvarme fyret med gasværksgas - centralvarme fyret med andet opvarmningsmiddel end gasværksgas - ovne opvarmet med andet opvarmningsmiddel end el, samt - ej fastlagt varmeinstallation.
 De nettovarmebehov, der er opført under opvarmningsformerne:
- fjernvarme - blokvarme, samt - ovne opvarmet med el opføres uændret i skema for energi leveret an bygning (skema I, sektion  

 5).
 4.5. Procesenergiforbrug.
4.5.1. Energi til processer Bruttotal/nettotal Procesenergiforbrug opgives som oftest som bruttoenergital eller værdier  

 for energitilførslen (energi leveret an bygning). Der regnes således ikke i  

 denne sammenhæng med en årsnyttevirkningsgrad for procesenergianlægget og et  

 nettoprocesenergibehov.
Eksempel: En industrivirksomhed bruger ialt 800 GJ gasolie til proces og  

 opvarmning om året. 10 procent heraf, dvs. 80 GJ, anvendes i en kedel, der  

 opvarmer et lagerlokale.
Kedelvirkningsgraden er 70 procent, der er intet  

 ledningstab.
 Et nettovarmebehov på 56 GJ dækkes således af de 80 GJ energitilførsel.
 Denne skelnen mellem bruttoenergiforbrug og nettovarmebehov må tages i  

 betragtning, når procesenergioplysninger skal samarbejdes med oplysninger om  

 nettovarmebehov fra varmeatlasset.
Fremstillingsvirksomheder Når kommunen i kortlægningsfasen indsamler oplysninger om  

 fremstillingsvirksomheders energiforbrug til industrielle processer m.v., kan  

 disse oplysninger hensigtsmæssigt opstilles pr. distrikt i en tabel for  

 procesenergioplysninger.
Sammenfatning Et eksempel på en tabel, der kan anvendes til sammenfatning af  

 procesenergioplysninger, er vist i bilag I, skema I, sektion 7.
Tabellen er opbygget således, at den viser størrelsen af den nuværende og  

 fremtidige energitilførsel til industrivirksomheder m.v., som er beliggende  

 indenfor distriktet.
Virksomhedernes energitilførsel anvendes for  

 størsteparten til procesformål.
En vis (mindre) del af i det mindste nogle  

 industrivirksomheders energitilførsel anvendes direkte til rumopvarmning af  

 f.eks. administrations- og lagerbygninger m.v.
Den samlede energitilførsel til distriktets fremstillingsvirksomheder  

 opdeles efter energiformerne - fjernvarme - blokvarme - gas, ledningsbunden - F-gas - gas- og dieselolie - el - fuelolie - kul - affald - andet.
Det fremtidige procesenergiforbrug Der bemærkes, at procesenergioplysninger, der indsamles, kun vedrører  

 nuværende forhold samt eventuelt eksisterende virksomheders udbygning på  

 relativt kort sigt.
Nye virksomheders forhold er derimod ikke med.
Såfremt der ikke foreligger oplysninger om det fremtidige energiforbrug  

 til procesformål m.v., kan det eksisterende forbrug opføres for de fremtidige  

 opgørelsesår.
Forbrugene vil da kunne korrigeres, når oplysninger om  

 ændringer foreligger.
4.5.2. Indsamling af procesenergioplysninger Oplysningerne om procesenergi m.v. må søges indhentet hos  

 fremstillingsvirksomheder og andre, der må antages at have et  

 procesenergiforbrug.
Udover egentlig procesenergiforbrug kan det være af  

 betydning at indsamle visse varmeforsyningsrelevante data, som ikke  

 fremkommer i forbindelse med fremstillingen af varmeatlas.
 Dette gælder f.eks. oplysninger om gartneriers varmeforbrug i væksthuse og  

 visse transportvirksomheders energiforbrug til opvarmning af varmt brugsvand  

 i vaskerianlæg etc.
Overskudsvarme Større industrivirksomheder med procesenergianlæg kan som følge af  

 udnyttelse af overskudsvarme i forbindelse hermed have et nettovarmebehov,  

 der ligger væsentligt under det, der beregnes på grundlag af antagelser om  

 specifikke varmebehov.
Derfor bør rumvarmeandelen af energiforbruget hos  

 fremstillingsvirksomheder tillige søges oplyst.
Spørgeskemaer Ovenstående oplysninger kan hensigtsmæssigt indhentes ved anvendelse af  

 spørgeskemaer, der f.eks. sammen med informationsmateriale om formålet med  

 oplysningerne sendes til de nævnte virksomheder.
 Såfremt kommunen ikke er i besiddelse af adresselister på en til formålet  

 hensigtsmæssig form, kan adresselister og etiketter udskrives fra Danmarks  

 Statistiks erhvervsregister.
Spørgeskemaer kan f.eks. udformes således, at der indhentes oplysninger  

 vedrørende forhold, som er beskrevet i bilag V.
I dette bilag foreslås det i  

 øvrigt, at oplysninger om muligheder for levering af overskudsvarme udenfor  

 virksomheden indsamles samtidig med indsamling af oplysninger om  

 procesenergiforbrug.
Disse oplysninger anvendes i den senere fase med  

 udarbejdelse af oplæg til tilrettelæggelse af kommunens varmeforsyning.
Forbedring af data i varmeatlas Indsamlede oplysninger om rumopvarmningsbehov, der er væsentlig forskellig  

 fra det beregnede, og som har en lødighed, der skønnes tilstrækkelig som  

 grundlag for en varmeforsyningsplanlægning, kan evt. ved korrektion  

 indarbejdes i varmeatlassets oplysninger om rumopvarmningsbehov.
4.6. Varmeforsyning Der henvises til afsnit 3.6. samt til bilag I, der indeholder en  

 beskrivelse af forslag til energiatlas-skemaer.
Skema I, sektion 9, kan  

 således benyttes i forbindelse med en sammenfatning af oplysninger om  

 kollektive forsyningsnet (angivelse af forsynings-, tilslutnings- og  

 dækningsgrader). Skema II og skema III kan benyttes til sammenfatning af  

 oplysninger om energilevering i kollektive forsyningsnet samt  

 brændselsforbruget ved forsyningen til disse net.
4.7. Referenceplan Der henvises til afsnit 3.7. samt til bilag I, specielt skema I, der giver  

 mulighed for at sammenstille oplysninger om varmebehov, varmeforsyning og  

 brændselsforbrug for referenceplanen.
4.8. Brændselsatlas Der henvises til afsnit 3.8., bilag I, skema V (referenceplanskema) samt  

 bilag IV, der indeholder standardværdier for årsvirkningsgrader for  

 husinstallationer, kollektive fordelingsnet og kollektive produktionsanlæg.  

 Disse standardværdier eller tilsvarende er - sammen med varme- og  

 forsyningsatlassene - nødvendige forudsætninger for at kunne gennemføre  

 brændselsberegningerne og dermed opstilling af brændselsatlas  

 (energiomsætning i kommunen).
4.9. Kort I bilag VI samt på kort bagest i vejledningen er vist, hvilke resultater  

 af kortlægningen det kan være hensigtsmæssigt at indtegne på kort.
Samtidig  

 er der givet forslag til brug af standardsignaturer samt en beskrivelse af  

 signaturerne.
Da kortene skal danne grundlag for den videre planlægning, skal  

 de kunne benyttes til at vise planlagte udbygninger i relation til  

 eksisterende forhold.
På denne baggrund kan det være praktisk at udarbejde et  

 grundkort samt temakort, der f.eks. kan angive energidistrikter, varmekilder,  

 ledninger eller lignende.
BILAG I ENERGIATLAS Indholdsfortegnelse 1. Oversigt over energiatlassets skemaer 2. Skema I: Bygningsatlas, varmeatlas og  

 storforbrugeratlas 3. Skema II: Forsyningsatlas: Fjern- og blokvarme 4. Skema III: Forsyningsatlas: Gasforsyning 5. Skema IV: Referenceplan: Net og energi 6. Skema V: Referenceplan: Energiomsætning i kommunen 7. Sammenfatning 1. Oversigt over energiatlassets skemaer Energiatlas Energiatlasset består af en række skemaer med dertil hørende  

 kortmateriale.
Skemaerne findes i uudfyldt stand i bilag II.
Skemaerne  

 omfatter følgende 5 typer:
Skema I: Bygningsatlas, varmeatlas og storforbrugeratlas Skema II: Forsyningsatlas: Fjern- og blokvarme Skema III: Forsyningsatlas: Gasforsyning Skema IV: Referenceplan: Net og energi Skema V: Referenceplan: Energiomsætning i kommunen.
 Skemaerne udarbejdes for 2 opgørelsesår og 1 ændringsperiode, jvf. tabel  

 I.1.
 Tabel I.1.
 For en kommune, der er opdelt i 10 energidistrikter med i alt 3 blok- og  

 fjernvarmenet samt 1 gasnet, vil energiatlasset således bestå af ca. 50  

 udfyldte skemaer foruden kortmateriale.
 I de følgende afsnit gennemgås og kommenteres de enkelte skemaer.
2. Skema I: Bygningsatlas, varmeatlas og  

 storforbrugeratlas Skema I indeholder en række oplysninger, der alle knytter sig til det  

 enkelte energidistrikt.
Skemaet er opdelt i ialt 9 sektioner, med følgende  

 betegnelser:
Skema I 1. Bygningsantal 2. Etageareal, 100 m2 3. Tilslutningsværdi, kW 4. Nettovarmebehov, GJ/år 5. Energi leveret an bygning, GJ/år 6. Brændsel til individuel opvarmning, GJ/år 7. Storforbrugeroplysninger, procesenergianlæg 8. Tæthedsberegning 9. Netoplysninger.
Bygningsoplysninger Bygningsoplysningerne (sektionerne 1-6) er alle opdelt svarende til en  

 forspalte i tabellerne med 6 forskellige grupper af bygningsanvendelseskoder  

 (jvf. afsnit 4.3. i vejledningen):
Bygningsanvendelser a.
Lave boliger b.
Etageboliger m.v.
c.
Kontor, handel, service m.v.
d.
Fremstillingsvirksomheder m.v.
e.
Døgninstitutioner, hospitaler m.v.
f.
Sommerhuse.
Opvarmningsformer Oplysningerne i sektion 1-5 er desuden opdelt i 9 forskellige  

 opvarmningsformer (dvs. kombinationer af varmeinstallationer og  

 opvarmningsmiddel) for de pågældende bygninger:
9 opvarmningsformer 1. Fjernvarme 2,. Blokvarme 3. Gas (ledningsbunden) 4. Centralvarme andet brændsel 5. Ovne, el (elopvarmning) 6. Ovne andet (ekskl. ledningsbunden gas samt el) 7. Uoplyst 8. Ej fastsat (fremtidigt byggeri) 9. Ingen.
Procesenergi Skema I's sektion 7 indeholder oplysninger om levering af energi (an  

 bygning) til procesformål, fordelt på forskellige energiformer, herunder  

 fjernvarme og gas.
Distriktsoplysninger I sektion 8 udskrives oplysninger vedrørende distriktets varme- og  

 belastningstæthed.
 I sektion 9 udskrives oplysninger vedrørende den del af det eventuelle  

 fjernvarme- og gasnet, som ligger i energidistriktet.
Bygningsstatus Fra Kommunedata kan kommunen rekvirere udskrift på distriktsniveau af  

 oplysninger fra bygnings- og boligregistret (BBR). Denne udskrift betegnes  

 bygningsstatus, og dens indhold kan ved en let bearbejdning omformes til en  

 første (ukorrigeret) udgave af skema I sektion 1 og 2 svarende til  

 opgørelsesåret 1978 (pr. 31.12.).
Korrektioner af bygningsstatus Bygningsstatusen baseret på oplysninger fra BBR svarer ikke helt til den  

 ovenfor viste inddeling i ialt 9 opvarmningsformer.
 Opvarmningsformen nr. 2 »Blokvarme« forekommer ikke i BBR.  

 Bygninger, der forsynes fra blokcentraler, må derfor overføres til denne  

 opvarmningsform.
 I bilag III beskrives, hvorledes oplysninger til søjle BV  

 (»blokvarme«) i skema I's sektion 1 og 2 kan udarbejdes blandt  

 andet ved anvendelse af arbejdsskema 2.
 I BBR har oplysningerne forskellige detaljeringsgrader afhængig af, om  

 bebyggelsen kategoriseres som udlejningsejendom (u-ejendom) eller ej.
 For udlejningsejendomme forekommer ikke opvarmningsmidlerne  

 »Elektricitet« og »Gasværksgas«.
 Dette medfører, at der skal foretages en korrektion i bygningsstatus,  

 således at opvarmningsformerne »Gas, ledningsbunden« og »Ovne,  

 el« omfatter samtlige bygninger med henholdsvis kollektiv gasforsyning  

 til opvarmning og direkte elopvarmning (ekskl. centralvarme, el, der henføres  

 til »Centralvarme, andet«).
 Korrektionerne foretages ved overførsel fra »Ovne, andet« til  

 henholdsvis »Gas, ledningsbunden« og »Ovne, el«.
 Opvarmningsform nr. 6 »Ovne, andet« omfatter derefter kun  

 bygninger med ovne, der hverken forsynes med ledningsbunden gas eller el.
Opvarmningsform nr. 7 »Uoplyst« omfatter eksisterende bygninger,  

 for hvilke der i BBR mangler oplysninger om opvarmningsform.
I de tilfælde,  

 hvor kommunen har kendskab til de faktisk benyttede opvarmningsformer, skal  

 de pågældende bygningsoplysninger overføres til de aktuelle  

 opvarmningskategorier.
 I de tilfælde, hvor opvarmningsformerne »Uoplyst« (7) og  

 »Ingen« (9) i bygningsstatus er slået samen, må der foretages en  

 opsplitning i opvarmningsformerne »Uoplyst« og »Ingen«.
Ved beregning af etageareal i bygningsprognosen er for  

 bygningsanvendelsesgrupperne a, b og f benyttet standardværdier for areal pr.  

 bolig, jvf. bilag IV.
Det skal understreges, at disse værdier fremstår som  

 landsgennemsnit, og at kommunerne på baggrund af kendskab til sammensætningen  

 af kommunens bygningsmasse bør revidere disse standardværdier.
Skema I, sektion 1 og 2 Med udgangspunkt i oplysningerne i arbejdsskema 1 og 2 korrigeres  

 BBR-bygningsstatus, dvs. skema I (1978) sektion 1 og 2.
Skema I, sektion 3 og 4 Sektion 3 og 4 beregnes ud fra den korrigerede version af sektion 2. Der  

 benyttes en række standardværdier for de specifikke tilslutningsværdier  

 (kW/100 m2) og nettovarmebehov (GJ/år/100 m2) for de 6  

 bygningsanvendelsesgrupper (a til f, se ovenfor).
 Energistyrelsens standardværdier for specifikke tilslutningsværdier og  

 nettovarmebehov fremgår af bilag IV.
Skema I, sektion 5 Oplysningerne i denne sektion (energi leveret an bygning) beregnes ud fra  

 sektion 4 (nettovarmebehov) ved division med årsvirkningsgraden for de  

 husinstallationer, der svarer til de 9 opvarmningsformer.
Energistyrelsens  

 standardværdier for årsvirkningsgrader for husinstallationer fremgår af bilag  

 IV.
Skema I, sektion 6 Oplysningerne i sektion 5, der er en art  

 »mellemregningsresultater« indgår i beregningen af  

 brændselsforbruget til individuel opvarmning.
Sektion 5's energimængder,  

 svarende til opvarmningsformerne 4 (centralvarme, andet), 6 (ovne, andet), 7  

 (uoplyst) og 8 (ej fastlagt) summeres og bliver i sektion 6 overført til  

 søjlen »gasolie« som led i beregning af brændselsforbruget i  

 referenceplanen.
Skema I, sektion 7 I denne sektion anføres for hvert energidistrikt oplysninger om  

 brændselsformål for virksomheder, som ikke leverer gas eller fjernvarme til  

 eksisterende net.
Oplysningerne hentes fra den indsamling af oplysninger,  

 kommunen har iværksat (jvf. bilag V). Oplysningerne summeres for hvert  

 energidistrikt.
 Første afsnit af sektion 7, søjlerne (1)-(3), angiver anlæggenes nummer,  

 branchegruppe og energiforbrugets anvendelsesformål.
Registreringsnummer I søjle (1) anføres for hvert anlæg det registreringsnummer, det  

 pågældende anlæg er blevet tildelt i forbindelse med kommunens indsamling af  

 oplysninger vedrørende kollektive varmeforsyningsanlæg m.v. (jvf. bilag V).
Branche I søjle (2) angives den branche, den enkelte virksomhed tilhører.
Herved  

 får kommunen lejlighed til at danne sig et første overblik over mulighederne  

 for udnyttelse af overskudsvarme fra produktionsprocesser samt omlægning af  

 energiforbrug, idet energianlæggenes art, temperaturniveau samt års- og  

 døgnvariationer i energiforbruget i vid udstrækning er branchespecifikke  

 forhold.
 Brancheinddelingen kan hensigtsmæssigt foretages efter den internationale  

 erhvervsgrupperingsstandard, ISIC, fra 1968.
 I storforbrugeratlas er det tilstrækkeligt med en inddeling i  

 hovedbranchegrupper med angivelse af 2 cifre.
I sektionens søjle (3) anføres energiforbrugets anvendelsesformål.
V for  

 energiforbrug til bygningsopvarmning, dvs. rumvarme samt varmt brugsvand, P  

 for energiforbrug til procesformål.
Skema I, sektion 8 I sektion 8 samles oplysningerne vedrørende tæthedsberegninger for  

 energidistriktet.
 1. Distriktets nettoareal, ha.
Energidistriktets nettoareal er distriktets samlede areal inklusiv  

 arealerne af mindre, grønne områder, som medgår ved beregning af områdets  

 bebyggelsesgrad, men eksklusv arealerne af skove, parker, søer m.v.
Arealerne  

 bestemmes ved planimetrisk opmåling.
 2. Varmetæthed GJ/år/ha.
 Bestemmes som energidistriktets samlede nettovarmebehov (fra sektion 4,  

 sum af ialt-søjlen) divideret med nettoarealet.
 3. Belastningstæthed kW/ha.
 Bestemmes som energidistriktets samlede tilslutningsværdi (fra sektion 3,  

 sum af ialt søjlen) divideret med nettoarealet.
 4. Energidistriktets andel af lave boliger beregnes  

 som energidistriktets nettovarmebehov til lave boliger (fra sektion 4, række  

 a, ialt-søjlen) divideret med energidistriktets samlede nettovarmebehov  

 (sektion 4, sum af ialt-søjlen).
Skema I, sektion 9 I sektion 9 samles oplysninger vedrørende fjernvarme- og gasnet inden for  

 energidistriktet.
 1. Længde af distributionsledninger.
 Oplysningerne hentes fra den indsamling af oplysninger, kommunen har  

 iværksat (jvf. bilag V).
 På fig. 1 vises skematisk energidistriktets samlede nettovarmebehov, NVB,  

 nettovarmebehovet, D, i det område, som dækkes af nettet, og  

 nettovarmebehovet, F, i de bygninger, som forsynes fra nettet.
Figur 1 » NVB: Samlet nettovarmebehov i et givet energidistrikt.
 D: Det nettovarmebehov, som kan dækkes via det eksisterende  

 distributionsnet, blot ved etablering af stikledninger.
 F: Det nettovarmebehov, som aktuelt dækkes via det eksisterende  

 distributionsnet.
 2. Forsyningsgraden, f, for et net for kollektiv  

 varmeforsyning inden for et energidistrikt beregnes som forholdet mellem  

 nettovarmebehovet i de bygninger, som forsynes fra nettet, F, og  

 energidistriktets samlede nettovarmebehov, NVB.
 Forsyningsgraden beregnes ved at tage summen af »Sum FV« og  

 »Sum BV«, henholdsvis »Sum Gas (ledningsbunden)» i skema  

 I, sektion 4, og dividere med »Sum« af »i alt«, søjle  

 (10), ligeledes i skema I, sektion 4.
 3. Tilslutningsgrad, t, for et net for kollektiv  

 varmeforsyning betegner, inden for et energidistrikt, forholdet mellem  

 nettovarmebehovet, F, for de bygninger, som forsynes fra nettet, og  

 nettovarmebehovet, D, i det område, som dækkes fysisk af nettet - dvs. inden  

 for hvilket alle resterende, potentielle kunder kan nås med stik.
 Det forudsættes, at nettet inden for område D har kapacitet til forsyning  

 af hele området.
 Ofte vil det være nemmere at beregne tilslutningsgraden ud fra skøn over  

 størrelsen af dækningsgraden, se punkt 4, idet f = d x t.
 4. Dækningsgraden, d, for et net for kollektiv  

 varmeforsyning betegner, inden for et energidistrikt, forholdet mellem  

 nettovarmebehovet, D, i det område, som dækkes fysisk af nettet, og  

 energidistriktets samlede nettovarmebehov, NVB.
Dækningsgraden skønnes ud fra kort med indtegnede net og energidistriktet,  

 eller den kan beregnes, idet 5. Den procentdel af nettet i energidistriktet, som må  

 påregnes renoveret inden for en eventuel delplans tidshorisont, må skønnes i  

 samarbejde med repræsentanter for forsyningsanlægget.
3. Skema II: Forsyningsatlas: Fjern- og blokvarme Skema II udfyldes for hvert fjernvarmenet og for hvert blokvarmenet, som  

 helt eller delvis er beliggende i kommunen.
Ved et »net« forstås i  

 denne forbindelse et fysisk sammenhængende varmefordelingsnet i kommunen.  

 Energileveringen til nettet kan ske enten fra en eller flere kilder  

 (forsyningsanlæg)eller fra net i andre kommuner.
 Skema II kan også benyttes som samleskema for oplysninger om blok- og  

 fjernvarmenettene i kommunens forskellige energidistrikter.
Skema II Skema II er opdelt i tre sektioner:
Sektion I: Årlig energilevering an bygning i kommunen (normalår) Sektion 2: Årlig energilevering til og fra net i kommunen (normalår) Sektion 3: Forsyningsanlæg.
Skema II, sektion 1 Denne sektion anvendes til sammenstilling af oplysninger vedrørende  

 kollektiv energilevering an bygning.
 I skemaet indgår oplysninger fra de energidistrikter, der forsynes fra det  

 pågældende net.
Selve distriktsinddelingen skal så vidt muligt tilrettelægges således, at  

 distriktsgrænserne omslutter eksisterende net, inklusive disses mulige  

 udvidelser.
Hvis det imidlertid er fundet hensigtsmæssigt at afgrænse et  

 energidistrikt således, at det indeholder to eller flere (mindre) net, vil  

 disse beregningsmæssigt blive behandlet som eet enkelt net.
Energilevering an bygning For hvert distrikt angives i søjle (3) fjernvarmelevering an bygning til  

 henholdsvis bygningsopvarmning (overføres fra Skema I, sektion 5 og 7) og  

 procesformål (overføres fra Skema I, sektion 7). Oplysningerne om den samlede  

 levering an bygning baseres dels på beregnede nettovarmebehov (fra  

 varmeatlas) og dels på faktiske oplysninger (fra storforbrugeratlas). Disse  

 oplysninger kan afstemmes med forsyningssidens oplysninger om levering til  

 forbrugere.
Skema II, sektion 2 Opgørelse over den samlede fjernvarmelevering an bygning, søjle (7), skal  

 sammenholdes med energilevering an net, søjle (5).
Oplysningerne til brug for udarbejdelse af forsyningsatlas indsamles ved  

 brug af spørgeskemaer.
I bilag V er indholdet i sådanne spørgeskemaer  

 beskrevet.
Energilevering ab værk Fra disse spørgeskemaer overføres oplysninger om årlig varmeproduktion ab  

 værk til søjle (5) (efter omregning til normalår.
Klimafaktorer for årene  

 1977, 1978 og 1979 fremgår af bilag III). Nettets gennemsnitlige  

 årsvirkningsgrad, søjle (6), kan herefter beregnes.
Rimelige talværdier  

 herfor er 70 til 85 procent for fjernvarme og 90 til 100 procent for  

 blokvarme.
Ved væsentlige afvigelser i de beregnede værdier for  

 netvirkningsgrad bør der indhentes yderligere oplysninger, og passende  

 korrektioner må herefter gennemføres.
Den samlede energilevering fra nettet  

 til andre kommuner, såvel som »import« af fjernvarme fra andre  

 kommuner, vil ligeledes fremgå af kommunens indsamling af oplysninger om  

 varmeforsyningsanlæg m.v., jvf. bilag V.
Samlet årlig levering an bygning  

 sammentælles, (7). Hvis den årlige varmeproduktion ab værk til net (omregnet  

 til normalår) er kendt, anføres denne i søjle (5). Skemaet giver imidlertid  

 også mulighed for at beregne dette tal, hvis det ikke er kendt, ved at antage  

 en passende netvirkningsgrad, søjle (6).
Skema II, sektion 3 Den samlede årlige varmeproduktion til nettet overføres til skemaets  

 sektion 3 og fordeles her på de enkelte produktionsanlæg efter deres  

 anlægsnummer og -type.
Brændselsforbruget anføres ud for de pågældende  

 produktionsanlæg.
Anlægsnummer anføres i sektionens søjle (1), idet anlæggets  

 BBR angives.
 I søjle (2) anføres varmeproduktionsanlæggets type, idet der benyttes  

 relevante dele af forkortelserne fra signaturerne for varmeforsyningssystemer  

 (jvf. bilag VI, side 4):
 For storforbrugere, der leverer overskudsvarme, opgøres ikke  

 brændselsforbrug, da denne type oplysninger fremgår af skema I, sektion 7,  

 storforbrugeratlas.
Skemaet giver mulighed for at beregne varmeproduktionen ud fra  

 brændselsforbrugene med passende antagelser om virkningsgrad på  

 produktionsanlæggene.
Nedenfor anføres forslag til standardværdier for  

 forskellige anlægs årsvirkningsgrad:
- Forbrændingsanlæg: må vurderes i hvert enkelt tilfælde, typisk tal: 30  

 procent - Kraftvarme: 200 procent (Varmt vand) - Kedelcentral: 85 procent.
Formål med skema II Skema II kan anvendes til flere formål:
4. Skema III: Forsyningsatlas: Gasforsyning Skema III udfyldes for hvert gasnet, som er beliggende helt eller delvis i  

 kommunen.
Ved et gasnet forstås enten et sammenhængende bygasnet eller et  

 distributionsnet for naturgas. (Denne sidste nettype findes ikke på nuværende  

 tidspunkt, men skema III skal i plansammenhæng også udfyldes for bl.a.  

 opgørelsesår 1991).
Skema II og III er analoge Skema III er i princippet opbygget analogt med skema II, på nær nogle  

 forhold, som knytter sig specifikt til anvendelsen af gas.
Skema III er  

 således også opdelt i tre sektioner:
Sektion 1: Årlig energilevering an bygning i kommunen (normalår) Sektion 2: Årlig energilevering til og fra net i kommunen (normalår) Sektion 3: Forsyningsanlæg.
Skema III, sektion 1 Denne sektion anvendes til sammenstilling af oplysninger vedrørende  

 gaslevering an bygning.
I skemaet indgår oplysninger fra de energidistrikter, der forsynes fra det  

 pågældende net.
Selve distriktsopdelingen skal så vidt muligt tilrettelægges  

 således, at distriktsgrænsen omslutter eksisterende net, inklusive disses  

 mulige udvidelser.
Hvis det imidlertid er fundet hensigtsmæssigt at afgrænse  

 et energidistrikt således, at det indeholder to eller flere lokale  

 distributionsnet for flaskegas, vil disse beregningsmæssigt blive behandlet  

 som eet enkelt net.
Gaslevering af bygning For hvert energidistrikt angives i søjle (3) gaslevering an bygning til  

 bygninger med gasfyret centralvarme (overføres fra skema I, sektion 5 og 7,  

 søjle »Gas (ledningsbunden)».
 For hvert energidistrikt anføres endvidere i søjle (3) oplysninger om gas  

 anvendt til procesformål (overføres fra skema I, sektion 7).
 Oplysninger om gaslevering til »Øvrige proces«, dvs. køkken,  

 håndværk m.v. i kommunen, udfyldes på basis af oplysninger indsamlet ved brug  

 af spørgeskemaer, jvf. bilag V.
 Ved udfyldning af rubrikken »Øvrige procesformål i kommunen«  

 fratrækkes de ovennævnte procesforbrug (skema I, sektion 7).
 I rubrikken »Forsyningsanlæg« opgøres gasleveringen inden for  

 kommunen til blok- og fjernvarmeanlæg.
Skema III, sektion 2 Den samlede årlige gasproduktion ab værk samt import og eksport af gas fra  

 og til net i andre kommuner fremgår ligeledes af kommunens indsamling af  

 oplysninger, jvf. bilag V, og indføres i søjle (5) i skema III, sektion 2.
Analogt med beskrivelsen af blok- og fjernvarmenet kan netvirkningsgraden,  

 søjle (6), beregnes.
Værdier på 90-100 procent må forventes for gas.
Ved  

 væsentlige afvigelser herfra bør der indhentes oplysninger og indføres de  

 nødvendige korrektioner.
 Den samlede årlige gasproduktion til nettet overføres til skemaets sektion  

 3, idet den fordeles på de enkelte forsyningsanlæg efter deres anlægsnummer  

 og type, og brændselsforbruget anføres ud for de pågældende forsyningsanlæg.
 Anlægsnummer anføres i sektionens søjle (1), ved benyttelse af BBR-nr.
 I søjle (2) anføres gasforsyningsanlæggets type med benyttelse af følgende  

 forkortelser:
 Summen af søjle (3) skal være lig med energilevering an net fra anlæg i  

 kommunen anført i skema III, sektion 2, søjle (5), øverste linie.
Skema III, sektion 3 Brændsels/råstof-forbrugene for de enkelte gasproduktionsanlæg beregnes ud  

 fra virkningsgraden på produktionsanlæggene.
Vejledende værdier herfor er:
- Fordampningsanlæg: 98 procent - Spaltegasværk: 90 procent (øvre brændværdi) 70-85 procent (nedre brændværdi) - M/R-stationer: 100 procent.
 For gasfremstilling i kulgasværk må der foretages en særskilt vurdering af  

 brændselsforbruget, idet der tages hensyn til produktion af koks, tjære og  

 damp som biprodukter ved gasfremstillingen.
5. Skema IV: Referenceplan: Net og energi Skema IV benyttes til at sammenfatte en række oplysninger om  

 referenceplanens kollektive forsyningsnet inden for kommunen samt om  

 energiforbruget fordelt på forskellige energiformer.
Oversigt I skemaets første afsnit samles bl.a. oplysningerne om fjernvarme-,  

 blokvarme og gasnet: Tilslutnings- og dækningsprocenter.
I skemaets andet  

 afsnit opføres oplysninger om energiforbruget (netto og an bygning) for  

 opvarmningsområdet, fordelt på forskellige energiformer samt om  

 energiforbruget an bygning til procesformål.
Nogle oplysninger om  

 gasforbruget overføres til skema IV fra skema III, sektion 1.
 Skema IV kan udfyldes for de samme årstal, som benyttes for skemaerne I  

 til III, men i reglen er det tilstrækkeligt at udfylde det for år 1991.
Skema IV: Indholdsbeskrivelse Enegidistrikterne foreslås opført samlet i geografiske grupper (hver by  

 for sig), og inden for hver gruppe ordnet efter tæthed.
Der benyttes to  

 linier pr. energidistrikt, en for bygningspvarmning V og en for proces P.
 Skemaet udfyldes således:
 Der udfyldes således 1 eller 2 linier for hvert energidistrikt i kommunen.  

 Hvis energidistrikterne ikke udfylder hele kommunen, udfyldes der ligeledes 1  

 eller 2 linier for kommunens øvrige område.
6. Skema V: Referenceplan: Energiomsætning i kommunen Skema V benyttes til at sammenfatte visse af oplysningerne fra skema I,  

 II, III og IV, med henblik på et etablere en oversigt over  

 brændselsomsætningen i kommunen.
 Hvis rørbunden energi (det vil sige fjernvarme og gas) passerer  

 kommunegrænsen, opgøres den samlede kollektive energilevering over  

 kommunegrænsen.
Skema V, sektion 1 Skemaet indeholder en oversigt over referenceplanens brændselsanvendelse,  

 fordelt på de enkelte brændselsarter, idet brændselsforbruget, som blev  

 opgjort i varmeatlas, storforbrugeratlas og forsyningsatlas, samles i  

 skemaets linie 1, 2 og 3.
 Summen af disse tre oversigter - brændselsforbruget til henholdsvis  

 opvarmnings- og procesformål - giver således det samlede brændselsforbrug i  

 referenceplanen.
 I sektion 2 opgøres summen af eksport og import af henholdsvis fjern- og  

 blokvarme og gas.
 Tallene til brug for denne sektion tages, hvad angår fjern- og blokvarme,  

 fra skema II, sektion 2, søjle (5), og hvad angår gas, fra skema III, sektion  

 2, søjle (5).
7. Sammenfatning Overblik Energiatlassets skemaer (og kort) I til V tjener i første række til at  

 danne overblik hos kommunen om væsentlige forhold for  

 varmeforsyningsplanlægningen.
Referenceplan Energiatlasset indeholder en referenceplan (skema IV og V), der er  

 beskrevet energi- og brændselsmæssigt.
Den principielle opbygning af  

 beskrivelsen af efterfølgende delplaner eller kommunale varmeplaner skal være  

 identisk med strukturen i beskrivelsen af referenceplanen.
Herved muliggøres  

 en sammenligning af planer med referenceplanen og af planer indbyrdes.
Manuel/maskinel fremstilling af energiatlas Skemaerne I til V kan principielt udfyldes manuelt på basis af  

 BBR-bygningsstatus og -varmestatus, suppleret med kommunens prognoser for  

 bebyggelsesudviklingen, samt indhentede oplysninger om kollektive  

 forsyningsanlæg m.v.
EDB-mæssig udskrivning af skemaerne kan rumme visse  

 fordele, f.eks. i forbindelse med fejlretning, revision af energiatlasset som  

 følge af ændringer i kommunernes energidistriktsinddeling, løbende revisioner  

 etc.
ENERGIATLASSKEMAER I-V Indholdsfortegnelse 1. Forkortelser 2. Skemastruktur for kortlægningsvejledningen 3. Skemaer Skema 1. BYGNINGS-, VARME- OG STORFORBRUGERATLAS Oplysninger vedrørende bygninger:
Sektion 1: Bygningsatlas - Bygningsantal Sektion 2: Bygningsatlas - Etageareal 100 m2 Sektion 3: Varmeatlas - Tilslutningsværdi kW Sektion 4: Varmeatlas - Nettovarmebehov GJ/år Sektion 5: Varmeatlas - Energi leveret an bygning GJ/år Sektion 6: Varmeatlas - Brændsel til individuel opvarmning GJ/år Oplysninger vedrørende distrikt:
Sektion 7: Storforbrugeratlas - Procesenergianlæg Sektion 8: Tæthedsberegning Sektion 9: Netoplysninger.
Skema II FORSYNINGSATLAS - FJERN- OG BLOKVARME Sektion 1: Årlig energilevering an bygning i kommunen (normalår) Sektion 2: Årlig energilevering til og fra net i kommunen (normalår) Sektion 3: Forsyningsanlæg.
Skema III FORSYNINGSATLAS - GASFORSYNING Sektion 1: Årlig energilevering an bygning i kommunen (normalår) Sektion 2: Årlig energilevering til og fra net i kommunen (normalår) Sektion 3: Forsyningsanlæg.
Skema IV REFERENCEPLAN - NET OG ENERGI Netoplysninger samt energiforbrug.
Skema V REFERENCEPLAN - ENERGIOMSÆTNING I KOMMUNEN Sektion 1: Oversigt over brændselsforbrug TJ/år Sektion 2: Kollektiv energilevering over kommunegrænser TJ/år.
1. Forkortelser I energiatlasskemaerne benyttes følgende forkortelser, nævnt i den  

 rækkefølge de optræder i skemaerne:
FV.
Fjernvarme BV: Blokvarme Ledn.bund.: Ledningsbunden CV: Centralvarme EL: Elektricitet Ledn.: Ledningsbunden F-gas: Flydende gas Konv.: Konverteres NG: Naturgas Overskudsvar.: Overskudsvarme Pct.: Procent Renov.: Renoveret Bygn.: Bygning Komm.: Kommunen Lev.: Levering Anl.: Anlæg Varmeprod.: Varmeproduktion Virkn.grad: Virkningsgrad Oversk.v.: Overskudsvarme Tilslutn.: Tilslutningsgrad Dækning: Dækningsgrad Netandrenov.: Netandel at renovere Ind.: Individuel Fors.: Forsyning.
» Bilag III KORREKTION AF DATA Indholdsfortegnelse 1. Indledning 2. Arbejdsskema 1: Korrektioner i bygningsstatus 3. Arbejdsskema 2: Oplysninger om blokvarme 4. Klimafaktorer 5. Korrektioner for variationer i vejret.
1. Indledning Arbejdsskemaerne har til formål at korrigere oplysningerne i  

 bygningsstatus, således at denne svarer til skema I, sektion 1 og 2.
 Arbejdsskema 2 benyttes ved korrektion for blokvarmeforsynede bygninger.  

 De øvrige korrektioner af bygningsstatus foretages på arbejdsskema 1.
2. Arbejdsskema 1: Korrektioner i bygningsstatus Fra Kommunedata modtager kommunen i forbindelse med kortlægning af  

 varmeforsyningsforholdene for hvert energidistrikt en udskrift af  

 bygningsstatus og evt. en udskrift af varmestatus.
Tilsvarende oplysninger  

 kan udleveres på magnetbånd.
 Bygningsstatus danner grundlag for udfyldelse af skema I (Energidistrikt),  

 sektion 1 (Bygningsantal) og sektion 2 (Etageareal 100 m2).
 Skema I, sektion 2, er tilstrækkeligt grundlag for beregning af  

 tilslutningsværdi, sektion 3, og nettovarmebehov, sektion 4.
Manuel udfyldning af skema I Ved manuel udfyldning af skema I vil arbejdsgangen være:
 1. Skema I, sektion 1 og 2 udfyldes på grundlag af  

 BBR-bygningsstatus.
 2. Korrektioner i bygningstallene og  

 bygningsarealernes fordeling på opvarmningsformer foretages på arbejdsskema  

 1.
 3. Et korrigeret skema I, sektion 1 og 2 udfyldes.
 4. Tilslutningsværdier, sektion 3, og nettovarmebehov,  

 sektion 4, beregnes med udgangspunkt i de korrigerede versioner af  

 sektionerne 1 og 2. I forbindelse hermed anvendes eventuelt  

 fjernvarme/blokvarme korrektionsskemaet, se arbejdsklima 2, Bilag III, afs.  

 2.
Maskinel udfylding af skema I Ved maskinel udfyldning af skema I vil arbejdsgangen være:
 1. Skema I foreligger udfyldt.
 2. Korrektionen vedr. skema I, sektion 1 og 2  

 foretages på arbejdsskema 1, som - eventuelt sammen med arbejdsskema 2 (jvf.  

 Bilag III, afs. 2) - danner input til EDB-beregning af et nyt korrigeret  

 skema I, sektion 1 til 6.
 Arbejdsskemaet anvendes således, at det bygningsareal, hhv. etageareal,  

 som ønskes flyttet til en anden søjle, svarende til en anden opvarmningsform,  

 anføres med fortegn plus i den nye søjle og med fortegn minus i den gamle  

 søjle.
 Ved fremstilling af det korrigerede skema I, sektion 1 og 2, på basis af  

 det oprindelige skema I, medregnes arbejdsskemaets korrektioner med fortegn.
» 3. Arbejdsskema 2: Oplysninger om blokvarme Blokvarme ej med i BBR Som et led i kortlægningen af kommunens varmeforsyningsforhold kan  

 kommunen rekvirere en bygningsstatus og varmestatus fra Kommunedata.
Dette  

 materiale bygger på grundoplysninger om bygningsmassen, stammende fra  

 bygnings- og boligregistret (BBR). Da registret ikke indeholder angivelse af  

 blokvarme som opvarmningsinstallation, vil hverken bygnings- eller  

 varmestatusudskriften indeholde opgørelser over f.eks. antal bygninger, der  

 er opvarmet fra blokvarmecentraler.
De bygninger, der rent faktisk forsynes med blokvarme, vil i reglen være  

 indberettet til BBR-registret med varmeinstallation, fjernvarme eller  

 centralvarme.
Også fjernvarmeforsynede bygninger kan fejlagtigt være opført  

 som centralvarmeopvarmede.
Hvis der findes fjern- eller blokvarmenet inden for kommunens område, må  

 kommunen derfor kontrollere og eventuelt korrigere oplysningerne i  

 BBR-bygningsstatus og -varmestatus.
Sådane korrektioner vedrørende blokvarme  

 skal finde sted efter (evt. samtidig med), at de korrektioner, som er  

 beskrevet i Bilag III, afs. 1 (se arbejdsskema 1), er gennemført.
 Nedenfor beskrives først indholdet af arbejdsskema 2: Oplysninger om  

 blokvarme, og derefter tre metoder, der kan benyttes ved udfyldningen af  

 dette skema.
Arbejdsskema 2 Arbejdsskema 2 tjener til at etablere dataindholdet i søjlen  

 »Blokvarme« ved overflytning til denne søjle af visse af de  

 bygninger (bygningsantal), samt de tilhørende etagearealer, som i  

 BBR-bygningsstatus er placeret i søjlerne »Fjernvarme« henholdsvis  

 »Centralvarme, andet«.
 I forbindelse med udfyldelsen af arbejdsskema 2 benyttes:
 - En udskrift af bygningsstatus (og evt. varmestatus), beregnet pr.  

 energidistrikt.
 - Oplysninger tilvejebragt af kommunen, jvf. bilag V, specielt oplysninger  

 om: Net til distribution af vand/damp-baseret varme, varmeproduktion i  

 varmecentraler samt varmeproduktion/energibehov i procesenergianlæg og  

 energikonverteringsanlæg.
Der udfyldes et arbejdsskema 2 for hvert energidistrikt, hvori der finder  

 levering sted af fjernvarme - eller blokvarme.
I skemaets sektion 1 og 2  

 noteres for hver bygningsanvendelsesgruppe a-f og hvert fjernvarme- og  

 blokvarmenet (i reglen er der kun et net) det antal bygninger og  

 etagekvadratmeter, som forsynes.
Bygningsantal og m2 summeres på tværs af  

 skemaet i søjlen »FV+BV, I ALT«.
Talværdierne her sammenlignes med  

 værdierne i Bygningsstatus' søjle for fjernvarme.
Hvis værdierne her (hver  

 gruppe a-f for sig) er mindre end de tilsvarende værdier i søjlen  

 »FV+BV, I ALT« på arbejdsskema 2, anføres forskellen med fortegn  

 minus i søjlen »DIFFERENS, CV«.
Denne angivelse udtrykker, at en  

 del fjernvarme- eller blokvarmeforsynede bygninger er blevet indberettet som  

 centralvarmeforsynede bygninger til BBR-registret.
 I kolonnen »CV ANDET« i skema I medregnes de tal, som fremgår af  

 arbejdsskemaets kolonne »DIFFERENS CV« (med fortegn).  

 Arbejdsskemaets sektion 4 benyttes kun ved mellemregninger.
3 metoder til udfyldning Nedenfor skitseres tre forskellige metoder, der kan benyttes i forbindelse  

 med udfyldning af arbejdsskema 1. Valget af metode bør afpasses efter arten  

 og kvaliteten af de oplysninger, kommunen på forhånd besidder.
Endvidere skal  

 det nævnes, at kortlægningen generelt er af tilfredsstillende kvalitet,  

 dersom den samlede sikkerhed er under 10 procent.
Metode 1 I første omgang skal kommunen vurdere oplysningerne i bygningsstatus om  

 fjernvarmeforsynede og centralvarmeopvarmede bygninger med udgangspunkt i det  

 kendskab, man i forvejen har til de forskellige kollektive  

 opvarmningssystemers dækning.
Ofte er man, takket være indgående  

 lokalkendskab, i besiddelse af tilstrækkelige oplysninger om fjern- og  

 blokvarmecentralerne inden for kommunen: Antal centraler, disses kapacitet,  

 antal tilsluttede bygninger og størrelsen af tilsluttede etageareal samt  

 bygningernes fordeling på bygningsgrupperne a-f.
Her kan disse oplysninger  

 umiddelbart benyttes ved udfyldning af arbejdsskema 2.
Metode 2 Hvis kommunen ikke er i besiddelse af oplysninger om størrelsen af  

 nettovarmebehov og etageareal for de bygninger, der er tilsluttet kollektive  

 opvarmningssystemer, kan man gå frem på følgende måde ved udfyldning af  

 arbejdsskema 2:
 Oplysningerne fra spørgeskemaer vedr. blokcentralers placering, antallet  

 af tilsluttede bygninger og disse etageareal sammenholdes med de tilsvarende  

 oplysninger i BBR-stamregistret.
Herved kan arbejdsskemaets søjle for »blokvarme« (BV) i skemaets  

 sektion 1 (Bygningsantal) og 2 (Etageareal) udfyldes.
Nogle bygninger, hvis  

 varmeforsyning dækkes fra blokvarmecentraler, vil i BBR-stamregistret være  

 anført under »centralvarme, andet« (CV ANDET) og andre under  

 »fjernvarme« (FV).
Metode 3 Hvis kommunen har kendskab til nettovarmebehovet i de bygninger, der er  

 tilsluttet fjernvarme- eller blokvarmenet, men ikke kender de tilsvarende  

 etagearealer, kan følgende fremgangsmåde anvendes ved udfyldning af  

 arbejdsskema2:
A.
Fjernvarme Den fjernvarmelevering (omregnet til normalåret), der fremgår af skemaet  

 for fordelingsnet til distribution af varme (jvf. bilag V), fordeles på de  

 berørte energidistrikter, om fornødent ved anvendelse af kundelister.
For  

 hvert distrikt fordeles nettovarmebehovet (varmeleveringen) på  

 bygningsgrupperne a til f, med støtte i kundelisterne, og anføres på  

 arbejdsskemaets sektion 4.
Arbejdsskemaets sektion 2, etageareal, beregnes ved division med de  

 specifikke nettovarmebehov.
Bygningsantal, sektion 1, anføres efter skøn med  

 støtte i kundelisterne.
B.
Blokvarme Blokvarmelevering gennem fordelingsnet, der forsyner flere bygninger,  

 fremgår af de oplysninger, kommunen har tilvejebragt, evt. under anvendelse  

 af spørgeskemaet »Varmeproduktion i varmecentral« (jvf. bilag V).
 Udfyldelsen af arbejdsskemaets søjle for blokvarme kan foretages analogt  

 til det under punkt A (fjernvarme) nævnte, og resultaterne anføres i skemaet  

 i søjlen »Blokvarme« (BV).
» 4. Klimafaktorer Energiforbruget til rumopvarmning og opvarmning af varmt brugsvand  

 varierer fra år til år under påvirkning af vejret.
For at korrigere for disse  

 variationer kan det faktiske energiforbrug omregnes til normalår ved at  

 multiplicere med en klimafaktor (jvf. nedenstående tabel).
Definition: EN = EF x K hvor: EN er energiforbruget til rumopvarmning m.v. i normalår, EF er det faktiske energiforbrug til rumopvarmning i et af årene 1977-79, K er klimafatoren i det tilsvarende år.
 Tabel over korrektionsfaktorer, klimafaktorer, som anvendes ved omregning  

 af energiforbruget for årene 1977, 1978 og 1979, til normalår.
 Ved beregning af klimafaktorerne er benyttet gennemsnittet af skygge- og  

 solgraddage, opgjort med basistemperatur 17 grader Celsius og  

 »normalåret« 1951/52 - 1975/76 (2691 dage).
 Som det fremgår af tabellen varierer klimafaktoren meget lidt i perioden  

 1977-79, hvorfor den ved beregningerne i forbindelse med energiatlasskemaerne  

 sættes til 1,0 for alle 3 år, 1977, 78 og 79. Den fejl som herved opstår vil  

 være af størrelsesordenen plus/minus 5 procent.
 5. Korrektioner for variationer i vejret.
Nedenfor er beskrevet den metode som energistyrelsen anvender til  

 korrektion af forbruget til rumopvarmning for variationer i vejrets  

 indflydelse.
Metoden er også anvendt ved udarbejdelsen af handelsministeriets  

 energiplan.
Som udtryk for vejrets indflydelse er anvendt et gennemsnit af antallet af  

 »skygge« og »solgraddage«.
Antallet af  

 »skyggegraddage« for et døgn er forskellen mellem indendørs og  

 udendørs middeltemperatur, idet indendørs middeltemperatur fastsættes til 17  

 grader Celsius.
Hvis f.eks. den udendørs middeltemperatur i et døgn har været  

 5 grader Celsius, bliver resultatet 12 skyggegraddage i det pågældende døgn.
 »Solgraddage« er »skyggegraddage« korrigeret ved hjælp  

 af antal soltimer per dag.
 Der er derimod ikke foretaget en korrektion af energiforbruget for  

 variationer i vindstyrken, da en rimelig metode hertil ikke foreligger.
 Hvis F er det faktiske antal af graddage i et givet år, N er det  

 gennemsnitlige antal graddage over en længere periode  

 (»normalåret«), EF er det faktiske energiforbrug til rumopvarmning  

 m.v., og EN er energiforbruget til rumopvarmning m.v. i et normalår, kan  

 nedenstående relation opstilles.
 Det fremgår, at relationen bygger på den forudsætning, at energiforbruget  

 til rumopvarmning m.v. vokser med 1/2 procent for hver procent antallet af  

 graddage i det faktiske år er større end antallet af graddage i normalåret.  

 Når der kun regnes med 1/2 procent, skyldes det dels, at en del af  

 »rumopvarmning m.v.« udgøres af forbrug til opvarmning af  

 brugsvand, dels at ændringer i sol- og udendørstemperatur ikke fuldt ud  

 afspejles i forbruget til rumopvarmning.
 Som »normalår« er anvendt et gennemsnit af perioden 1951/52 -  

 1975/76 (2691 skygge-/solgraddage).
Bilag IV STANDARDVÆRDIER Indholdsfortegnelse 1. Indledning 2. Specifikke varmebehov 3. Specifikke tilslutningsværdier 4. Årsvirkningsgrader 5. Virkningsgrader for varmeproduktionsanlæg og  

 ledningsnet.
Standardværdier 1. Indledning Dette bilag indeholder for forskellige bygningsavendelsesgrupper og  

 bygningsopførelsesperioder tabeller med talværdier for:
- specifikke nettovarmebehov - specifikke tilslutningsværdier - årsvirkningsgrader for husinstallation for forskellige opvarmningsformer - årsvirkningsgrader for varmeproduktionsanlæg og ledningsnet.
2. Specifikke varmebehov Definition Ved det gennemsnitlige specifikke nettovarmebehov for en bygning med en  

 given anvendelse forstås den beregnede gennemsnitsværdi af det årlige  

 nettovarmebehov pr. arealenhed af bygningens samlede etageareal.
Hvis  

 bygningen rummer både boliger og erhvervslokaler, kan der angives to  

 specifikke nettovarmebehov, eet for hver af disse arealtyper.
Energistyrelsen har foretaget en vurdering af, hvilke gennemsnitlige  

 specifikke nettovarmebehov, der er egnet til anvendelse ved beregning på  

 landsplan af de samlede nuværende og fremtidige varmebehov.
Der er taget  

 udgangspunkt i bl.a. omfattende materiale fra boligministeriets byggestyrelse  

 og fra Teknologisk Institut.
 Dette materiale indeholder bl.a. beregninger af gennemsnitlige  

 enhedsværdier for nettovarmebehovet i eksisterende bygninger, samt  

 vurderinger af tilsvarende værdier for fremtidige bygninger.
 Bygningsmassen er opdelt efter følgende anvendelsesgrupper:
Grupper af bygningsanvendelser a. lave boliger b. etageboliger c. kontor, handel, service d. fremstillingsvirksomheder e. døgninstitutioner, hospitaler f. sommerhuse.
 På landsniveau er der desuden foretaget afstemning af de specifikke  

 nettovarmebehov ud fra en sammenligning mellem det brændselsforbrug, der kan  

 beregnes ud fra disse enhedstal (samt øvrige forudsætninger), og det faktisk  

 opgjorte brændselsforbrug.
Nøjagtigheden af nettovarmebehov De gennemsnitsværdier for de specifikke nettovarmebehov, som er angivet i  

 tabel IV.1., er opstillet ud fra en række forudsætninger.
Dette medvirker til  

 at begrænse repræsentativiteten af gennemsnitsværdierne ved anvendelse til  

 beregning af nettovarmebehov på distriktsniveau.
To af disse forudsætninger  

 skal nævnes her:
 1. De specifikke nettovarmebehov for eksisterende  

 bygninger er for visse bygningsanvendelseskategorier beregnet ud fra et  

 kildemateriale, som udgør en forholdsvis begrænset del af den samlede  

 landstotal af bygningsarealer fra bygninger (med opvarmningsinstallation)  

 inden for den pågældende anvendelseskategori.
 2. Nogle af de anførte anvendelsesgrupper, specielt  

 grupperne c og d, indeholder bygninger med meget uensartede anvendelser.
 Gennemsnitsværdierne for disse anvendelsesgruppers specifikke  

 nettovarmebehov er således dannet ud fra en række enkeltværdier med en  

 betydelig indbyrdes spredning.
 Boligstørrelsen for bygninger opført i 1979 eller derefter må fastsættes  

 af kommunen ud fra antagelser om omfanget og arten af kommende byggeri  

 (bygningsprognoser).
 I tabel IV,1. er anført skøn over den fremtidige gennemsnitlige  

 boligstørrelse.
Afstemning af specifikke nettovarmebehov De specifikke nettovarmebehov, som er angivet i tabel IV.1., er opstillet  

 med henblik på beregninger af det nuværende og det fremtidige nettovarmebehov  

 på distriktsniveau.
Hvis kommunen finder markante forskelle mellem de således  

 beregnede varmebehov og lokale oplysninger om faktiske forhold, må det  

 vurderes, hvorvidt der er behov for korrektion af de specifikke varmeforbrug.  

 Er dette tilfældet, må energiatlasset ledsages af en redegørelse herfor.
 Ved beregning af nettovarmebehovet på distriktsniveau for bygningsmassen  

 svarende til gruppe d (fremstillingsvirksomheder m.v.) er det i øvrigt  

 særligt væsentligt, at kommunen vurderer, hvorvidt det er den del af  

 bygningsarealet, der ifølge BBR-opgørelser har opvarmningsinstallation, eller  

 det totale bygningsareal, der ønskes lagt til grund.
Tabel IV.1. Specifikke nettovarmebehov, GJ/år/100 m2 1)Skøn for fremtidige boligstørrelser (dvs. opført efter 1.1.79) 3. Specifikke tilslutningsværdier Definition Tilslutningsværdien angiver for bygninger tilsluttet kollektive  

 forsyningsanlæg den maksimale effekt, som den enkelte bygning kan benytte.
 De i tabel IV.2. anførte tilslutningsværdier må kun betragtes som  

 størrelsesangivelser, og således alene anvendes ved grove  

 overslagsberegninger af f.eks. kapacitet af ledningsnet og produktionsanlæg.
Tabel IV.2. Specifikke tilslutningsværdier, kW/100 m2 4. Årsvirkningsgrader for husinstallation Definition Ved årsvirkningsgrad forstås her forholdet på årsbasis mellem den  

 nyttiggjorte og den tilførte energi til bygningers opvarmningsanlæg.
Blok- og fjernvarme For fjern- og blokvarme regnes der med en virkningsgrad på 100 procent for  

 husinstallationen.
 Dette svarer til, at al den energi, der tilføres bygningen, nyttiggøres.
Oliefyr For helt nye oliefyr og kedler regnes med en noget højere virkningsgrad  

 end på ældre.
 For nye anlæg sættes den til 75 procent.
 Det har været almindeligt på ældre kedler at se årsnyttevirkninger på kun  

 50-60 procent, mens gennemsnittet for bestanden i landet i dag antages at  

 ligge på 65 procent.
Gasfyr For gasfyrede anlæg kan nyttevirkningen sættes højere end for oliefyr, og  

 der regnes med 80 procent.
Tabel IV.3. Årsvirkningsgrader for husinstallation -------------------------------------------------------------------- Generelt Det skal betones, at de anførte virkningsgrader er gennemsnitstal, således  

 at der i konkrete tilfælde kan være afvigelser.
5. Virkningsgrader for varmeproduktionsanlæg og  

 ledningsnet Nedenfor angives nogle forslag til standardværdier for årsvirkningsgraden  

 for forskellige varmeproduktionsanlæg og ledningsnet, som kan lægges til  

 grund ved beregningerne af brændselsforbruget i energiatlasset, såfremt der  

 ikke tilvejebringes lokale erfaringsbaserede tal i forbindelse med  

 kortlægningen:
Tabel IV.4. Årsvirkningsgrader for varmeproduktionsanlæg Net Virkningsgrader for fjernvarme-, blokvarme- og gasnet beregnes eller  

 vurderes i forbindelse med udarbejdelse af energiatlas.
Nedenfor er angivet  

 nogle gennemsnitlige årsvirkningsgrader:
Tabel IV.5. Virkningsgrader for ledningsnet Bilag V OPLYSNINGER OM KOLLEKTIVE VARMEFORSYNINGSANLÆG M.V.
 Indholdsfortegnelse:
1. Indledning 2. Varmeproduktion i varmecentral 3. Varmeproduktionùenergibehov i  

 procesenergianlægùenergikonverteringsanlæg 4. Net til distribution af vand-dampbaseret varme 5.Net til distribution af gas.
1. Indledning Dette bilag beskriver de typer af oplysninger, der indsamles - som led i  

 kortlægningen - om kollektive varmeforsyningsanlæg samt om anlæg, der kan  

 levere overskudsvarme m.v.
Nogle af disse oplysninger indgår i bearbejdet  

 form i energiatlasset, mens andre mere indirekte indgår som forudsætning for  

 udarbejdelse af oplæg og planer.
 Indsamling af oplysningerne kan hensigtsmæssigt ske ved hjælp af  

 spørgeskemaer, som f.eks. kan opdeles således:
- Varmeproduktion i varmecentral - Varmeproduktionùenergibehov i procesenergianlægùenergikonverteringsanlæg - Net til distribution af vand-ùdampbaseret varme - Net til distribution af gas.
 Indsamlingen af data bør samordnes med anden indsamling af data, der kan  

 have betydning for varmeforsyningsplanlægningen, f.eks. indsamling af  

 kommunale plandata i almindelighed.
 Det bemærkes, at det i senere faser af varmeforsyningsplanlægningen kan  

 være nødvendigt at supplere de i det følgende beskrevne oplysninger.
 Oversigten over de oplysninger, der foreslås indsamlet, indledes med en  

 række oplysninger, der kan benyttes ved identifikation (f.eks. kommunenummer,  

 distriktsnummer, anlægsnummer m.v.).
2. Varmeproduktion i varmecentral Dette afsnit indeholder en liste over oplysninger, der indsamles om  

 kollektive vand-ùdampbaserede varmeproducerende anlæg, der har varmelevering  

 som primært formål.
Det vil f.eks. sige en blokvarmecentral, en  

 fjernvarmecentral.
Amtskommunenummer Kommunenummer Centralens navn, adresse, BBR-nr. og distriktsnummer Virksomhedensùselskabets navn, adresse og kontaktperson Anlægsnummer Anlægsart:
- affaldsforbrændingsanlæg - blokvarmecentral - fjernvarmecentral - andet Årlig brændselsforbrug, normalår (GJùår), fordelt på:
- affald - bygas - dieselolie -el -fjernvarme (for vekslerstationer) - flaskegas (LP-gas) - fuelolie - gasolie - kul - let-benzin - andet - ikke fastlagt Årlig varmelevering ab central til net, normalår (GJùår), heraf:
- inden for kommunen til netnummer - uden for kommunen til netnummer og kommunenummer.
Installeret effekt, MW Max. udnyttet effekt, MW Reserveeffekt, MW Centralens tilstand Udvidelsesmulighed Lagerkapacitet for brændsel.
3. Varmeproduktionùenergibehov i  

 procesenergianlægùenergikonverteringsanlæg Dette afsnit indeholder en liste over oplysninger, der indsamles om  

 storforbrugere, forbrugere med procesenergianlæg samt mulige leverandører af  

 overskudsvarme.
 Ved udvælgelse af storforbrugere m.v., hvorfra oplysninger indsamles, bør  

 der tages hensyn til lokale forhold, herunder forholdet mellem kommunens  

 samlede energiforbrug og storforbrugernes energiforbrug samt aktuelle  

 forsyningsmuligheder.
 Som minimum bør oplysninger indhentes for anlæg med et årligt  

 brændselsforbrug på mere end 4 TJ, svarende til ca. 100 tons olie, ca. 150  

 tons kul, ca. 100 tons flaskegas eller ca. 250.000 kubikmeter bygas.
Amtskommunenummer Kommunenummer Anlæggets navn, adresse, BBR-nr. og distriktsnummer Virksomhedensùselskabets navn, adresse og kontaktperson Branche, ISIC nr.
Anlægsart Årlig energilevering an bygning, normalår (GJùår), fordelt på brændsler:
- affald - bygas - dieselolie - el - fjernvarme -flaskegas (LP-gas) - fuelolie - gasolie - kul - let-benzin - andet - ikke fastlagt Årlig energilevering an bygning, normalår (GJùår), fordelt på:
- rumvarme - procesvarme Forventede procentuelle ændringer i brændselsforbruget i perioden frem til  

 1992.
 Udnyttelig overskudsvarme, normalår (GJùår), fordelt på:
- egen udnyttelse - levering uden for virksomheden, ab anlæg.
 Installeret brændselseffekt (kW) og max. udnyttet brændselseffekt (kW)  

 fordelt på:
- procesvarme - rumvarme Brændselsomlægningsmulighed Lagerkapacitet for brændsel.
4. Net til distribution af vand-ùdampbaseret varme Dette afsnit indeholder en liste over oplysninger. der bør indsamles om  

 net til distribution af blokvarme og fjernvarme.
Amtskommunenummer Kommunenummer Forsyning inden for kommunen: distriktsnummer Forsyning uden for kommunen, kommunenummer og distriktsnummer Netnummer Blokvarmecentral, fjernvarmecentral, anden virksomhed inden for kommunen:  

 anlægsnummer Anlæg uden for kommunen: kommunenummer og anlægsnummer Varmelevering til net ab anlæg fra forsyningsanlæg beliggende inden for  

 kommunen, normalår (GJùår) Varmelevering til net ab anlæg fra forsyningsanlæg beliggende uden for  

 kommunen, normalår (GJùår) Varmelevering uden for kommunen, an kommunegrænse, normalår (GJùår) Varmemedium:
- varmt vand - hedt vand - damp - varm olie - andet Bilag: Ledningsplaner.
 Følgende oplysninger tilvejebringes forud for udarbejdelse af oplæg eller  

 plan:
 - Oversigtstegning for fjernvarmenettet med angivelse af  

 hovedledningsdimensionerne.
 - Den samlede ledningslængde samt, hvis oplysninger herom allerede  

 foreligger, ledningernes vandindhold.
- Ledningsnettets tilstand beskrives kortfattet, der oplyses om de årlige  

 vedligeholdelses- og reparationsomkostninger.
For vandledningsnet oplyses  

 størrelsen af det årlige vandtab.
 - Besluttede, men ikke udførte nye hovedledninger angives på  

 oversigtstegningen, tillige med større samlede bebyggelser (evt. endnu ikke  

 opførte). med hvilke der er skrevet kontrakt om tilslutning til nettet.
5. Net til distribution af gas Dette afsnit indeholder en liste over oplysninger, der indsamles om net  

 til distribution af gas.
Amtskommunenummer Kommunenummer Forsyning inden for kommunen: distriktsnummer Forsyning uden for kommunen: kommunenummer og distriktsnummer Forsyningsanlæg inden for kommunen: anlægsnummer Forsyningsanlæg uden for kommunen: kommunenummer og anlægsnummer Gaslevering til net ab anlæg fra forsyningsanlæg beliggende inden for  

 kommunen, normalår (GJùår) Gaslevering til net ab anlæg fra forsyningsanlæg beliggende uden for  

 kommunen, normalår (GJùår) Gaslevering til net ab anlæg fra forsyningsanlæg beliggende uden for  

 kommunen, normalår (GJùår) Gaslevering an forbruger inden for kommunen, normalår (GJùår) fordelt på  

 procesformål og øvrige formål.
 Gaslevering uden for kommunen, an kommunegrænse, normalår (GJùår).
 Gasart:
- bygas - flaskegas (LP-gas) - naturgas - andet Bilag: Ledningsplaner.
 Følgende oplysninger tilvejebringes forud for udarbejdelse af oplæg eller  

 plan:
 - Oversigtstegning med angivelse af hovedledningsdimensioner.
 - Den samlede ledningslængde.
 - Ledningsnettets tilstand beskrives kortfattet, der oplyses om de årlige  

 reparations- og vedligeholdelsesomkostninger.
 - Besluttede, men ikke udførte nye hovedledninger angives på  

 oversigtstegningen tillige med større samlede bebyggelser (evt. endnu ikke  

 opførte), med hvilke der er skrevet kontrakt om tilslutning til nettet med  

 henblik på gasopvarmning.
- Der gives en vurdering af ledningsnettets kapacitet ved distribution af  

 naturgas, desuden hvor mange boliger der har gas, og som vil kunne forsynes  

 med varme gennem eksisterende stik.
Derudover et skøn over tilsluttede,  

 ubenyttede stik.
Bilag VI KORT OG SIGNATURFORSLAG Indholdsfortegnelse:
1. Kort over varmeforsyningsforholdene 2. Signaturforslag 3. Korteksempler 1. Kort over varmeforsyningsforholdene Der kan udarbejdes temakort på grundlag af grundkort i målfast ajourført  

 udgave.
Temakort for kommunekort i målestoksforholdet 1:25.000, jfr.  

 korteksempler bagest i vejledningen, kan omfatte:
 1. Oversigtskort med amts- og kommunegrænser,  

 energidistriktgrænser og distriktnummer - jfr. kortbilag 1.
2. Kort over eksisterende og vedtagne forsyningsanlæg  

 og net samt energidistrikter.
Der udarbejdes et kort for fjernvarme og et  

 kort for gasforsyning - jfr. kortbilag 2A og 2B.
 3. Kort med de enkelte energidistrikters  

 nettovarmebehov i 1979 fordelt på opvarmningsformer - jfr. kortbilag 3.
 4. Kort med de enkelte distrikters varmetæthed i 1991  

 (nettovarmebehov i TJùårùha) - jfr. kortbilag 4.
 Der kan herudover udarbejdes tilsvarende temakort for amtskort (1:100.000)  

 og detailkort (1:1.000/1:10.000).
DEFINITIONER Indledning Oversigten indeholder i første række de fagudtryk, som anvendes i  

 vejledningen og dennes bilag.
Desuden er medtaget enkelte ord og begreber,  

 som det kan forventes, man vil støde på i det videre arbejde med kortlægning  

 af energiforhold.
 Understregede ord (skrevet med store bogstaver) og begreber er defineret  

 andet sted i oversigten.
Areal Beregnes for et ENERGIDISTRIKT som distriktets samlede areal incl. arealer  

 af grønne områder, som medgår ved beregning af områdets bebygelsesgrad, men  

 eksklusiv arealerne af skove, parker, søer m.v.
Belastningstæthed TILSLUTNINGSVÆRDI pr. arealenhed, kWùha.
Besparelsesfaktorer Angiver reduktion i fremtidigt NETTOVARMEBEHOV, for eksisterende bygninger  

 som følge af energibesparende foranstaltninger (efterisolering m.v.).
Bruttoenergiforbrug Energiforbruget i varmeproduktionsanlæg = Brændselsforbrug.
BBR Bygnings- og BoligRegistret.
Indeholder for hver enkelt bygning i landet  

 en række oplysninger af bygningsteknisk karakter.
Bygningsnummer En bygnings registernummer i BBR-regsitret.
CPR Centrale PersonRegister.
CPR-vejregister Et delregister inden for CPR.
CPR-vejregister indeholder ingen  

 personoplysninger, men kun oplysninger om veje og vejafsnit inden for  

 kommunen.
Delplan Plan for varmeforsyningen for de områder i en region eller kommune, som er  

 af betydning for de mest hastende naturgas- og kraftvarmeprojekter.  

 Udarbejdelse og godkendelse af en delplan har til formål at fastlægge  

 rammerne for udarbejdelse af et eller flere bestemte  

 varmeforsyningsprojekter.
Jfr. § 12 i »Lov om varmeforsyning«, nr.  

 258 af 8. juni 1979 samt bemærkningerne hertil i »forslag til lov om  

 varmeforsyning«.
Delplanoplæg Oplæg med forslag til tilrettelæggelse af den fremtidige varmeforsyning i  

 de kommuner, hvor kollektiv varmeforsyning baseret på naturgas eller  

 OVERSKUDSVARME kan komme på tale.
Delplanoplægget kan siges at afrunde  

 varmeforsyningskortlægningen og indgår sammen med kortlægningens resultater i  

 grundlaget for udstedelse af varmeplandirektiver.
Dækningsgrad for net for kollektive varmeforsyningsanlæg Den andel af det samlede NETTOVARMEBEHOV i et ENERGIDISTRIKT, der dækkes  

 eller vil kunne dækkes af net til den pågældende energiforsyning (f.eks.  

 fjernvarme, blokvarme, gas). Beregnes som forholdet mellem NETTOVARMEBEHOVET  

 i nettets FORSYNINGSOMRÅDE og energidistriktets samlede NETTOVARMEBEHOV,  

 eller vurderes ud fra kapaciteten i de eksisterende hovedforsyningsledninger,  

 distributionsnet og stik inden for FORSYNINGSOMRÅDET.
Energiatlas Indeholder grunddata for varmeforsyningsplanlægningen, samt  

 sammenfatninger heraf i skemaform og på udtegnede kort, jvf.
Vejledning 1,  

 figur 2.1., side 15.
Energibesparelser Besparelser i bruttoenergiforbruget i et forsyningsalternativ i forhold  

 til REFERENCEPLANEN som følge af:
1. Efterisolering 2. Forbedret virkningsgrad (f.eks. ved justering eller  

 udskiftning af oliefyr, gasfyr).
 3. Udnyttelse af overskudsvarme (f.eks. fra  

 kraftvarmeværker).
 Ejendomsnr.
 en ejendoms registernummer i BBR.
Energidistrikt Planlægningsenhed i varmeforsyningsplanlægningen, relativ grovmasket  

 opdeling, inden for hvilken varmeforsyningen kan planlægges og  

 konsekvensanalyseres under eet.
 Kan afgrænses ud fra bebyggelses- og forsyningsmæssige forhold samt ud fra  

 geografiske eller fysiske forhold, der giver naturlige grænser for netbundne  

 energiformer.
Energikonverteringsanlæg Anlæg, der omdanner primær energi (brændsel) til en eller flere sekundære  

 energiformer, herunder varme.
 Som eksempler kan nævnes:
- Gasværker - Kraftvarmeværker - Fjernvarmeværker - Affaldsvarmeværk - Industrivirksomheders kedel- ogùeller modtryksturbineanlæg - Oliefyr.
Fordampningsanlæg Gasteknisk anlæg, som omdanner flydende gas til luftformig gas.
Forsyningsgraden Den del af et energidistrikts NETTOVARMEBEHOV, der dækkes via fjern- og  

 blokvarmenet hhv. gasnet, divideret med ENERGIDISTRIKTETS samlede  

 nettovarmebehov.
Forsyningsomlægning Ændring af varme-ùenergiforsyningen fra een OPVARMNINGSFORM til en anden,  

 f.eks. fra individuel til kollektiv forsyning.
Forsyningsområde Det område, der fysisk dækkes af net for kollektiv varmeforsyning, dvs.  

 inden for hvilket alle resterende kunder kan nås blot ved etablering af  

 stikledninger.
Kollektive varmeforsyningsanlæg Anlæg, der leverer energi til bygningers opvarmning og forsyning med varmt  

 brugsvand (jvf. varmeforsyningslovens § 2):
 - Anlæg til produktion og fremføring af bygas samt anlæg til fremføring af  

 naturgas.
 - Anlæg til fremføring af opvarmet vand eller damp fra kraftvarmeværker,  

 affaldsforbrændingsanlæg, industrivirksomheder, geotermiske anlæg m.v.
 - Fjernvarmeforsyningsanlæg.
 - Blokvarmecentraler med en kapacitet på mere end 1 MJùs.
Kommunal varme- og forsyningsplan Plan for tilrettelæggelse af varmeforsyningen inden for en primær kommune.  

 Indholdet af disse planer er fastlagt i § 7 i varmeforsyningsloven.
Kraftvarme Fjernvarme, der er fremstillet på et KRAFTVARMEVÆRK.
Kraftvarmeværk Kraftværk, der producerer både el og fjernvarme, kaldes også værk med  

 kombineret produktion.
 Kan inddeles i:
 Dampkraftværker:
- Modtryksværker - Udtagsværker Dieselkraftværker Gasturbine kraftværker.
Ledningsbunden energi LEDNINGSFØRT ENERGI.
Ledningsført energi Energi, der distribueres ved hjælp af ledninger til energiforbrugerne.
 Fjernvarme:
- Varmt vand mindre end 120 grader Celsius - Hedt vand mere end 120 grader Celsius - Damp Gas:
- Naturgas - Bygas - Flaskegas (LP-gas) Elektricitet.
Modtryksværk Dampkraftværk uden kondensator.
Al kondensvarmen (OVERSKUDSVARMEN)  

 udnyttes til fjernvarmeproduktion.
El og varmeproduktion er bundet til  

 hinanden, det betyder, at der er et specifikt, fast forhold mellem  

 el-produktionens størrelse og varmeproduktionens størrelse for et givet værk  

 med fastlagte dampdata.
Nettovarmebehov Størrelsen af den energimængde, der årligt skal tilføres på forbrugsstedet  

 i en given bygning (eller mere generelt: bygningsmasse) for at dække behovet  

 for rumopvarmning og fremstilling af varmt brugsvand.
Måles i GJùår.
For  

 bygninger med eget centralvarmefyr forudsættes nettovarmebehovet lig med  

 energi leveret ab fyr.
Oliefortrængning BRUTTOENERGIFORBRUG af olieprodukter m.v. (gasolie, fuelolie, F-gas m.v.)  

 i REFERENCEPLANEN, der i et forsyningsalternativ kan erstattes med anden  

 energi (f.eks. naturgas eller kul) eller overflødiggøres som følge af  

 energibesparelser.
Opvarmningsform Betegnelse, der angiver kombination af VARMEINSTALLATION  

 (opvarmningsanlæg) og OPVARMNINGSMIDDEL (brændsel):
- Fjernvarme, med forskellige opvarmningsmidler - Blokvarmeanlæg, med forskellige opvarmningsmidler - Individuelle fyr, med forskellige opvarmningsmidler - Elovne og -paneler - Ovne, med andre opvarmningsmidler (herunder vedvarende energi).
Opvarmningsmiddel Betegnelse (i BBR) for brændsel eller primær energi.
Som eksempler kan  

 nævnes.
- Gasværksgas - Flaskegas - Fuelolie - Gasolie - Petroleum - Fast brændsel - El - Andet - herunder solvarme, vindenergi, halm etc.
 I fremtiden desuden: Naturgas.
Overskudsvarme Varmeenergi, der ikke udnyttes i en produktionsproces på elværk, industri  

 m.v. - tidligere benyttedes betegnelsen SPILDVARME.
Procesenergianlæg Energiproducerende anlæg, der anvendes i forbindelse med fremstillings-,  

 bearbejdnings- ogùeller forbrændingsprocesser (herunder affaldsforbrænding).
 Som eksempler kan nævnes:
- Raffinaderier - Støbeovne - Teglværksovne - Affaldsforbrændingsanlæg.
Procesenergiforbrug Industrivirksomheders energiforbrug til industrielle processer.
Procesvarme varme, der udnyttes i industrivirksomheders produktionsprocesser.
Kan  

 undertiden helt eller delvist genanvendes til anden opvarmning.
Projekter (varmeforsyningsprojekter) Projekter for den faktiske (fysiske) udførelse af KOLLEKTIVT  

 VARMEFORSYNINGSANLÆG.
 Bestemmelser for projekters indhold og udarbejdelse er nævnt i kap. 4 i  

 »Lov om varmeforsyning« samt i »Bemærkningerne til  

 lovforslaget«.
Projekteringsdistrikt Underopdeling af ENERGIDISTRIKT, f.eks. en bydel med ensartet bebyggelse,  

 et afsnit af en vej, en karre eller andet.
Referenceplan Indgår i ENERGIATLASSET.
Indeholder en samlet fremstilling af nuværende og  

 fremtidige forhold vedrørende varmebehov, varmeforsyning og brændselsforbrug  

 i kommunen.
Baseres på en række beregningsforudsætninger om fremtidige  

 forhold og benyttes ved konsekvensvurderinger af omlægning af  

 varmeforsyningen i kommunen.
Regional varmeforsyningsplan Plan for den fremtidige varmeforsyning inden for en amtskommune.
Indholdet  

 af disse planer er fastlagt i § 5 i varmeforsyningsloven.
Rumvarme Den del af NETTOVARMEBEHOVET, der benyttes til bygningers rumopvarmning.  

 Måles i GJùår.
Spildvarme Se OVERSKUDSVARME.
Tilslutningsgraden Inden for et ENERGIDISTRIKT betegner tilslutningsgraden for net for  

 kollektiv varmeforsyning forholdet mellem NETTOVARMEBEHOVET for de bygninger,  

 som forsynes fra nettet, og NETTOVARMEBEHOVET i nettets FORSYNINGSOMRÅDE.
Tilslutningsværdi For bygninger og boliger tilsluttet KOLLEKTIVE VARMEANLÆG angiver  

 tilslutningsværdien den maksimale effekt, der er nødvendig for at kunne dække  

 varmebehovet i den enkelte bygning eller bolig.
Måles i kW.
Transmissionsledning Hovedledning for transport af energi, gas, el eller varme over længere  

 afstande.
 Naturgas: 80 bar ledninger.
 Elektricitet: 132-400 kW ledninger.
Udtagsværk Dampkraftværk, hvor OVERSKUDSVARMEN kan udnyttes ved at damp udtages  

 undervejs i dampturbinerne, og således ikke tilføres kondensatoren, hvor  

 afkølingen sker med havvand.
Kaldes også værk med udtagsturbine.
Værket er  

 udstyret med kondensator.
Varmeproduktionen kan varieres efter behovet.
Vandvarme Den del af NETTOVARMEBEHOVET, der benyttes til opvarmning af varmt  

 brugsvand.
Måles i GJùår.
Varmeinstallation Betegnelse i BBR for fyringsmetode:
- Fjernvarme - Individuelt fyr (olie, petroleum, flaskegas) - Ovne (el, gasværksgas, olie, petr., flaskegas, fast brændsel etc.).
Varmeplandirektiv Energiministeren kan i et såkaldt varmeplandirektiv til en  

 kommunalbestyrelse eller et amtsråd angive, hvilke forsyningsmæssige  

 forudsætninger der skal lægges til grund ved udarbejdelse af  

 varmeforsyningsplaner. (Jvf. §§ 3 og 12 samt bemærkningerne hertil i forslag  

 til lov om varmeforsyning).
Varmetæthed NETTOVARMEBEHOV pr. arealenhed (GJùhaùår).
Vedvarende energikilder Energikilder, der kun forbruges med samme hastighed, som de til stadighed  

 dannes, f.eks. sol, vind, geotermisk energi, varmepumpeanlæg og  

 halmfyringsanlæg.
Virkningsgrad Forhold mellem den nyttiggjorte og den tilførte energi, f.eks. for  

 opvarmningsanlæg eller et energikonverteringsanlæg.
Enheder for energiforbrug og -effekt Prefix SUPPLEMENT 1: KORTLÆGNING Energistyrelsen, juli 1982.
 Indholdsfortegnelse:
1. Indledning 2. Tilrettelæggelse 3. Specifikke nettovarmebehov (rumopvarmning) 4. Metoder til korrektion af kortlægning 5. Statusårùstatustidspunkt.
1. Indledning Igangsætning af kortlægning I medfør af § 4 i lov om varmeforsyning har energiministeren anmodet  

 samtlige kommunalbestyrelser om at foranledige en kortlægning af  

 varmeforsyningsforholdene i kommunen.
Kommunalbestyrelserne har modtaget  

 anmodningen på forskellige tidspunkter afhængigt af behovet for at sikre  

 grundlaget for og sammenhængen i den lokale, regionale og landsdækkende  

 varmeforsyningsplanlægning.
 Varmeplanarbejdet befinder sig således på forskelligt stade i forskellige  

 områder.
Vejledning 1 Til brug ved udarbejdelse af kortlægningen foreligger energistyrelsens  

 »Vejledning 1: Kortlægning«, november 1980. Vejledningen er  

 tidligere fremsendt til samtlige kommunalbestyrelser og amtsråd, i  

 hovedstadsområdet til Hovedstadsrådet.
 Vejledning 1: Kortlægning, indeholder bl.a. standardværdier for  

 varmebehovet pr. arealenhed af forskellige bygningsanvendelsesgrupper. (Den  

 beregnede gennemsnitsværdi af det årlige nettovarmebehov pr. arealenhed af  

 bygningens samlede etageareal).
Ændringer I perioden siden udarbejdelsen af Vejledning 1; Kortlægning er der sket  

 markante ændringer i de specifikke nettovarmebehov. Ændringerne er affødt af  

 udførte isoleringsforanstaltninger, ændrede forbrugsvaner, effektivisering af  

 varmeinstallationer, installering af supplerende varmeinstallationer m.v.
Der  

 foreligger ikke generelle oplysninger om hvilke årsagsfaktorer, der må  

 tillægges størst vægt.
Forbrugsændringerne har affødt et behov for justering  

 (reduktion) af de standardværdier (specifikke nettovarmebehov), som kan anses  

 for egnede til anvendelse i den kommunale kortlægning af  

 varmeforsyningsforhold, jfr. i øvrigt Vejledning 1, hvor også nødvendigheden  

 af lokale vurderinger af de faktiske forhold fremhæves.
Ajourførte standardværdier I det følgende afsnit 3 angives et nyt, ajourført sæt af standardværdier  

 for specifikke nettovarmebehov i forskellige bygningsanvendelsesgrupper.
Metoder I afsnit 4 angives metoder til korrektion af allerede foreliggende  

 kortlægningsresultater.
Der angives metoder til korrektion af kommunale  

 energiatlas såvel på energidistriktsniveau som på kommuneniveau.Endvidere  

 angives en metode til korrektion af kommunale energioplysninger i forbindelse  

 med amtskommunernes sammenfatning af kortlægningsresultater (regional  

 varmeforsyningsoversigt). Til brug ved sammenfatning af kommunernes  

 kortlægning foreligger »Vejledning 6: Regionale oversigter, Del A,  

 sammenfatning a kortlægning«, energistyrelsen juli 1982.
2. Tilrettelæggelse Rekommandationer Det henstilles, at kommuner, som endnu ikke har gennemført de omhandlede  

 opgørelser af varmebehov, lægger de nedenfor anførte nye standardværdier for  

 specifikke nettovarmebehov til grund ved udarbejdelse af kortlægningen.
Kommuner, der har afsluttet kortlægningen eller befinder sig på et  

 fremskredent stade i dette første trin i varmeplanarbejdet, vil kunne undlade  

 at foretage en korrektion af kortlægningen for så vidt angår de overordnede  

 hensyn til varmeplanlægningen.
Derimod tilrådes kommunen at foretage en  

 nærmere vurdering og korrektion af kortlægningens varmebehovsdata, når disse  

 data i planlægningsfasen lægges til grund for udarbejdelse af konkrete  

 forsyningsplaner og -projekter.
Baggrunden herfor er de stedfundne meget  

 betydelige reduktioner i specifikke nettovarmebehov og dermed i  

 forsyningsbehov og brændselsforbrug.
 I nogle amtskommuner vil der derfor opstå den situation, når amtskommunen  

 skal sammenfatte den kommunale kortlægning, at nogle kommuner har baseret  

 deres kortlægning på de ældre standardværdier for nettovarmebehov angivet i  

 Vejledning 1: Kortlægning, hvorimod andre har baseret den på de reviderede  

 værdier angivet i dette vejledningssupplement.
Det henstilles da, at amtskommunerne i forbindelse med sammenfatningen af  

 kommunernes kortlægningsresultater foretager korrektion af kommunale  

 kortlægninger, som er baseret på de ældre standardværdier for nettovarmebehov  

 angivet i Vejledning 1: Kortlægning.
Herved sikres en datakonsistens i de  

 regionale varmeforsyningsoversigter, idet de sammenfattede  

 kortlægningsresultater da vil være baseret på ensartede og ajourførte  

 forudsætninger.
Generel ajourføring Retningslinier for en generel ajourføring af kommunernes kortlægning  

 påregnes fastlagt som led i den nærmere tilrettelæggelse af  

 varmeforsyningsplanlægningen efter kapitel 2 i lov om varmeforsyning.
3. Specifikke nettovarmebehov (rumopvarmning) Standardværdier i Vejledning 1 Energistyrelsens Vejledning 1 fra november 1980 angiver i bilag IV  

 standardværdier for nettovarmebehov ab producerende eller konverterende  

 apparat i bygningen.
Disse standardværdier angives som specifikke  

 nettovarmebehov pr. arealenhed af forskellige bygningsanvendelsesgrupper.
Faldende varmeforbrug Imidlertid er der fra 1979 til 1981 konstateret et så markant fald i  

 varmeforbruget og i behovet for tilførsel af energi hertil, at de kommuner,  

 der foretager kortlægningen i 1981-82, næppe vil finde standardværdierne fra  

 Vejledning 1 realistiske.
EP-81 I forbindelse med udarbejdelsen af energiministeriets energiplan 1981  

 (EP-81) er der foretaget en nyvurdering af de specifikke varmebehov, og der  

 skabtes herved grundlag for at ajourføre standardværdierne fra Vejledning 1.  

 Herudover er standardværdierne genstand for nærmere vurdering som led i  

 gennemførelsen af pilotprojekter vedrørende varmeforsyningsplanlægning.
Ajourførte standardværdier I nedenstående tabel angives ajourførte standardværdier for  

 nettovarmebehov. 0,0 Specifikke nettovarmebehov, GJ/år/100 kvadratmeter Der påregnes ikke angivet nye tilslutningsværdier.
Erfaringerne har vist,  

 at specifikke tilslutningsværdier kun har fundet begrænset anvendelse ved  

 kortlægningen.
Hertil kommer, at de konstaterede fald i specifikke  

 nettovarmebehov ikke uden videre afføder behov for ajourføring af de i  

 Vejledning 1 anførte tilslutningsværdier.
4. Metoder til korrektion af kortlægning Korrigering Den umiddelbare konsekvens af de nye standardværdier er, at den  

 gennemførte kortlægning må korrigeres.
En korrektion af kommunernes  

 energioplysninger kan imidlertid - som angivet i dette vejledingssupplement -  

 gennemføres på forskellige detaljeringsniveauer og praktisk foregå enten i  

 kommunalt eller amtskommunalt regie (det sidstnævnte i forbindelse med  

 amtskommunernes sammenfatning af kommunernes kortlægning, jfr.
Vejledning 6,  

 Regionale varmeforsyningsoversigter, Del A: Sammenfatning af kortlægning).
Ny kortlægning Som alternativ til en korrektion af energioplysningerne kan der  

 naturligvis foretages en ny kortlægning.
Da dette vil være relativt  

 arbejdskrævende er denne fremgangsmåde primært af interesse for kommuner, der  

 endnu ikke har afsluttet kortlægningen, samt for kommuner, der umiddelbart  

 står overfor at gennemføre en detaljeret planlægning og/eller  

 projektudarbejdelse.
Introduktionen af de nye standardværdier for specifikke nettovarmebehov  

 medfører, at de beregnede nettovarmebehov ændres (reduceres). Som det fremgår  

 af nedenstående tabel, er der tale om meget væsentlige reduktioner - mellem  

 10 og 50 procent - af enhedsværdierne (jfr.
Vejledning 1: Kortlægning, bilag  

 IV, side 5).
 Ændringer i nettovarmebehov og derved forsyningsbehov og brændselsforbrug  

 af nævnte størrelse vil kunne få afgørende indflydelse på de i  

 planlægningsfasen udarbejdede forsyningsalternativer og projekter.
Korrektionsfaktorer Korrektionsfaktorer for enhedsværdier for nettovarmebehov I kortlægningen skelnes der mellem beregnede og faktiske  

 forbrugsopgørelser.
For almindelige rumvarmekunder (anvendelsesgruppe A-F) -  

 jfr. ovenstående tabel - beregnes nettovarmebehov ud fra bygningsoplysninger  

 (etagemeter) og enhedsværdier.
Storforbrugere For storforbrugere, der udgør forbrugere med atypiske rumvarmebehov  

 og/eller procesenergiforbrug, beregnes der ikke nettovarmebehov.
Derimod  

 indhentes der fra disse forbrugertyper oplysninger om de faktiske  

 bruttoenergiforbrug.
Nærværende vejledingssupplement omhandler korrektioner i energidata som  

 følge af ændrede enhedsværdier.
Skønnes det herudover, at der er tale om  

 væsentlige ændringer i forbrugsmønstret hos storforbrugere, bør der -  

 parallelt med enhedsværdikorrektion - indhentes nye oplysninger herom.
Kollektive forsyningssystemer Kollektive forsyningssystemer indtager i denne sammenhæng en særstilling,  

 idet disse muliggør afstemning mellem beregnede og faktiske  

 energioplysninger.
For kollektive systemer kan de beregnede forbrug  

 sammenlignes med oplysninger om den faktiske energilevering og  

 brændselsforbrug på kollektive anlæg.
Resultatet af denne sammenligning kan  

 eventuelt bevirke, at enhedsværdierne (de nye) korrigeres.
I forbindelse med afstemningen for kollektive forsyningsanlæg kan det - på  

 tilsvarende vis som med storforbrugere - være formålstjenligt at indhente nye  

 oplysninger om brændselsforbrug og kollektiv energilevering.
I denne  

 forbindelse skal det understreges, at enhedsværdierne, såvel de nye som dem,  

 der fremgår af Vejledning 1, er at statistisk art, dvs. gennemsnitsværdier,  

 og at der lokalt kan være tale om væsentlige afvigelser.
4.1 Korrektion af energiatlas i kommunen Korrektion på forskelligt niveau Korrektion af kommunernes energiatlas kan enten foregå på  

 energidistriktsniveau eller på kommuneniveau.
Ved korrektion på  

 distriktsniveau fås et konsistent energiatlas, der direkte kan benyttes i den  

 efterfølgende planlægning i kommunen.
I de amtskommuner, hvor det i forbindelse med den regionale sammenfatning  

 af kortlægningen er nødvendigt at foretage korrektioner af de kommunale  

 energiatlas for nogle kommuner, kan kommunen gennemføre en korrektion på  

 kommuneniveau.
Det skal understreges, at der i det resulterede energiatlas  

 ikke vil være konsistens mellem de oplysninger, der er opgjort på  

 distriktsniveau, og så de korrigerede kommunetotaler.
Det korrigerede  

 energiatlas vil derfor ikke egne sig til at indgå i den videre planlægning i  

 kommunen.
De korrigerede kommunetotaler kan til gengæld indgå direkte i den  

 regionale sammenfatning af kortlægningen.
Anvendelse af korrektionsfaktorer Korrektionsfaktorer til brug ved korrektion af (de beregnede)  

 energioplysninger fremgår af ovenstående tabel.
Korrektionsfaktorerne er  

 fordelt på bygningsanvendelsesgrupper opført henholdsvis før og efter 1979.  

 Som følge heraf må nettovarmebehovsoplysningerne foreligge med en tilsvarende  

 inddeling.
Som en tilnærmelse til periodeinddelingen kan statusopgørelsen  

 eventuelt opfattes som identisk med byggeri opført før 1979.
De korrigerede data fremkommer ved multiplikation mellem  

 energioplysningerne og korrektionsfaktorerne.
En korrektionsfaktor på mindre  

 end 100 procent svarer således til, at de aktuelle nettovarmebehov reduceres.
4.1.1 Korrektion på distriktsniveau I det følgende gennemgås, hvorledes der foretages korrektion på  

 distriktsniveau.
 Gennemgangen er opbygget således, at der for hvert skema i det kommunale  

 energiatlas (se Vejledning 1, bilag II) er beskrevet, hvordan de pågældende  

 oplysninger skal korrigeres.
Skema I På skema I er opgjort bygnings-, varme- og storforbrugeratlas på  

 distriktsniveau.
 Nettovarmebehov (sektion 4), energilevering an bygning (sektion 5) samt  

 brændsel til individuel opvarmning (sektion 6) korrigeres ved multiplikation  

 af energioplysningerne med korrektionsfaktorerne.
 I sektion 7 (storforbrugeratlas-procesenergianlæg) kan der indberettes nye  

 oplysninger om storforbrugernes bruttoenergiforbrug, såfremt det skønnes at  

 forbruget har ændret sig så meget, at der er behov herfor.
 Den i sektion 8 opgjorte varmetæthed beregnes påny på grundlag af de  

 korrigerede nettovarmebehov (sektion 4 søjle 10). De øvrige oplysninger i  

 sektion 8 forbliver uændrede.
Når oplysningerne er korrigeret på distriktsniveau, summeres de  

 korrigerede opgørelser til kommunetotaler.
Der benyttes de samme skemaer  

 hertil.
Skema II og skema III For kommuner med kollektive forsyningssystemer bør der derudover foretages  

 en afstemning mellem forbrugs- og forsyningsoplysningerne.
Dvs. mellem den  

 beregnede kollektive energilevering an bygning og den tilsvarende oplyste  

 energilevering an net fra de kollektive forsyningsanlæg.
 På skema II (fjernvarme og blokvarme) og skema III (ledningsbunden gas)  

 opgøres i sektion 1 den korrigerede energilevering an bygning (fra skema I,  

 sektioner 5 og 7), for hvert net for sig.
I sektion 2 søjle 5 opgøres den faktisk oplyste energilevering an net, og  

 der beregnes en netvirkningsgrad (søjle 6). Idet den beregnede energilevering  

 an net er korrigeret, vil der generelt være uoverensstemmelse mellem  

 forbrugs- og forsyningsoplysningerne, hvilket vil vise sig ved, at  

 netvirkningsgraden er meget lav.
Der bør derfor indhentes nye oplysninger fra  

 forsyningsvirksomhederne om deres bruttoenergiforbrug og energilevering an  

 net.
Disse opgøres da på sektionerne 2 og 3, og der kan beregnes en ny  

 netvirkningsgrad på sektion 2. Hvis der stadigvæk er uoverensstemmelse mellem  

 forbrugs- og forsyningsoplysningerne, kan der evt. foretages en lokal  

 korrektion af enhedsværdierne.
Skema IV De korrigerede værdier for nettovarmebehov, varmetæthed og energilevering  

 an bygning overføres fra skema I sektionerne 4, 5 og 8 til skema IV.
Skema V Det sidste trin i korrektionen af energiatlasset er da at opgøre  

 bruttoenergiforbruget på skema V (energiomsætning i kommunen).
4.1.2 Korrektion på kommuneniveau Ved korrektion af energiatlasset på kommuneniveau gennemføres de  

 tilsvarende beregninger som beskrevet ovenfor med den forskel, at der kun  

 korrigeres for ændringer i de specifikke varmebehov på kommuneniveau.
Skema I De kommunesummerede opgørelser for nettovarmebehov, energilevering an  

 bygning samt brændsel til individuel opvarmning (sektion 4, 5 og 6)  

 korrigeres ved multiplikation med korrektionsfaktorerne.
De korrigerede data  

 opgøres på nye skemaer.
 Hvis oplysningerne om storforbrugernes faktiske energiforbrug ønskes  

 ændret opgøres de nye tal på sektion 7. Disse ændringer skal dog opgøres på  

 distriktsniveau og summeres til en kommunetotal, idet der er tale om faktiske  

 oplyste energibehov og ikke beregnede størrelser.
 De beregnede varmetætheder, som er opgjort på sektion 8, ændres ikke når  

 kortlægningen korrigeres på kommuneniveau, idet der her er tale om  

 størrelser, der kun har relevans på distriktsniveau.
Skema II og skema III Der kan dernæst ske en afstemning af forbrugs- og forsyningsoplysningerne  

 på kommuneniveau på skema II (fjernvarme og blokvarme) og skema III  

 (ledningsbunden gas). Dette gøres for hver kollektiv forsyningsform ved at  

 afstemme den beregnede kommunesummerede energilevering an bygning med den  

 tilsvarende kommunesummerede energilevering an net.
Det vil sige at der ikke  

 sker en afstemning for hvert net, men for kommunen som helhed.
For hver kollektiv forsyningsform opgøres den korrigerede energilevering  

 an bygning i hele kommunen (skema I, sektion 5) i sektion 2, søjle 7 på skema  

 II og III.
På tilsvarende måde opgøres den tilhørende energilevering an net i  

 kommunen i søjle 5. Såfremt det skønnes at den beregnede netvirkningsgrad  

 (søjle 6) er alt for lav, bør det overvejes, at indhente nye oplysninger om  

 de kollektive forsyningsanlæg.
Disse indberettes da til sektionerne 2 og 3.  

 Hvis der stadigvæk er uoverensstemmelser mellem de beregnede  

 forbrugsoplysninger og de faktisk oplyste forsyningsoplysninger, må der  

 foretages en ny korrektion af enhedsværdierne.
Når afstemningen af forbrugs- og forsyningsoplysningerne er overstået,  

 skal der ske en korrektion af oplysningerne om energilevering gennem de  

 enkelte net.
Dette er nødvendigt afhensyn til den regionale sammenfatning af  

 kortlægningen, hvor der opstilles en oversigt over energileveringen gennem de  

 enkelte net i hele amtskommunen.
Der beregnes korrektionsfaktorer som forholdet mellem korrigerede og  

 ukorrigerede kommunetotaler for energilevering an bygning for summen af  

 fjern- og blokvarme samt for ledningsbunden gas.
De ukorrigerede opgørelser  

 over kollektivt forsynet energilevering an bygning på distriktsniveau  

 multipliceres med den beregnede faktor og opgøres på skema II eller III  

 sektion 1. På sektion 2 opgøres tilsvarende værdier for energilevering an net  

 fra sektion 3. Herved korrigeres energileveringen an net for hvert net  

 enkeltvis.
Skema IV Skema IV ændres ikke når energiatlasset korrigeres på kommuneniveau, idet  

 det kun indeholder oplysninger, som har relevans på distriktsniveau.
Skema V Skema V udfyldes på grundlag af den korrigerede opgørelse over  

 bruttoenergiforbrug, energilevering til individuel opvarmning samt de evt.  

 ændrede opgørelser over bruttoenergiforbrug hos storforbrugere og hos  

 kollektive forsyningsanlæg.
4.2 Korrektion i forbindelse med den regionale sammenfatning Regionalt energiatlas De ovenfor beskrevne metoder til korrektion af energiatlas på distrikts-  

 og kommuneniveau retter sig til kommunerne.
Såfremt en eller flere kommuner  

 ikke korrigerer deres kortlægning, kan amtskommunen i forbindelse med den  

 regionale sammenfatning af kommunernes kortlægning gennemføre en korrektion  

 af energioplysninger for kommuner, der har benyttet enhedsforbrug fra  

 Vejledning 1. Vejledning 6: Regionale oversigter, del A: Sammenfatning af  

 kortlægning indeholder metodeanvisninger og skemaer til brug ved etablering  

 af et regionalt energiatlas.
Korrektion på regionalt niveau Den amtskommunale korrektion af den kommunale kortlægning sker ved, at  

 amtskommunen korrigerer nettovarmebehovsopgørelsen på kommuneniveau.
Dvs. den  

 beregning af varmebehovet, som er baseret på standardværdier for specifikke  

 nettovarmebehov.
De kommunale opgørelser over bruttoenergiforbruget hos  

 storforbrugere og kollektive forsyningsanlæg, som generelt er baseret på  

 spørgeskemaundersøgelser, ændres kun i det omfang, der foreligger nye  

 opgørelser på det tidspunkt, hvor amtskommunen foretager sammenfatningen.
 Ved korrektion af energioplysninger baseret på Vejledning 1's  

 enhedsforbrug sikres en datakonsistens i den regionale oversigt, for så vidt  

 angår opgørelsen over nettovarmebehov.
I det følgende beskrives, hvorledes energiatlasset korrigeres i  

 forbindelse med den regionale sammenfatning.
Der henvises til skemaerne i  

 Vejledning 6: Regionale varmeforsyningsoversigter, del A.
Skema VI-A-1.1.2 Korrektion af nettovarmebehov, energilevering an bygning og brændsel til  

 individuel rumvarme ændres med de tidligere angivne korrektionsfaktorer, på  

 skema VI-A-1.1.2, sektion 5, 6 og 7.
 Foreligger der herudover nye bruttoenergiforbrugsopgørelser for  

 storforbrugere, opgøres disse i sektion 8.
Skema VI-A-1.1.3 De korrigerede nettovarmebehovsopgørelser indgår i den regionale opgørelse  

 på skema VI-A-1.1.3.
Skema VI-A-1.2 og skema VI-A-1.3 På skema VI-A-1.2 (fjernvarme og blokvarme) og VI-A-1.3 (ledningsbunden  

 gas) opgøres forbrugs- og forsyningsoplysninger for kollektive  

 forsyningssystemer.
I søjle 6 på skemaerne VI-A-1.2 og VI-A-1.3 opgøres den korrigerede  

 energilevering an bygning til opvarmningsformål.
For at gøre dette skal der  

 beregnes to korrektionsfaktorer for energileveringen an bygning for  

 henholdsvis fjern- og blokvarmenet og ledningsbunden gas for hver kommune  

 særskilt.
Dette skyldes at de ovenfor angivne korrektionsfaktorer for  

 nettovarmebehov er specificeret på anvendelsesgrupper og opførselsperioder.  

 Når der skal foretages en samlet korrektion af energilevering an net, må man  

 derfor finde en »gennemsnitsfaktor«, der udtrykker, hvordan  

 energileveringen fordeler sig på bygninger i forskellige anvendelsesgrupper  

 og med forskellige opførselsperioder.
 De to korrektionsfaktorer beregnes som forholdet mellem den korrigerede og  

 ukorrigerede kommunesummerede energilevering an bygning fra henholdsvis  

 fjern- og blokvarmenet og ledningsbunden gas (Vejledning 1, skema I sektion  

 5). Oplysningerne om energilevering an bygning til opvarmningsformål for de  

 enkelte net (Vejledning 1, skema II eller III sektion 1) korrigeres med den  

 dertil hørende korrektionsfaktor og opgøres i sektion 1, søjle 6 på skemaerne  

 VI-A-1.2 eller VI-A-1.3.
Netvirkningsgraderne i søjlerne 11 og 12 på henholdsvis skema VI-A-1.2 og  

 VI-A-1.3 beregnes dernæst som forholdet mellem samlede energilevering an  

 bygning og energilevering an net.
Idet den beregnede energilevering an  

 bygning er korrigeret for nettovarmebehov, hvorimod energilevering an net  

 ikke er korrigeret, vil virkningsgraden ikke være realistisk.
Til gengæld vil  

 virkningsgraden afspejle den heraf følgende manglende konsistens mellem  

 kortlægningens forbrugs- og forsyningsside.
Skema VI-A-1.4.1 og skema VI-A-1.4.2 Afslutningsvis opgøres de resulterende brændselsmæssige virkninger på  

 skema VI-A-1.4.1 (kommuneniveau) og VI-A-1.4.2 (amtskommuneniveau).
 Ændringer i individuelt forsynet rumvarme overføres fra skema VI-A-1.1.2  

 sektion 7. Evt. ændringer i storforbrugere og de kollektive forsyningsanlæg  

 oveføres fra henholdsvis skema VI-A-1.1.2 sektion 8 og skema VI-A-1.2 og  

 VI-A-1.3 sektion 2.
 Den amtskommunale brændselsoversigt korrigeres på tilsvarende måde med  

 udgangspunkt i de amtskommunale skemaer for varme- og storforbrugeratlas  

 (VI-A-1.1.3) og forsyningsatlasskemaerne (VI-A-1.2 og VI-A-1.3).
5 Statusår/statustidspunkt Statustidspunkt I »Vejledning 1: Kortlægning«, energistyrelsen, november 1980,  

 angives 31. december 1979 som statustidspunkt for kortlægningen.
Angivelsen  

 af eet bestemt statustidspunkt er begrundet i hensynet til en ensartet  

 tilvejebringelse af kortlægningsresultater.
Det foreslåede statustidspunkt bør fastholdes, medmindre konkrete forhold  

 taler for anvendelse af et andet tidspunkt.
Eksempelvis kan visse  

 tilgrundliggende registeroplysninger være ført ajour til tidspunkter efter  

 december 1979, hvilket kan afføde behov for anvendelse af et nyere  

 statustidspunkt, f.eks. det faktiske opgørelsestidspunkt.
 Hvor det kan komme på tale at anvende et andet statustidspunkt end det i  

 Vejleding 1 anførte, bør kortlægningsresultaterne ledsages af en kort  

 redegørelse herfor.
 Tilsvarende bør de amtskommunale sammenfatninger af kommunernes  

 kortlægningsresultater omfatte redegørelse for og vurdering af eventuelle  

 forskellige statustidspunkters betydning for de sammenfattede  

 kortlægningsresultater.
Energistyrelsen Landemærket 11 1119 København K Tlf. (01) 92 67 00.
 Særlig note:
 (* 1) Der henvises til »Forsyningskatalog 85« samt notater, som  

 supplerer/uddyber vejledningen.
