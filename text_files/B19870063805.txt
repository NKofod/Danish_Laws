 I medfør af § 4 i lov om administration af Det europæiske økonomiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 487 af 13. september 1984 som ændret ved lov nr. 946 af  

 23. december 1986, fastsættes efter indstilling fra det i § 2 i  

 lovbekendtgørelse nr. 487 nævnte udvalg:
§ 1.  For enhver hest - bortset fra føl med en  

 slagtevægt på 25 kg eller derunder - der slagtes og ved offentlig kontrol  

 godkendes til menneskeføde, skal erlægges en afgift på 100 kr.
Afgiftspligten  

 omfatter også heste, der slagtes for private til eget forbrug.
 § 2.  For heste, der slagtes på  

 kreatureksportslagterier, offentlige slagtehuse og eksportsvineslagterier  

 påhviler det vedkommende slagteri/slagtehus hos leverandøren at opkræve det i  

 § 1 nævnte afgiftsbeløb og hver uge at indsende indberetning til  

 Hesteafgiftsfonden, c/o Kødbranchens Fællesråd, Vesterbrogade 6 D, 1620  

 København V, om antallet af de i den foregående kalenderuge slagtede og  

 godkendte heste og samtidig at indbetale den herefter skyldige afgift til  

 nævnte fonds postgirokonto nr. 7103182.
Stk. 2.  For heste, der slagtes i private slagtehuse,  

 påhviler det slagteren at indbetale det i § 1 nævnte afgiftsbeløb til  

 Hesteafgiftsfonden, c/o Kødbranchens Fællesråd, Vesterbrogade 6 D, 1620  

 København V, postgirokonto nr. 7103182, senest 14 dage efter en foretaget  

 slagtning.
Indbetalingskort fås udleveret af den kontrollerende dyrlæge, hvem  

 det påhviler umiddelbart efter den foretagne kontrolstempling at indsende  

 indberetning til nævnte fond.
§ 3.  Ved udførsel her fra landet af levende heste -  

 bortset fra føl med en levende vægt på 50 kg eller derunder - skal  

 eksportøren betale en afgift på 100 kr. pr. hest.
Undtagen fra afgift er dog  

 cirkusheste samt trav-, galop- og konkurrenceheste, der genudføres efter  

 deltagelse i væddeløb og sportsstævner, og trav-, galop- og konkurrenceheste,  

 der udføres til væddeløb og sportsstævner og derefter genindføres.
 Stk. 2.  Det påhviler eksportøren senest 14 dage efter  

 eksporten at afgive indberetning til Hesteafgiftsfonden, c/o Kødbranchens  

 Fællesråd, Vesterbrogade 6 D, 1620 København V, om den stedfundne eksport med  

 oplysning om antallet af levende heste og samtidig til Hesteafgiftsfondens  

 postgirokonto nr. 7103182 at indbetale den herefter skyldige afgift.
 Stk. 3.  Betales skyldig afgift ikke rettidigt, skal der  

 betales 1,3 pct. i månedlig rente for hver påbegyndt måned efter sidste  

 rettidige indbetalingsdag.
 § 4.  Den, der overtræder eller forsøger at overtræde  

 bestemmelserne i denne bekendtgørelse, straffes med bøde i medfør af  

 lovbekendtgørelse nr. 487 af 13. september 1984 om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v., som ændret ved lov nr. 946 af 23. december 1986, § 16,  

 stk. 6 og 8, medmindre højere straf er forskyldt i medfør af stk. 7.
 § 5.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves Landbrugsministeriets  

 bekendtgørelse nr. 28 af 24. januar 1973 om afgift ved slagtning og ved  

 eksport af heste, med senere ændringer.
