 1. Den 1. februar 1989 tages det ny centralregister  

 for motorkøretøjer i anvendelse.
 Fra og med denne dato skal der ved 1. fremstilling til syn eller  

 anmeldelse til registrering anvendes en ny anmeldelsesblanket, betegnet MO 2A  

 (8/88). For køretøjer, der er fremstillet til syn inden d. 1. februar 1989,  

 kan anmeldelse til registrering dog forsat ske ved den hidtidige  

 anmeldelsesblanket.
 Samtidig indføres krav om, at der også ved anmeldelse til registrering af  

 et fabriksnyt standardtypegodkendt køretøj skal afleveres anmeldelsesblanket  

 (udover typeattest), uanset at køretaget ikke skal synes.
 Den ny anmeldelsesblanket med tilhørende vejledning er vist i bilag 1.
 2. I det nye centralregister er køretøjernes art og  

 anvendelse anført efter et system, der adskiller sig væsentligt fra det  

 hidtidige.
 De anførte arter svarer til de betegnelser, der anvendes i  

 færdselslovgivningen.
 De anførte anvendelser er hovedsageligt fastlagt med henblik på opkrævning  

 af vægtafgift.
 En vejledning i angivelse af art og anvendelse på anmeldelsesblanketten er  

 anført i bilag 2.
 3. Den ny anmeldelsesblanket kan fås på  

 motorkontorerne og hos Statens Bilinspektion.
 P.M.V.
 E.B.
Ib Rasmussen Bilag 1 Vejledning vedrørende udfyldelsen af blanketten Anmeldelsesblanketten skal forsynes med oplysning om ejers (brugers)  

 personnummer.
For juridiske personer skal anføres SE-nummer (nummeret fra  

 Statsskattedirektoratets Stamregister for Erhvervsdrivende).
 Anmeldelsesblanket og fuldmagt skal indeholde oplysning om ejers (brugers)  

 fulde navn, adresse og postnummer.
 I »art«-rubrikken anføres om det er en personbil, stor  

 personbil, varebil, lastbil, påhængsvogn, sættevogn, motorcykel, traktor,  

 traktorpåhængsvogn, campingvogn, påhængsredskab eller motorredskab.
 I »anvendelses«-rubrikken anføres hvad køretøjet benyttes til,  

 f.eks. privat personkørsel, godstransport, hyrekørsel m.v.
 Disse oplysninger samt oplysning om stelnummer og drivkraft vil kunne  

 overføres fra tidligere registreringsattest, medmindre der nu ønskes  

 foretaget ændringer.
 Hvis køretøjet benyttes til vognmands- og/eller fragtmandskørsel, til  

 turist- og bestillingskørsel eller anden buskørsel i h.t. busloven, skal  

 tilladelse hertil forevises på motorkontoret.
 Eventuelt syn skal være foretaget inden anmeldelsen til registrering.
Bilag 2 Vejledning i angivelse af art og anvendelse på anmeldelsesblanket Art Køretøjets art angives i overensstemmelse med nedenstående liste.
Listen  

 svarer til de betegnelser, der anvendes i færdselslovgivningen.
Personbil Personbil til højst 9 personer, føreren medregnet.
 »Rustvogn« anses som personbil. »Ambulance« anses som  

 personbil. »Mandskabsvogn« med tilladt totalvægt på 3.000 kg eller  

 derunder anses som personbil.
Stor personbil Personbil til mere end 9 personer, føreren medregnet.
For stor personbil, der godkendes i flere udførelser, dels som personbil  

 M2 og dels med nedsat bestoling som M1, anføres art stor personbil.
Bilen  

 skal i udførelsen som personbil M2 opfylde kravene til personbil M2 og i  

 udførelsen som personbil M1 kravene til personbil M1.
Varebil Varebil (lastbil) med en tilladt totalvægt på højst 3500 kg.
 Køretøj indrettet til bibliotek, tandklinik, udstilling, salg, kontor,  

 værksted og lignende anses som varebil. »Mandskabsvogn« med tilladt  

 totalvægt over 3.000 kg, men ikke over 3500 kg, og hvor køretøjets lad- eller  

 varerum har større flademål end personrummet, anses som varebil.
Lastbil Lastbil med en tilladt totalvægt på mere end 3500 kg.
 Køretøj indrettet til bibliotek, tandklinik, udstilling, salg, kontor,  

 værksted og lignende anses som lastbil. »Mandskabsvogn« med tilladt  

 totalvægt over 3500 kg, og hvor køretøjets lad- eller varerum har større  

 flademål end personrummet, anses som lastbil.
Påhængsvogn Påhængsvogn til bil.
»Cirkusvogn«, der er opbygget på almindeligt  

 påhængsvognschassis, anses som påhængsvogn.
Sammenklappeligt påhængskøretøj,  

 der er beregnet til camping, men hvor den sammeklappede kasses overflade er  

 indrettet som ladflade til transport af gods, anses som påhængsvogn.
Sættevogn Sættevogn til bil.
 Den bageste del af en ledbus anses som sættevogn.
Motorcykel 2-hjulet motorcykel, 2-hjulet motorcykel med sidevogn og 3-hjulet  

 motorcykel.
Traktor Traktorpåhængsvogn Campingvogn Påhængsredskab Motorredskab Anvendelse Køretøjets anvendelse angives i overensstemmelse med nedenstående liste.  

 Listen er fastlagt hovedsageligt med henblik på opkrævning af vægtafgift.  

 Såfremt et køretøj benyttes til flere af de nævnte anvendelser, anføres den  

 anvendelse, der står øverst i listen.
De øvrige anvendelser oplyses til  

 Statens Bilinspektion eller motorkontoret.
Privat personkørsel Anføres for motorkøretøj, der anvendes til privat personkørsel, herunder  

 motorkøretøj, der godkendes til udlejning uden fører eller til øvelseskørsel.
Godstransport (1/2 oms.) Anføres for motorkøretøj på gul/sorte nummerplader.
Mandskabs-/materielkørsel Anføres for bil, der er særligt indrettet til befordring af mandskab og  

 materiel (mandskabsvogne). Køretøjets varelad eller varerum skal have større  

 flademål end personrummet.
Særlig anvendelse Anføres for bil, der er specielt indrettet til særligt formål, der kan  

 være bibliotek, tandklinik, udstilling, salg, kontor, værksted og lignende.
Buskørsel Anføres for stor personbil og sættevogn, der anvendes til anden buskørsel  

 end rutekørsel.
Foreningskørsel Anføres for stor personbil, der ejes af sportsforeninger og lignende, og  

 som ikke anvendes til buskørsel.
 Køretøjet skal opfylde krav til indretning og udstyr som for stor  

 personbil til buskørsel.
Trækkraft for sættevogn Anføres for vare- eller lastbil, der er indrettet til at trække sættevogn.
Godstransport Anføres for køretøj, der er indrettet til godstransport, herunder for  

 2-hjulet motorcykel med varesidevogn.
Rustvognkørsel Anføres for personbil, der specielt er indrettet og udelukkende anvendes  

 til rustvognkørsel.
Arbejdskørsel Anføres for påhængsredskab, herunder »skurvogn«, der ikke  

 anvendes til brandsluknings-/redningskørsel.
Beboelse Anføres for campingvogn.
Hyrekørsel Anføres for personbil, der udelukkende anvendes til hyrekørsel.
Bilen må  

 ikke være forsynet med tilkoblingsanordning.
Sygetransport Anføres for personbil, der udelukkende anvendes til sygetransport.
Bilen  

 må ikke forsynet med tilkoblingsanordning.
Skov-, landbrug og gartneri Anføres for traktor, der udelukkende anvendes til eet eller flere af disse  

 formål.
Rutekørsel Anføres for køretøj, der udelukkende anvendes til rutekørsel.
Ambulancekørsel Anføres for personbil, der specielt er indrettet og udelukkende anvendes  

 til ambulancekørsel.
Bilen skal derudover anmeldes til udrykningskørsel.
Brandsluknings-/redningskørsel Anføres for køretøj, der er specielt indrettet til brandslukning- og  

 redningsopgaver og udelukkende anvendes ved udrykning hertil.
Køretøjet skal  

 derudover anmeldes til udrykningskørsel.
