Skriftlig fremsættelse (8.  

 februar 2006) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for  

 Folketinget at fremsætte:
Forslag til lov om ændring af lov om imødegåelse af indlåsningseffekter på  

 inkonverterbare realkreditlån m.v. (Forlængelse og udvidelse af  

 indlåsningsordningen) (Lovforslag nr.
L 157).
 Lovforslaget  

 indeholder en forlængelse af lov om imødegåelse af indlåsningseffekter på  

 inkonverterbare realkreditlån m.v. og en udvidelse af lovens  

 anvendelsesområde.
Det er efter den  

 hidtidige ordning en forudsætning for at deltage, at låntager har ansøgt om,  

 at  

 staten overtager gældsforpligtelsen på et inkonverterbart lån senest den 31.  

 december 2005. Ordningen er via finansloven for 2006 forlænget i et år.  

 Imidlertid vil der fortsat være et betydeligt antal låntagere, der har belånt  

 deres ejendom med inkonverterbare obligationslån.
Efter ordningens ophør  

 forventes det, at kursen på obligationerne igen vil stige ganske betydeligt.  

 Det foreslås derfor, at ordningen forlænges 10 år til 31. december 2015.
Indlåsningsordningen vil være til gavn for den enkelte borger og  

 virksomhed.
Det skønnes, at en videreførelse af ordningen vil medføre en  

 besparelse for debitorerne på ca. 1,1 mia. kr., idet det antages, at kurserne  

 for obligationerne vil være gennemsnitligt 25 kurspoint højere end  

 indlåsningskursen.
Størrelsen på besparelsen vil dog variere mellem de  

 forskellige obligationsserier.
Visse pensionskasser og andre finansielle  

 investorer vil dog ikke kunne opnå den gevinst, som indlåsningseffekterne  

 ville  

 medføre.
Ordningen er udgiftsneutral for statskassen.
Den hidtidige  

 indlåsningsordning omfatter ikke lån ydet i henhold til lov om statsgaranti  

 og  

 rentetilskud m.m. ved udlån til yngre jordbrugere.
Det skyldes, at der på  

 tidspunktet  

 for lovens ikrafttræden var knyttet et statsligt rentetilskud til disse lån,  

 som blev aftrappet over en periode på 7 år fra lånets etablering.
Lånene er  

 ydet som kontantlån med 20-årig afvikling, og det sidste lånetilbud er  

 udstedt  

 i 1994. Lånene er således fortsat under afvikling, men rentetilskuddene er nu  

 udløbet.
Det foreslås derfor, at ordningen udvides med lån ydet i henhold til  

 yngre jordbrugerordningen.
Det skyldes primært, at det er konstateret, at  

 inkonverterbare statsgaranterede yngre jordbrugerlån typisk er dyrere at  

 indfri  

 ved ejerskifte og lignende i forhold til en beregnet markedskurs.
Tilsvarende  

 har det også været dyrere for statskassen i de tilfælde, hvor statsgarantien  

 har været gjort gældende.
Herudover foreslås  

 det, at undtagelsen af lån, ydet af Kongeriget Danmarks Fiskeribank efter lov  

 nr. 875 af 23. december 1987 om støtte og statsgaranterede lån til fiskeriet,  

 udgår, idet alle lån efter denne ordning er afviklet.
Der foreslås desuden to  

 mindre konsekvensændringer som følge af ændret lovgivning.
 Med disse  

 bemærkninger, og idet jeg i øvrigt henviser til lovforslaget og  

 bemærkningerne  

 til dette, skal jeg anbefale forslaget til det høje Tings velvillige  

 behandling.
