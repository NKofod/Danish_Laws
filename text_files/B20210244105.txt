Bekendtgørelse om ændring af bekendtgørelse om Banedanmarks opgaver og beføjelser1) § 1 I bekendtgørelse nr. 1470 af 29. juni 2021 om Banedanmarks opgaver og beføjelser foretages følgende ændringer:
 1. Efter § 4 indsættes:
»§ 4 a.
Banedanmark varetager samordningsmekanismer efter artikel 7e i Europa-Parlamentets og Rådets direktiv (EU) 2016/2370 af 14. december 2016 om ændring af direktiv 2012/34/EU for så vidt angår åbning af markedet for indenlandsk passagertransport med jernbane og forvaltning af jernbaneinfrastrukturen.
Stk. 2. Banedanmark indkalder de til enhver tid godkendte infrastrukturforvaltere, der udøver virksomhed i landet samt eventuelle tilstødende infrastrukturforvaltere til Banedanmarks infrastruktur, de til enhver tid godkendte jernbanevirksomheder, der udfører jernbanetransport på disse net, trafikselskaberne iht. lov om trafikselskaber, der udfører jernbanetransport, Trafikstyrelsen og repræsentanter for brugerne af jernbanegodstransport og -passagertransport til samordning.
Banedanmark inviterer endvidere Jernbanenævnet, som kan deltage med observatørstatus.
 Stk. 3. Samordningen vedrører som minimum følgende punkter:
1) ansøgernes behov i forbindelse med vedligeholdelse og udvikling af infrastrukturkapacitet, 2) indholdet af de brugerorienterede præstationsmål, der er indeholdt i de kontraktmæssige aftaler, der er omhandlet i artikel 30, og af de incitamenter, der er omhandlet i artikel 30, stk. 1, og gennemførelsen deraf, 3) indholdet og gennemførelsen af den netredegørelse, der er omhandlet i artikel 27, 4) spørgsmål om intermodalitet og interoperabilitet og 5) andre spørgsmål vedrørende betingelserne for adgang, brug af infrastrukturen og kvaliteten af infrastrukturforvalterens tjenester.
Stk. 4. Banedanmark udarbejder og offentliggør retningslinjer for samordningen i samråd med interesserede parter.
Samordningen som nævnt i stk. 1-3 finder sted mindst en gang årligt, og Banedanmark offentliggør på sit websted en oversigt over aktiviteter, der udføres i henhold til denne bestemmelse.
Samordningen i henhold til denne bestemmelse berører ikke ansøgernes ret til at indgive klage til Jernbanenævnet og berører endvidere ikke Jernbanenævnets beføjelser som fastsat i jernbanelovens kapitel 16 og regler fastsat i medfør af reglerne i dette kapitel.« 2. § 12, stk. 1, affattes således:
»Beføjelser, der er tillagt transportministeren i §§ 1-2, §§ 7-8, § 9 stk. 1-2, § 10, stk. 1 og stk. 6, §§ 11-12, § 14 b, stk. 1 og stk. 3, i lov nr. 609 af 12. juni 2013 om elektrificering af jernbanen, som ændret ved lov nr. 2397 af 14. december 2021, udøves af Banedanmark.« 3. § 16, stk. 1, affattes således:
»Beføjelser, der er tillagt transportministeren i medfør af § 21, stk. 3, § 22, stk. 2, 2. pkt., § 37 b, stk. 1 og 3, i jernbaneloven, som ændret ved lov nr. 2397 af 14. december 2021, udøves af Banedanmark.« 4. I § 17, stk. 1 ændres »jf. dog stk. 3.« til; »jf. dog stk. 3 og 4.« 5. I § 17 indsættes som stk. 4:
»Stk. 4. Afgørelser truffet af Banedanmark i medfør af § 14 b, stk. 1, i lov om elektrificering af jernbanen og § 37 b, stk. 1, i jernbaneloven kan ikke påklages til transportministeren.« § 2 Bekendtgørelsen træder i kraft den 1. januar 2022.
Transportministeriet, den 14. december 2021 Benny Engelbrecht / Christian Løvenbalck Haxthausen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv (EU) 2016/2370 af 14. december 2016 om ændring af direktiv 2012/34/EU for så vidt angår åbning af markedet for indenlandsk passagertransport med jernbane og forvaltning af jernbaneinfrastrukturen, EU-Tidende 2016, nr.
L 352, side 1.
