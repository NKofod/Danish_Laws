Vejledning om redegørelser  

 for ligestilling fra ministerier samt statslige institutioner og virksomheder - med mere end 50 ansatte 2005 Kort fortalt  

 »ligestillingidanmark.dk« er et tilbud til ministerier og statslige  

 institutioner og virksomheder om at udarbejde deres ligestillingsredegørelser  

 elektronisk og få »standardiserede ligestillingsredegørelser«.
Værktøjet  

 sikrer ensartede ligestillingsredegørelser, der således lettere kan  

 benchmarkes.
 Når man bruger »ligestillingidanmark.dk« til at udarbejde  

 ligestillingsredegørelser, sikres endvidere at kravet om at sende  

 redegørelsen elektronisk til ressortministeren er opfyldt.
Resultaterne fra 2005 vil kunne ses på  

 www.ligestillingidanmark.dk sidst på året.
Resultaterne fra 2003  

 indberetningerne kan nu ses på www.ligestillingidanmark.
 I den standardiserede redegørelse bliver de indtastede  

 oplysninger beregnet som procentvis fordeling og i et vist omfang fremstillet  

 grafisk.
Indledning Lovgrundlag Ifølge ligestillingsloven § 5, og  

  

 lovbekendtgørelse  

 nr. 553 af 2. juli 2002, med de ændringer, der følger af lov nr. 286 af 25.  

 april 2003 og lov nr. 321 af 5. maj 2004,  

  

 skal alle ministerier  

 samt statslige institutioner og virksomheder med mere end 50 ansatte hvert  

 andet år inden den 1. september redegøre for situationen med hensyn til  

 ligestilling af kvinder og mænd.
 Ligestillingsloven:
 § 4.  

  

 Offentlige myndigheder skal inden for deres område arbejde for ligestilling  

 og indarbejde ligestilling i al planlægning og forvaltning.
 § 5.  

  

 Ministerier, statslige institutioner og statslige virksomheder skal hvert  

 andet år inden den 1. september udarbejde en redegørelse om ligestilling.  

 Statslige institutioner og statslige virksomheder skal dog kun udarbejde  

 redegørelser, hvis de har mere end 50 ansatte.
Stk. 2.  

  

 Redegørelsen skal indeholde oplysninger om, 1)  

 	  

 hvorvidt  

 ministeriet, institutionen eller virksomheden har formuleret en  

 ligestillingspolitik og i givet fald det nærmere indhold af denne, 2)  

 	  

 den kønsmæssige  

 fordeling i forhold til de enkelte stillingskategorier og 3)  

 	  

 andre forhold, der  

 skønnes at have betydning for vurderingen af ministeriets, institutionens  

 eller virksomhedens indsats på ligestillingsområdet.
 Stk. 3.  

  

 Redegørelserne  

 fra de i stk. 1 nævnte institutioner og virksomheder indsendes til  

 ressortministeren.
 Stk. 4.  

  

 Ressortministeren bearbejder de indsendte redegørelser og indsender inden den  

 1. november i de år, hvor redegørelserne udarbejdes, en samlet rapport  

 vedlagt de enkelte redegørelser til ministeren for ligestilling.
 § 6.  

  

 Ministeren for ligestilling kan fastsætte regler om indholdet af de i  

 § 5, stk. 1, og § 5 a nævnte redegørelser.
(Lov om ligestilling af kvinder og mænd) Ligestillingsredegørelserne skal indeholde oplysninger om  

 følgende tre forhold:
1)  

 	  

 om ministeriet,  

 institutionen eller virksomheden har formuleret en ligestillingspolitik, og i  

 givet fald det nærmere indhold af denne 2)  

 	  

 kønsfordelingen på  

 stillingskategorier 3)  

 	  

 andre forhold af  

 betydning for om ministeriet, institutionen eller virksomhedens indsats på  

 ligestillingsområdet.
 Vejledningen indeholder udover afsnit om de tre ovennævnte  

 forhold også et afsnit om offentliggørelse af oplysningerne.
Formålet med  

 ligestillingsredegørelser  

  

 er at skabe overblik i arbejdet med at fremme  

 ligestilling af kvinder og mænd på de forskellige fagområder.
Redegørelserne  

 vil tillige kunne fungere som redskab i ministeriets, institutionens eller  

 virksomhedens samlede arbejde med personalepolitikken og med ligestilling  

 generelt.
Endelig er redegørelserne input til ressortministrenes samlede  

 ligestillingsrapport til ligestillingsministeren.
 Ministeriet, institutionen eller virksomheden er inden for  

 lovens rammer frit stillet med hensyn til redegørelsens nærmere udformning og  

 formidlingen heraf.
Et elektronisk værktøj  »ligestillingidanmark.dk« Ligestillingsministeren har for at lette arbejdet med  

 ligestillingsredegørelserne fået udarbejdet et internetbaseret værktøj til  

 udarbejdelse og indberetning af ligestillingsredegørelser.
Samtidig er det  

 blevet det muligt at sammenligne og benchmarke tal og eksempler indbyrdes,  

 fordi oplysninger og statistikker bliver ensartede.
Ministerier, statslige institutioner og virksomheder kan bruge  

 værktøjet ved at gå ind på det link alle forvaltningsorganer individuelt har  

 fået tildelt.
Når alle oplysningerne er tastet ind er det muligt at udskrive  

 en  

 samlet redegørelse.
Værktøjet opstiller selv procentopgørelser og grafiske  

 illustrationer ud fra de oplysninger, som er blevet indtastet.
På dette  

 tidspunkt er det kun de, der har indtastet, der kan se deres egne  

 oplysninger.  

 Linket er sendt ud sammen med denne vejledning.
Når alle efter den 1. september har udarbejdet deres  

 redegørelser, er det muligt at gå ind og sammenligne sig med andre.
Der kan  

 sammenlignes på alle oplysninger på tværs af institutioner og virksomheder  

 mv.
Ligestillingsredegørelsen skal sendes til ressortministeren, som  

 inden 1. november skal bearbejde materialet til en rapport til  

 ligestillingsministeren.
Hvis man anvender  

  

 ligestillingidanmark.dk  

 vil  

 det opfylde lovens krav i forhold til at sende ligestillingsredegørelse til  

 ressortministeren, da de enkelte ministre hver især har adgang til  

 ligestillingsredegørelserne inden for deres område.
 Hvis der i stedet for udarbejdes en anden type  

 ligestillingsredegørelse, skal denne sendes til ressortministeren og  

 indeholde  

 de samme oplysninger som ´ligestillingsidanmark.dk´.
I enten uge 38-39 2005 afholder PLS Rambøll et halvdages kursus  

 for de medarbejdere i departementerne, der har til opgave at bearbejde  

 institutionernes ligestillingsredegørelser i en ligestillingsrapport fra  

 ressortministrene til minister for ligestilling.
Indbydelsen til dette kursus  

 udsendes i juni 2005.
En hjemmeside om ligestilling på landsplan I slutningen af efteråret bliver en række af de overordnede  

 resultater og nøgletal offentliggjort på hjemmesiden  

 www.ligestillingidanmark.dk,  

 hvor alle kan se forskellige ligestillingslandkort o. lign.
Når ministeriet,  

 institutionen eller virksomheden benytter  

  

 ligestillingidanmark.dk, når  

 de udarbejder ligestillingsredegørelsen, kan de oplyse deres e-mailadresse og  

 dermed automatisk få besked, når den offentlige hjemmeside bliver åbnet.
Hvordan er »ligestillingidanmark.dk« blevet udviklet? Værktøjet »ligestillingidanmark.dk« er udviklet på baggrund af  

 interviews og samtaler med forskellige departementer og styrelser samt  

 erfaringerne fra ligestillingsredegørelserne i 2001. Hensigten er at skabe et  

 skræddersyet værktøj til brug for ligestillingsredegørelserne.
De oplysninger, som ministerier, institutioner og virksomheder  

 bliver bedt om i  

  

 ligestillingidanmark.dk, bygger på lovens krav og på de  

 sidste års ligestillingsredegørelser.
Der kan dog forekomme spørgsmål i det  

 nye  

 værktøj, som den enkelte enhed, institutionen eller virksomheden ikke  

 tidligere  

 har haft med i ligestillingsredegørelsen.
Disse spørgsmål kan ministeriet,  

 institutionen eller virksomheden vælge at besvare, så ligestillingsindsatsen  

 belyses samlet.
Der er også mulighed for at inddrage flere emner og spørgsmål  

 end dem, der fremgår af skemaet ligestillingidanmark.dk.
I sidste del af  

 skemaet er der således mulighed for at skrive andre relevante oplysninger  

 ind.  

 Her kan ministeriet, institutionen eller virksomheden skrive alle de forhold,  

 de gerne vil have med i redegørelsen og som ikke i forvejen er omfattet af  

 spørgsmålene i skemaet.
Fx vil vi her meget gerne høre aktiviteter i  

 forbindelse med kønsmainstreaming.
Ligestillingsafdelingen har samlet de tilbagemeldinger, der har  

 været fra ministerier og statslige institutioner og virksomheder på  

 indberetningsværktøjet.
Det har medført enkelte mindre ændringer siden 2003.  

 Prioriteringen i 2005 har dog været at indberetningsskemaet skulle ændres så  

 lidt som muligt af hensyn til.
Overordnet set er der ændret i den måde  

 ledelseskategorierne er opgjort på (spørgsmål 23). Spørgsmålene om, hvor  

 mange  

 ledere, der har været på førleder kurser er taget helt ud.
Det samme gælder  

 spørgsmål angående kønssammensætningen i bestyrelser, da disse indberettes  

 hvert 2. år.
To spørgsmål om iværksættelse af initiativer til fremme af  

 ligestilling er tilføjet.
Årsagen til at nummereringen af spørgsmålene i  

 spørgeskemaet springer enkelte numre over er, at der grundlæggende benyttes  

 det  

 samme indberetningsskema til indberetninger fra både kommuner, amtskommuner,  

 ministerier og statslige institutioner med mere end 50 ansatte.
Det betyder  

 at  

 hvert enkelt forvaltningsorgan ikke stilles samtlige spørgsmålene i det  

 samlede  

 spørgeskema og derfor er der numre der ´springes over´.
1) Om ministeriet, institutionen eller  

 virksomheden har formuleret en ligestillingspolitik, og i givet fald det  

 nærmere indhold I forhold til oplysninger om en eventuel ligestillingspolitik  

 under pkt. 1 er der tænkt på ligestillingspolitik på personaleområdet, dvs. i  

 forhold til de ansatte i ministeriet, institutionen eller virksomheden.  

 (Spørgsmål om ligestillingsinitiativer og -politik rettet mod ressortet og  

 kerneopgaverne behandles under pkt. 3 om »andre forhold af betydning for  

 indsatsen for ligestilling«.
Det samme gælder oplysninger om  

 kønsmainstreaminginitiativer og projekter.) Denne del af redegørelsen skal belyse, hvordan ministeriet,  

 institutionen eller virksomheden arbejder for ligestilling på  

 personaleområdet.  

 Det skal derfor fremgå, om der er vedtaget en særskilt politik på området,  

 eller om arbejdet sker som en del af den samlede personalepolitik.
Det skal  

 også fremgå, hvor ansvaret er placeret, eksempelvis i et ligestillingsudvalg  

 eller i et samarbejdsudvalg, de decentrale ledere, den enkelte sagsbehandler  

 eller den øverste politiske ledelse, ligesom det selvfølgelig kan være en  

 kombination af flere.
Hvis ministeriet, institutionen eller virksomheden har  

 formuleret en ligestillingspolitik for personalet, skal redegørelsen  

 indeholde  

 oplysninger om de politiske målsætninger, der indgår heri.
Er der desuden  

 udarbejdet handlingsplaner og måltal, bør dette fremgå af redegørelsen.
 Hvis ministeriet, institutionen eller virksomheden ikke har  

 formuleret en selvstændig ligestillingspolitik, men arbejder med  

 ligestillingsspørgsmål inden for personalepolitikken, skal der være en omtale  

 af de dele af personalepolitikken, hvoraf ministeriet, institutionen eller  

 virksomhedens målsætninger for ligestillingsarbejdet fremgår.
Hvis ministeriet, institutionen eller virksomheden  

  

 ikke  

 har formuleret en ligestillingspolitik, og  

  

 ikke  

 i øvrigt har  

 målsætninger på ligestillingsområdet, skal dette oplyses i redegørelsen.
Det  

 skal i den forbindelse også fremgå, hvordan ministeriet, institutionen eller  

 virksomheden så arbejder med at fremme ligestilling på personaleområdet.
1.  

 	  

 Er der i forvaltningsorganets  

  

 personalepolitik  

 et afsnit om ligestilling? 2.  

 	  

 Har forvaltningsorganet en  

 ligestillingspolitik beskrevet  

  

 særskilt  

 fra personalepolitikken? 3.  

 	  

 Har forvaltningsorganet en eller flere  

  

 handlingsplaner,  

 hvor konkrete ligestillingsmæssige indsatsområder er beskrevet? 4.  

 	  

 Har forvaltningsorganet et  

  

 ligebehandlingsudvalg  

 eller et andet udvalg der arbejder med ligestilling? 4.1.  

 	  

 Er der politisk repræsentation i udvalget? 5.  

 	  

 Beskriv venligst, hvordan  

 forvaltningsorganet arbejder med ligestilling, og hvorledes I måler  

 fremskridt  

 og resultater på ligestillingsområdet. (Bemærk at der kun spørges om  

 ligestillingspolitik rettet mod forvaltningsorganets ansatte)? Hvis forvaltningsorganet  

  

 ikke  

 har formuleret en  

 ligestillingspolitik, og  

  

 ikke  

 i øvrigt har målsætninger på  

 ligestillingsområdet, skal det her fremgå, hvordan der så arbejdes med at  

 fremme ligestilling på personaleområdet.
 Dette spørgsmål skal kun besvares hvis forvaltningsorganet  

 svarer ´nej´ eller ´ved ikke´ til både spørgsmål 1, 2 og 3.
6.  

 	  

 Hvilke af disse områder er berørt i  

 forvaltningsorganets ligestillingspolitik/ personalepolitik/ handlingsplan  

 for  

 ligestilling? (Sæt gerne flere kryds) Dette spørgsmål skal afdække hvilke ligestillingsaspekter  

 forvaltningsorganet arbejder med fx køn, handicap, etnicitet, alder eller  

 seksuel orientering.
Mange forvaltningsorganer arbejder i dag med  

 mangfoldighed, men det er vigtigt at være opmærksom på, at kønsaspektet går  

 på  

 tværs og at kønsaspektet i arbejdet med mangfoldighed således ofte er en  

 faktor, der spiller ind.
7.  

 	  

 Hvilke  

  

 konkrete  

 måltal eller  

 målsætninger er beskrevet i ligestillingspolitikken / personalepolitikken /  

 handlingsplanen for ligestilling? (Sæt gerne flere kryds) Dette spørgsmål skal afdække både konkrete målsætninger og  

 måltal som forvaltningsorganet arbejder efter i forhold til ligestilling.
Der  

 kan være tale om at forvaltningsorganet arbejder med enten enkelte eller alle  

 at de nævnte målsætninger ligesom forvaltningsorganet kan have sat måltal op  

 for forskellige former for ligestilling.
8.  

 	  

 Har forvaltningsorganet aktiviteter,  

 projekter eller initiativer, hvor I direkte eller indirekte arbejder med et  

 kønsperspektiv rettet mod jeres egen organisation / personalet (fx at få  

 flere  

 mandlige børnehavepædagoger, sikre flere kvinder i ledelse, indsatser for  

 mere  

 familievenlige arbejdspladser)? Med dette spørgsmål gives mulighed for at oplyse om hvorvidt  

 forvaltningsorganet har konkrete projekter, strategier og initiativer, som er  

 med til at fremme ligestilling.
Hvis der svares ja til spørgsmålet gives der  

 med spørgsmål 8.1. mulighed for at svare på hvilke typer af aktiviteter eller  

 initiativer der er tale om.
Et eksempel er fra Forsvarskommandoen.
Her har man foretaget en  

 undersøgelse af omfanget og arten af kønskrænkende adfærd i Forsvaret, samt  

 lavet opfølgende initiativer.
Med baggrund i en undersøgelse i det svenske  

 forsvar fra 1999 blev bl.a. temaet »Seksuel chikane« drøftet på et seminar  

 for  

 danske militært ansatte kvinder i november 2001. Seminaret efterlod et  

 indtryk  

 af, at uønsket seksuel adfærd også forekommer i det danske Forsvar.
Det fik  

 Forsvaret til at iværksætte undersøgelsen af omfanget og arten af  

 kønskrænkende  

 adfærd.
Formålet med undersøgelsen er at få afdækket, om arbejdsmiljøet i  

 Forsvaret understøtter eller virker hæmmende i forhold til Forsvarets evne  

 til  

 at rekruttere og fastholde kvinder Indhold og resultater: 3119 personer har  

 indgået i undersøgelsen.
Fordelt på følgende måde: Samtlige militært ansatte  

 kvinder, 33% af de civilt ansatte kvinder samt 5% af de militært og civilt  

 ansatte mænd.
I alt 88% af de adspurgte har svaret.
Spørgsmålene til  

 deltagerne  

 var ens, men mændene blev spurgt, om de havde været vidner til krænkelse af  

 kvinder.
Undersøgelsens resultater viser, at kønskrænkende adfærd er et  

 problem  

 i Forsvaret.
Hver tredje militært ansatte og hver tiende civilt ansatte  

 kvinde  

 har oplevet at være udsat for kønskrænkende adfærd.
Undersøgelsen viser  

 desuden  

 at 4 ud af 10 kvinder ikke ved, hvor de skal henvende sig for hjælp.  

 Efterfølgende er der iværksat opfølgende tiltag bl.a. udvikling af redskaber  

 til understøttelse af netværksdannelse blandt kvinder samt udvikling med  

 henblik på senere implementering (forventeligt juni 2004) af netværk af  

 rådgivere, der kan rådgive om forhold vedr. kønskrænkende adfærd samt et  

 rådgivende organ, der kan undersøge indbragte sager og rådgive om eventuelle  

 sanktioner.
8.1.  

 	  

 Hvilke typer af aktiviteter eller initiativer  

 er der tale om? (Sæt gerne flere kryds) Forvaltningsorganet behøver ikke at give en udtømmende liste  

 over igangværende, planlagte eller afsluttede initiativer, men bør give nogle  

 eksempler, fx om tiltag for at få flere kvinder i ledelsen og mænd i  

 omsorgsjob  

 eller forbedringer af forholdet mellem familie og arbejdsliv på  

 arbejdspladsen.  

 Hver gang der krydses ´ja´ til et at spørgsmålene i 8.1 åbnes en dialogboks,  

 hvor man for hver aktivitet/initiativ kan svare på initiativets titel,  

 baggrund, formål, indhold og resultater.
 Listen vil indgå i Ligestillingsafdelingens sammenfatning af  

 gode eksempler på områder, til inspiration for forvaltningsorganer.
9.  

 	  

 Hvordan måler forvaltningsorganet på  

 fremskridt og resultater inden for ligestillingsområdet? (Sæt gerne flere  

 kryds) Dette spørgsmål skal afdække om og i givet fald hvordan  

 forvaltningsorganet måler på fremskridt og resultater indenfor  

 ligestillingsområdet.
Det kan være vanskeligt at måle resultaterne af en  

 indsats på ligestillingsområdet.
Dog er det centralt at forsøge, således at  

 effekten både i forhold til ligestilling og i forhold til effektivisering af  

 ydelsen måles.
Der kan indberettes om både kvalitative og kvantitative  

 målinger.
10.  

 	  

 Hvor er ansvaret for ligestillingsarbejdet  

 forankret? (Sæt gerne flere kryds) Dette spørgsmål skal afdække hvor forvaltningsorganet har valgt  

 at placere ansvaret for ligestillingsarbejdet  i den politiske eller  

 administrative ledelse, i personaleafdelingen eller i et særligt udvalg  

  eller  

 flere steder samtidigt.
11.  

 	  

 Indgår ligestillingsspørgsmål som en del af  

 forvaltningsorganets resultatkontrakt? Dette spørgsmål udfyldes alene af statslige institutioner og  

 virksomheder - ikke af ministerier.
 Spørgsmålet skal afdække, hvorvidt der i forvaltningsorganets  

 resultatkonkrakt med ministeriet indgår ligestillingsspørgsmål.
12.  

 	  

 Indgår ligestillingsspørgsmål som en del af én  

 eller flere lederes resultatkontrakter? Dette spørgsmål udfyldes alene af ministerier - ikke af  

 statslige institutioner og virksomheder Spørgsmålet skal afdække, hvorvidt ligestillingsspørgsmål er  

 indarbejdet i én eller flere lederes resultatkontrakter.
2) »Kønsfordelingen på stillingskategorier« En ligestillingsredegørelse skal indeholde oplysninger om den  

 kønsmæssige fordeling i forhold til de enkelte stillingskategorier.
Hensigten med bestemmelsen er at synliggøre kønsfordelingen, så  

 det bliver muligt at identificere arbejdsområder, hvor der kan være særlige  

 ligestillingsmæssige problemer.
Oplysningerne kan vise, om der er behov for  

 ligestillingsfremmende aktiviteter, eller om en opstillet målsætning er  

 opfyldt.
 Da departementet, institutionen eller virksomheden mindst hvert  

 andet år skal udarbejde ligestillingsredegørelser, er det mest  

 formålstjenligt,  

 at statistikken vedrørende kønsfordelingen på stillingskategorier udformes  

 efter et nogenlunde ensartet mønster.
I  

  

 ligestillingsidanmark.dk  

 er der givet forslag til  

 personalekategorier.
Disse stillingskategorier er defineret i forhold til,  

 hvordan  

 ministerier, institutioner og virksomheder selv opgør data til  

 Personalestyrelsen (P-kat). Ved at bruge ligestillingidanmark.dk er man  

 sikret  

 et materiale, der gør det muligt at følge udviklingen over tid og samtidig  

 sammenligne sig med andre ministerier, institutioner og virksomheder.
Der vil derfor forekomme et stort antal personalekategorier.
Når  

 tallene bliver offentliggjort på hjemmesiden www.ligestillingidanmark.dk,  

 bliver de opgjort sammen i et mindre antal kategorier for at give et bedre  

 overblik.
For at gøre det lettere for den enkelte institution og virksomhed  

 at  

 indberette tallene er det imidlertid gjort muligt at indberette  

 stillingskategorierne ud fra de samlede personalekategorier i staten.
Oplysningerne om kønsfordelingen skal foreligge som absolutte  

 tal.
Når tallene tastes ind i  

  

 ligestillingidanmark.dk, bliver den  

 procentuelle fordeling automatisk beregnet.
Derudover opstiller systemet i et  

 vist omfang tallene grafisk.
Institutionen kan trække oplysninger om fordelingen i de enkelte  

 personalekategorier i Personalestyrelsens database ISOLA på www.perst.dk  

 under  

 tal og statistik.
Her kan alle statslige institutioner mv. få  

 adgang til egne  

 data gennem et password, der fås ved henvendelse til Personalestyrelsen.  

 Spørgsmål omkring, hvordan man bruger ISOLA, kan rettes til  

 Personalestyrelsen.
 Det er vigtigt at tallene indsættes i det elektroniske  

 indberetningsskema og ikke vedhæftes som selvstændig fil således at tallene  

 bliver registreret og kan indgå i forvaltningsorganets samlede  

 ligestillingsredegørelse.
Kravet i loven omfatter alene en oversigt over kønsfordelingen  

 på personalekategorier i hele forvaltningsorganet.
Det kan være nyttigt for  

 ligestillingsarbejdet i ministeriet, institutionen eller virksomheden, hvis  

 der  

 udarbejdes yderligere (skema)materiale, der belyser kønsfordelingen på de  

 enkelte arbejdssteder (institutioner m.v.) i ministeriet, institutionen eller  

 virksomheden, kønsfordelingen blandt forskellige aldersgrupper, blandt  

 nyansatte m.v.
Disse oplysninger evt. skrives ind i den sidste del af  

 skemaet,  

 hvor der er plads til yderligere oplysninger (»ordet er frit«).
22.  

 	  

 Hvor mange kvinder og mænd har  

 forvaltningsorganet ansat i følgende personalekategorier (pkat)?  

  

 (Udfyld kun de relevante felter) Oversigten skal kun omfatte ministeriet, institutionen eller  

 virksomhedens ansatte.
Generelt bør personer med løsere tilknytning til ministeriet,  

 institutionen eller virksomheden udelades.
Det gælder især, hvis ministeriet,  

 institutionen eller virksomheden er uden afgørende indflydelse på deres  

 ansættelse eller beskæftigelse, idet mulighederne for at påvirke  

 ligestillingssituationen og udviklingen heri for arbejdsstedet derved er  

 ringe.
 Personale, der er midlertidigt ansat, men som har et egentligt  

 ansættelsesforhold, fx vikarer og kontorelever, medtages i oversigten.
Hvis ministeriet, institutionen eller virksomheden er uden  

 afgørende indflydelse på ansættelsen eller afskedigelsen af personer, fx  

 aktiverede kontanthjælpsmodtagere eller dagpengemodtagere i jobtræning, er  

 disse personer ikke omfattet af pligten til at redegøre for kønsfordelingen  

 på  

 stillingskategorier.
På tilsvarende måde skal personale i beskyttet  

 beskæftigelse, fleks- og skånejobs m.v. kun medtages, hvis ministeriet,  

 institutionen eller virksomheden har indflydelse på, hvem der  

 ansættes/beskæftiges.
Personer, der er visiteret til beskyttede værksteder  

 eller revalideringsinstitutioner, skal ikke medtages i redegørelsen.
 Hvis der er ønske om at redegøre for andre grupper end de, der  

 er med i oversigten over ansatte, kan det gøres særskilt i sidste del  

 indberetningsskemaet (spørgsmål 35). Det skal så oplyses, at der er tale om  

 personer, som ikke direkte er ansat i ministeriet, institutionen eller  

 virksomheden.
 Er der personalekategorier, der umiddelbart ikke findes i  

 skemaet, kan det skyldes, at i alle personalekategorier (p-kat' er) er der  

 såkaldte stillingskoder (stiko'er). Fx har en ansat både stillingskoden  

 (stiko)  

 overassistent og personalekategorien kontorfunktionærer (p-kat) 240. Et andet  

 eksempel er stillingkoden (stiko) professor som samtidig har p-kat 201  

 (tjenestemænd). Dette kan tjekkes i Forhandlingsdatabasens offentlige adgang  

 på  

 Personalestyrelsens hjemmeside.
Institutionen kan trække oplysninger om fordelingen i de enkelte  

 lønrammer og personalekategorier i Personalestyrelsens database ISOLA på  

 www.perst.dk under tal og statistik.
Her kan alle statslige  

 institutioner mv.  

 få adgang til egne data gennem et password, der fås ved henvendelse til  

 Personalestyrelsen. Årsagen til at tallene ikke trækkes automatisk fra ISOLA  

 er  

 at forvaltningsorganerne skal have mulighed for at gennemgå og  

 kvalitetstjekke  

 tallene.
 Nummereringen i indberetningsskemaet følger spørgeskemaets logik  

 og ikke nummereringen af personalekategorier i ISOLA.
23.  

 	  

 Hvor mange kvinder og mænd har  

 forvaltningsorganet ansat i følgende ledelses kategorier? Angiv venligst  

 antallet af kvinder og mænd på de respektive niveauer Med dette spørgsmål søges svar på, hvordan kønsfordelingen er på  

 tre forskellige ledelsesniveauer i forvaltningsorganet.
Niveauerne, som de  

 fremstår i dette skema, er ændret en smule i forhold til niveauerne i 2003,  

 der  

 er dog stadig tre niveauer.
 På niveau 1 placeres den øverste ledelse - topcheferne, på  

 niveau 2 placeres chefer, der referer til den øverste ledelse og på niveau  

 tre  

 placeres lederspecialister.
Niveau 1 dækker over den øverste ledelse og består således af  

 forvaltningsorganets topledelse.
Der er her tale om fx departementschefer,  

 styrelseschefer og administrerende direktører, som typisk er medlemmer af  

 direktionen.
Vejledende lønramme 39-42.
Niveau 2 dækker over den gruppe af chefer, som refererer direkte  

 til den øverste ledelse.
Der er typisk tale om en gruppe af chefer, som  

 udgøres  

 af fx afdelingschefer, underdirektører, kontorchefer og lignende.
På niveau  

 to  

 er der som tommelfingerregel tale om chefgruppen lige under topledelsen.  

 Vejledende lønramme 37-38.
Niveau 3 dækker over en gruppe ledere med betegnelsen  

 lederspecialister.
Der er her tale om ledere, som ikke hører under niveau 1  

 eller 2. Niveau 3 udgøres altså af alle øvrige ledere, fx institutionsledere,  

 gruppeledere, chefkonsulenter, specialkonsulenter og formænd.
Vejledende  

 lønramme 35  36.
 Den sidste kategori i spørgeskemaet dækker over alle øvrige  

 ansatte i forvaltningsorganet.
Risikoen ved at brug af lønrammeopgørelser er til at afgrænse  

 ledelsesniveauerne er, at man derved kan overse nogle medarbejdere med  

 ledelsesansvar eller medtager nogle medarbejdere, som ikke har  

 ledelsesansvar.  

 Lønrammerne giver ikke i sig selv et billede af, hvem der har ledelsesansvar  

 på  

 institutionerne, men er dog brugbare og gør det endvidere så nemt som muligt  

 for de statslige institutioner mv. at indberette til  

 ligestillingsredegørelserne.
Bevillingslønrammerne er pejlemærker og skal  

 sammenholdes med den aktuelle ledelseskompetence og personaleansvar Institutionen kan trække oplysninger om fordelingen i de enkelte  

 lønrammer og personalekategorier i Personalestyrelsens database ISOLA på  

 www.perst.dk under tal og statistik.
Her kan alle statslige  

 institutioner mv.  

 få adgang til egne data gennem et password, der fås ved henvendelse til  

 Personalestyrelsen.
24.  

 	  

 Hvor mange af de kvinder og mænd ansat på  

 ledelsesniveau 3 - er ledere med personaleansvar? Da brugen af lønrammeopgørelser til at afgrænse lederniveauer  

 kan betyde, at man overser nogle medarbejdere med ledelsesansvar eller  

 medtager  

 nogle medarbejdere uden ledelsesansvar, bedes der her om en vurdering af,  

 hvor  

 mange af lederne på ledelsesniveau 3, der har personaleansvar.
Dette  

 spørgsmål  

 stilles for at få præciseret hvilke lederspecialister på ledelsesniveau 3 der  

 har personaleansvar.
3) Andre forhold af betydning for ministeriet,  

 institutionen eller virksomhedens indsats på ligestillingsområdet I denne tredje del af redegørelsen er  

 der mulighed for at oplyse om alle andre relevante forhold, der har  

 indflydelse  

 på ligestillingssituationen.
Ifølge ligestillingsloven § 4 skal ministerier,  

 institutioner og virksomheder ligesom alle andre offentlige myndigheder  

 arbejde  

 for at fremme ligestilling og indarbejde ligestilling i al planlægning og  

 forvaltning.  

 Det betyder, at ligestilling skal indgå som en overvejelse i forhold til de  

 initiativer, man sætter i gang over for borgerne.
I denne del af redegørelsen  

 skal det derfor beskrives, hvordan ligestilling indgår i det daglige arbejde  

 med kerneopgaverne.
 Det vil også her være relevant at give eksempler på initiativer  

 eller tiltag, hvor ministeriet, institutionen eller virksomheden har arbejdet  

 med et kønsaspekt  enten direkte eller indirekte  inden for deres  

 arbejde.
Ministeriet, institutionen eller virksomheden kan i denne del af  

 redegørelsen give eksempler fra forskellige led i organisationen, hvad enten  

 det er fra afdelinger, institutioner eller andre relevante dele af  

 ministeriet,  

 institutionen eller virksomheden.
Det er ikke nødvendigt at skrive en  

 udtømmende liste over tiltag, men der bør gives nogle konkrete eksempler på  

 arbejde, der er planlagt, igangsat eller allerede afsluttet.
Eksemplerne kan  

 kort beskrive baggrunden for tiltaget, det konkrete indhold og eventuelle  

 resultat.
 I Ligestillingsafdelingens bearbejdning vil disse eksempler  

 blive brugt til, at give inspiration til andre ministerier, institutioner  

 eller  

 virksomheder til, hvordan man kan arbejde med ligestilling på forskellige  

 områder.
Kønsmainstreaming Det vil være relevant at oplyse, hvor mange og eventuelt hvilke  

 tiltag og initiativer, der har indarbejdet et ligestillingsperspektiv,  

 herunder  

 fx ligestillingsvurdering af kampagner, dataanalyser, lovforslag, budgetter  

 osv.
Det vil naturligvis være relevant både at give en kort beskrivelse af  

 tiltagene, samt om de er under planlægning, om de er iværksatte eller om der  

 allerede er kommet resultater af tiltagene.
 Det vil også være relevant at oplyse som et initiativ, hvordan  

 ministeriet arbejder med at opbygge kompetence til at kønsmainstreame  

 ligestillingsarbejdet og indarbejde ligestilling i det daglige arbejde.
26.  

 	  

 Har I i forvaltningsorganet aktiviteter,  

 projekter eller initiativer, hvor I direkte eller indirekte arbejder med et  

  

 kønsperspektiv  

 i forhold jeres sagområder / borgere (fx at arbejde på at få flere drenge til  

 at benytte børnebibliotekerne, eller få flere kvinder til at blive  

 iværksættere  

 o.lign.)? Der skelnes mellem initiativer, hvor der er arbejdet med et  

 kønsaspekt og særlige kønsmainstreaminginitiativer (se spørgsmål 27-29). Der  

 spørges her til aktiviteter, projekter eller initiativer, hvor der er  

 arbejdes  

 med et kønsperspektiv.
26.1.  

 	  

 Angiv  

 venligst, hvor mange eksempler på sådanne aktiviteter, initiativer eller  

 projekter, du kan give Der skal her gives eksempler på initiativer eller tiltag, hvor  

 forvaltningsorganet har arbejdet med et kønsaspekt  enten direkte eller  

 indirekte  inden for deres opgaver.
Det kunne for eksempel være tiltag  

 for at  

 få flere afdækket kønsaspektet i forhold til børns brug af børnebiblioteker I 2003 indberettede det tidligere Elektricitetsråd nu  

 Sikkerhedsstyrelsen en kampagne med det mål at undgå indebrænding i eget  

 hjem.  

 Indsatsen fokuserede på kønsaspektet i forhold til indebrænding i eget hjem.  

 En  

 kønsopdelt dataanalyse viste, at det særligt var ældre kvinder, der  

 indebrændte  

 i eget hjem pga. brug af gamle varmepuder.
Elektricitetsrådet målrettede en  

 kampagne særlig mod denne målgruppe ved blandt andet at satse på  

 netværkskommunikation i forhold til de ældre kvinder.
Resultatet af  

 kampagnen,  

 der havde inddraget et kønsperspektiv var, at antallet af indebrændte ældre  

 kvinder faldt.
Forvaltningsorganet kan her give eksempler fra forskellige led i  

 organisationen, fx fra institutioner eller enkelte kontorer.
Der behøver ikke  

 at være en udtømmende liste over tiltag, men der bør gives nogle konkrete  

 eksempler på opgaver, der er planlagt, igangsat eller allerede afsluttet.  

 Eksemplerne kan kort beskrive baggrunden for tiltaget, det konkrete indhold  

 og  

 evt. resultatet.
 Eksemplerne kan være tiltag og initiativer, hvor man har  

 arbejdet med et kønsaspekt, hvad enten det er sket direkte eller indirekte.
27.  

 	  

 Har forvaltningsorganet en samlet strategi,  

 procedure eller plan for kønsmainstreaming? Kønsmainstreaming af kerneopgaver, planlægning og  

 forvaltning:
Ifølge Ligestillingslovens § 4 skal alle offentlige  

 myndigheder indarbejde ligestilling i forvaltningen og planlægningen.
Dette,  

 at  

 køn og ligestilling skal tænkes ind i det daglige arbejde, kaldes også for  

 kønsmainstreaming  eller for kønsmainstreaming strategien.
At  

 kønsmainstreame  

 sin forvaltning eller institution betyder derfor, at man systematisk skal  

 tænke  

 køn og ligestilling ind i beslutninger, lovforslag, kampagner, fordeling af  

 ressourcer, implementerings- og planlægningsopgaver osv.
Målet med  

 kønsmainstreaming  

 er at fremme ligestilling og dermed være mere effektiv, målrettet og præcis i  

 arbejdet.
Se evt. www.lige.dk/koensmainstreaming.
Alle ministerier deltager i det tværministerielle  

 kønsmainstreamingprojekt og har hvert et medlem i styregruppen for projektet.  

 Ministeriernes oplysninger bør derfor også omfatte tiltag og initiativer, der  

 er omfattet af projektet eller som i øvrigt omhandler kønsmainstreaming af  

 ligestillingsarbejdet.
Se herom på www.lige.dk/koensmainstreaming Der skal i dette spørgsmål svares på om forvaltningsorganet har  

 en samlet strategi, procedure eller plan for kønsmainstreaming  og i  

 givent  

 fald hvad strategiens indhold er og hvor den er forankret.
Dette er fx  

 tilfældet i Beskæftigelsesministeriet hvor alle enheder skal arbejde med  

 kønsmainstreaming (se en del af denne neden fon om Arbejdsskadestyrelsen).  

 Måske kalder forvaltningsorganet arbejdet med at integrere køn i det daglige  

 arbejde noget andet end kønsmainstreaming.
Men har forvaltningsorganet en  

 eller  

 anden form for bindende aftale om at arbejde med køn i de indsatser, hvor det  

 er relevant, kan det omtales her.
28.  

 	  

 Har forvaltningsorganet igangsat et eller  

 flere kønsmainstreaminginitiativer, herunder fx  

 initiativer der retter sig mod opbygningen af faglige kompetencer til  

 at mainstreame? To eksempler på kønsmainstreaminginitiativer:
I blandt andet Socialministeriet arbejder man med  

 ligestillingsvurdering af lovforslag.
Baggrunden er at ministeriet ønsker at  

 identificere nye lovforslags mulige ligestillingsmæssige konsekvenser.
I  

 udgangspunktet er lovgivningen kønsneutral, men der kan optræde utilsigtede  

 konsekvenser.
Formålet med at ligestillingsvurdere lovforslag er netop at  

 forhindre, at det senere bliver nødvendigt at rette op på nogle af de  

 utilsigtede konsekvenser.
Endvidere giver ligestillingsvurdering af  

 lovforslag  

 politikerne et bedre grundlag at træffe beslutninger på, hvis det står anført  

 i  

 lovforslaget, hvilke ligestillingsmæssige konsekvenser det pågældende  

 lovforslag forventes at have.
I Arbejdsskadestyrelsen har man kønsmainstreamet sit kerneområde  

  tildeling af arbejdsskadeerstatninger.
Baggrunden er, at i  

 erhvervssygdomsfortegnelsens afsnit om bevægeapperatslidelser, er der i mange  

 tilfælde ikke sondring mellem belastningskravene for kvinder og mænd.  

 Arbejdsskadestyrelsen  

 har kønsopdelt sin statistik og fundet ud af følgende: 1) stort set lige  

 mange  

 kvinder og mænd søger om arbejdsskadeerstatning, 2) kvinder og mænd behandles  

 lige i samme type sager  der diskrimineres ikke direkte pga. køn og 3)  

 flere  

 mænd end kvinder får tildelt arbejdsskadeerstatninger.
Konklusionen er, at  

 lovgivningen er kønsneutral, men at konsekvenserne er utilsigtede.
Den type  

 arbejdsskader som mænd pådrager sig medfører oftere arbejdsskadeerstatning  

 end  

 den type skader som kvinder pådrager sig.
Det skyldes blandt andet at  

 lovgivningen er tilpasset traditionelle tunge industriarbejdsfunktioner, som  

 primært mænd arbejder med og ikke arbejdsfunktioner i forbindelse med fx  

 finmotorisk samlebåndsarbejde, som primært kvinder beskæftiger sig med.
29.  

 	  

 Kønsmainstreamer forvaltningsorganet nye  

 initiativer indenfor forvaltningsområdet (fx kommunikation, love,  

 dataanalyse,  

 kampagner, ressourcefordelingen eller noget helt andet)? Der søges her svar på i hvor høj grad kønsmainstreaming er  

 implementeret i forvaltningsorganet i forhold til hvor mange initiativer der  

 kønsmainstreames.
Endvidere søges der svar på hvilke kriterier, der ligger  

 til  

 grund for hvilke initiativer der kønsmainstreames.
En måde at kønsmainstreame på er at ligestillingsvurdere lovforslag  

 via tjeklisten på www.lige.dk/konesmainstreaming med henblik på at undersøge  

 utilsigtede konsekvenser for ligestilling i lovforslagene.
Man kan også  

 overveje kønsaspektet i forhold til at præcisere målgruppen, når der laves fx  

 oplysningsarbejde rettet mod borgerne.
En anden måde at kønsmainstreame på er  

 at undersøge hvordan fordelingen af ressourcer er til hhv., kvinder og mænd  

 eller drenge og piger i en specifik indsats.
 Endvidere søges der svar på hvilke kriterier, der ligger til  

 grund for hvilke initiativer der kønsmainstreames.
33.  

 	  

 Efter ligestillingslovens § 3 og  

 ligebehandlingslovens § 13 kan den enkelte minister fravige lovenes  

 bestemmelser om ligebehandling af kvinder og mænd og tillade foranstaltninger  

 til fremme af ligestilling (se vejledning). Hvor mange sådanne dispensationer  

 har ministeriet godkendt? Dette spørgsmål besvares kun af departementerne.
 Ligestillingsloven regulerer ligestilling af kvinder og mænd  

 uden for arbejdsmarkedet.
Efter ligestillingslovens § 3 kan fagministre på hver deres  

 område tillade særlige initiativer til fremme af ligestilling, der har til  

 formål at forebygge eller opveje forskelsbehandling på grund af køn, selvom  

 det  

 strider mod forbudet mod forskelsbehandling.
Det skyldes, at initiativer kan  

 være nødvendige for at opfylde lovens målsætning om ligestilling af kvinder  

 og  

 mænd.
Særlige initiativer kan sættes i gang indenfor offentlig  

 forvaltning, almen og erhvervsmæssig virksomhed.
Eksempelvis kunne det være  

 forsøg med at tilbyde fædre en særlig rådgivning i forbindelse med  

 skilsmisse.
 Lov om ligebehandling af mænd og kvinder med hensyn til  

 beskæftigelse, der regulerer ligestilling af mænd og kvinder på  

 arbejdsmarkedet, indeholder en tilsvarende bestemmelse i § 13, stk. 2.  

 Særlige foranstaltninger kan tillades af fagministeren, når de har til formål  

 at fremme lige muligheder for kvinder og mænd, særligt ved at afhjælpe de  

 faktiske uligheder, som påvirker adgangen til beskæftigelse, uddannelse mv.
 Eksempler på initiativer kan være at opfordre mænd til at søge  

 ind på pædagogstudiet eller at en virksomhed især ønsker at ansætte  

 kvindelige  

 håndværkere for at få en mere ligelig kønsfordeling.
34.  

 	  

 Efter bekendtgørelse nr. 233 af 29. marts 2004  

 kan der iværksættes initiativer til fremme af ligestilling af kvinder og mænd  

 uden dispensation fra fagministeren efter ligestillingsloven og  

 ligebehandlingsloven.
Hvor mange initiativer er iværksat inden for  

 ministeriets  

 område? Efter bekendtgørelse nr. 233 af 29. marts 2004 er det lovligt i  

 visse tilfælde at iværksætte initiativer for det ene køn uden at  

 fagministrene  

 har givet tilladelse.
Bekendtgørelsen og den tilhørende vejledning kan findes  

 på www.lige.dk Kort fortalt har bekendtgørelsen følgende indhold:
 Arbejdsgivere, myndigheder og organisationer kan iværksætte  

 forsøgs- og udviklingsinitiativer for en periode på indtil 2 år, hvis der på  

 et  

 område er 25 % eller mindre af det ene køn.
 Fx er det er tilladt at etablere kurser og efteruddannelse for  

 det ene køn, hvis formålet er at fremme ligestilling af kvinder og mænd eller  

 fremme kvinders og mænds lige adgang til beskæftigelse, uddannelse og  

 ledelse.  

 Sådanne kurser kan fx etableres i forbindelse med at ville undgå  

 flaskehalsproblemer i en særlig branche.
Det er også tilladt i annoncer (i fx en børnehave, som ønsker at  

 ansætte flere mænd) at opfordre det underrepræsenterede køn til at søge  

 ansættelse eller kompetencegivende uddannelse.
Annoncen skal desuden  

 formuleres  

 på en måde, så alle ansøgere har en almindelig adgang til at søge eller  

 deltage.
Ministeren kan beslutte, at initiativet ikke skal gennemføres  

 eller stoppes.
For eksempel hvis der kan være risiko for, at den bedst  

 kvalificerede ikke får ansættelse, eller hvis der ikke sikres almindelig  

 adgang  

 til at søge ansættelse eller deltage i kompetencegivende uddannelse.
Eller  

 hvis  

 initiativet ikke fremmer ligestilling af kvinder og mænd, for eksempel hvis  

 der  

 ikke er uligestilling på området.
Det er også tilladt at etablere hold og undervisning for det ene  

 køn inden for sport, idræt og svømning.
Det gælder både i private foreninger  

 og  

 inden for den offentlige forvaltning.
35.  

 	  

 Ordet er frit... Du er meget velkommen til at  

 supplere din besvarelse af ovenstående spørgsmål med kommentarer og / eller  

 forslag, som du finder relevante. (Hvis din tekst fylder mere end 1.000 tegn,  

 bedes du fordele den over flere indtastningsbokse) I  

  

 ligestillingidanmark.dk  

 er det her til sidst muligt at  

 skrive yderligere oplysninger ind, som er relevante for  

 ligestillingsindsatsen  

 i forvaltningsorganet og som dermed er vigtige at oplyse om.
