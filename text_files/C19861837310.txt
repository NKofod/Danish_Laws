Til samtlige vurderingsformænd, vurderings- sekretariater og skyldråd Dennevejledning er beregnet til brug ved skyldrådets klage- og  

 revisionsbehandling ved 18. alm. vurdering.
 Vejledningen er opdelt i følgende hovedafsnit:
I.
Vurderingens afslutning II.
Skyldrådets klagebehandling III.
Skyldrådets revisionsbehandling IV.
Indberetning af antallet af klager og omfanget af påtænkte revisioner I.
Vurderingens afslutning 1. Vurderingsfortegnelserne - i det bestilte antal -  

 leveres af edb-centralerne til kommunerne i perioden juli/august 1986. Efter  

 kommunernes klargøring af fortegnelserne leveres disse til  

 vurderingsformændene og i ønsket omfang til skyldrådskontorerne.  

 Fortegnelserne indeholder i det væsentlige de samme oplysninger som som 17.  

 alm. vurdering og senere årsomvurderinger.
 2. Ejernes adgang til at gøre sig bekendt med  

 vurderingen af ejendomme i kommunen er begrænset til en periode indtil 15.  

 oktober 1986. Om den praktiske fremgangsmåde ved offentliggørelsen af  

 vurderingsresultaterne er kommunerne orienteret ved skrivelse herfra af 3.  

 juni 1986.
3. Der foretages ved statsskattedirektoratets  

 foranstaltning en optælling og statistisk bearbejdelse af resultatet af 18.  

 alm. vurdering.
Opgørelserne vil blive stillet til rådighed for skyldrådene  

 til brug ved klage- og revisionsbehandlingen.
Statsskattedirektoratet vil -  

 som ved de tidligere almindelige vurderinger - gennemgå  

 vurderingsresultaterne med skyldrådene og i forbindelse hermed træffe de  

 fornødne aftaler om revisioner m.v.
Disse møder er planlagt til afholdelse i  

 tiden 22. oktober 1986 til 10. december 1986.
II: Skyldrådenes klagebehandling 1. Klager over de foretagne ansættelser og fordelinger  

 ved 18. alm. vurdering skal være indgivet til skyldrådet senest den 15.  

 oktober 1986, jf. vurderingslovens § 42, stk. 2. Såfremt klagen er indgivet  

 inden 15. december 1986, kan skyldrådet se bort fra overskridelsen af  

 klagefristen, hvis rådet finder, at undskyldende omsændigheder foreligger,  

 jf. vurderingslovens § 42, stk. 3.
2. Om den praktiske tilrettelæggelse af  

 klagebehandlingen anføres: Skyldrådene skal ligesom ved 17. alm. vurdering:  

 a) i en skrivelse til klageren bekræfte klagens modtagelse, b) angivne i  

 skrivelsen, hvornår klagen forventes behandlet (det er efter  

 statsskattedirektoratets opfattelse tilstrækkeligt at angive dette inden for  

 et kvartal), og c) forud for besigtigelse give ejer meddelelse herom i  

 overensstemmelse med retningslinierne i statsskattedirektoratets cirkulære  

 nr. 207 af 4. oktober 1976 om fremgangsmåden ved besigtigelser.
Til brug ved  

 meddelelse til klageren om de under punkterne a), b) og c) anførte  

 oplysninger vil der blive udskrevet de nødvendige formularer i det maskinelle  

 system, som igangsættes den 3. september 1986. Klagens modtagelse i  

 skyldrådet bør så vidt muligt bekræftes umiddelbart efter modtagelsen.
Er  

 klagen indgivet af en anden end ejeren, skal ejeren ligeledes underrettes.  

 Hvis det omtrentlige tidspunkt for klagens behandling ikke allerede nu kan  

 angives, kan rådet anføre dette i de bekræftelsesskrivelser, der udsendes,  

 dog under forudsætning af at en ny skrivelse med forventet  

 behandlingstidspunkt eftersendes, så snart klagebehandlingen er endeligt  

 fastlagt.
3. Som led i skyldrådets behandling af klagerne sendes  

 disse til udtalelse hos vurderingsformanden.
Vurderingsformanden indhenter de  

 til klagens behandling fornødne oplysninger, hvorefter klagen tilbagesendes  

 skyldrådet med vurderingsrådets erklæring.
Vurderingsrådet må ikke til brug  

 for sin erklæring optage forhandling med ejeren eller foretage besigtigelse  

 af ejendommen.
Til indhentning af vurderingsrådets erklæring m.v. udformes  

 den nødvendige formular i det maskinelle system. 4. For de ejendomme, hvor  

 statistisk materiale er uden større betydning ved klagens afgørelse, anmodes  

 skyldrådene om at påbegynde realitetsbehandling af klagerne så hurtigt som  

 muligt.
For andre ejendomsgrupper, hvor vurderingsstatistikkens resultater er  

 af betydning ved klagebehandlingen, bør denne ikke ikke iværksættes før  

 klagefristens udløb, og før den ovenfor under pkt.
I, 3, omtalte drøftelse af  

 vurderingsresultatet mellem skyldrådet og statsskattedirektoratet har fundet  

 sted.
5. Hvis en klage til skyldrådet alene angår fejl, der  

 ikke vedrører vurderingsskønnet, kan skyldrådet videresende klagen til  

 behandling i pågældende vurderingsråd.
Det er dog en forudsætning, at  

 videresendelsen sker inden udgangen af 1986, hvor vurderingsrådet har adgang  

 til at rette sådanne fejl på egen hånd.
Skyldrådet skal underrette klageren  

 om, at klagen er oversendt til behandling i vurderingsrådet, og at man  

 betragter sagen som afsluttet, med mindre klageren gør indsigelse herimod.  

 Vurderingsrådets berigtigede ansættelser kan påklages til skyldrådet inden  

 for 4 uger fra vurderingsrådets meddelelse om den berigtigede ansættelse.
6. Skyldrådet anmodes om at tilrettelægge  

 klagebehandlingen således, at den kan afsluttes inden 1. juli 1987. Rådet bør  

 normalt til støtte for sin afgørelse foretage besigtigelse af den ejendom,  

 klagen vedrører, og eventuelle til sammenligning fremdragnee ejendomme.
Som  

 det var tilfælde ved 17. alm. vurdering, bør skyldrådets besigtigelser  

 foretages af udvalg.
Skyldrådets sekretær bør så vidt muligt deltage i  

 besigtigelserne.
Efter et besigtigelsesudvalgs behandling af klagen afgiver  

 udvalget indstilling til det samlede skyldråd.
7. Skyldrådets afgørelse af klagen meddeles ved en  

 skriftlig, dateret kendelse, der underskrives af skyldrådsformanden.
Ved  

 klageafgørelser fra skyldrådsformandens egen kreds underskrives kendelserne  

 af næstformanden.
Kendelsen skal i fornødent omfang angive en kortfattet  

 begrundelse, særligt rådets stilling til de af klageren påberåbte  

 omstændigheder.
Til underretning af klager og myndigheder i forbindelse med  

 skyldrådenes klagebehandling anvendes maskinelt udarbejdede formularer.
8. Af hensyn til ajourføringen af  

 ejendomsstamregistret skal skyldrådets ansættelser indberettes til registret  

 i alle de tilfælde, hvor en skyldrådsændring indebærer ændring af  

 vurderingsrådets ansættelser.
Endvidere skal skyldrådet indberette eventuelle  

 fravigelseskoder og eventuelle ændringer af koden for ejerlejligheders  

 udlejningsforhold.
9. Vedrørende skyldrådets ændring af ansættelser for  

 ejendomme med vurderingsforslag bemærkes: Af hensyn til udskrivning af  

 fravigelseskoder ved kommende vurderinger skal skyldrådene træffe afgørelse  

 om, hvilke fravigelseskoder der skal indberettes.
Vurderingssekretariatet  

 sletter derefter de tidligere fravigelseskoder og indberetter skyldrådets  

 fravigelseskoder.
III.
Skyldrådets revisionsbehandling Skyldrådets revisionsbehandling bør indledes og så vidt muligt  

 gennemføres sideløbende og samtidig med klagebehandlingen.
Den må i størst  

 muligt omfang være tilendebragt inden 1. juli 1987. Vejledning om  

 revisionsbehandling er i øvrigt givet i »den grønne bog« side  

 224-225.
IV.
Indberetning af antallet af klager og omfanget af påtænkte  revisioner 1. Ved klagefristens udløb skal skyldrådene som ved  

 tidligere almindelige vurderinger indberette antallet af klager og omfanget af påtænkte revsioner til statsskattedirektoratet.
Det  

 understreges, at revisionsbehovet hurtigst muligt efter det er konstateret -  

 også efter klagefristens udløb - bør indberettes til statsskattedirektoratet  

 med henblik på, at direktorateti henhold til § 3, stk. 5, i  

 landsskatterettens forretningsorden kan give landsskatteretten underretning  

 herom.
Landsskatteretten vil efter den nævnte bestemmelse stille klagesager,  

 som modtages i retten, i bero på revisionens gennemførelse.
Modtager  

 skyldrådet klager vedrørende ejendomme, som efter deres beliggenhed eller  

 benyttelse vil blive omfattet af en revision, bør klagens behandling så vidt  

 muligt gennemføres i forbindelse med revisionen.
Klageantallet skal  

 specificeres på vurderingskredse og tillige skal angives den af skyldrådet  

 lagte arbejdsplan for rådets egen klagebehandling med angivelse af forventet  

 sluttidspunkt for behandlingen af de enkelte vurderingskredse og  

 ejendomsgrupper.
Dette er nødvendigt af hensyn til landsskatterettens og  

 statsskattedirektoratets tilrettelæggelse af den efterfølgende  

 klagebehandling.
Ligeledes af hensyn hertil må rådets klagebehandling  

 gennemføres så hurtigt som muligt, således at ejerne inden for en rimelig tid  

 kan få afsluttet klagesager også for landsskatteretten.
I fornødent omfang  

 vil optællingen af klager kunne ske i en vejledning af 5. august 1986 om  

 journalsystemets og det maskinelle hjælpesystems brug nærmere redegjort for  

 fremgangsmåden ved benyttelsen af emnegrupper og nøgleord m.v.
V.
Skyldrådets behandling af landsskatteretsklager 1. Under henvisning til den under pkt.
IV nævnte  

 bestemmelse i landsskatterettens foretningsorden er landsskatterettens  

 forretningsorden er landsskatterettens berostillelse betinget af, at  

 skyldrådet ikke har afgivet erklæring i sagen til landsskatteretten.  

 Skyldrådet må derfor i sin behandling af landsskatteretsklager nøje nvære  

 opmærksom på, om en påklaget ejendom eller sammenligningsejendomme vil være  

 omfattet af en revision.
Inden skyldrådet tilbagesender en klage til  

 landsskatteretten med de ønskede oplysninger og med skyldrådets erklæring,  

 skal en kopi af erklæringen tilsendes klager, der inden for en frist af 14  

 dage kan fremkomme med sine eventuelle bemærkninger.
Efter udløbet af denne  

 frist sendes sagen til landsskatteretten med klagerens eventuelle  

 bemærkninger samt eventuelle yderligere bemærkninger fra skyldrådet.
Det bør  

 af skyldrådets fremsendelsesskrivelse/erklæring til landsskatteretten fremgå,  

 at klager er orienteret direkte fra skyldrådet.
