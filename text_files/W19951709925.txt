 Bygningen er endnu ikke opført.
 Der var vedlagt tegninger fra et arkitektfirma med forslag til  

 situatonsplan, forslag til stueplan og forslag til facader.
Om bygningen, indretningen, installationerne og aktiviteten er oplyst, at  

 byggeriet udføres som et traditionelt muret byggeri.
Bilsynshallen  

 udføres med fladt tag med papbelægning eller tilsvarende.  

 Kontor- og velfærdsbygning udføres med gitterspær med  

 eternitbelægning eller tilsvarende.
 I bilsynshallen skal der være en grav, en lift, et  

 udsugningsanlæg, måleudstyr, værktøj m.v. og  

 bremsestand (rullestand).
Krav til måleudstyr m.v. svarer stort set til behovet på et  

 autoværksted.
Det er oplyst, at der stilles samme  

 arbejdsmiljøkrav som til et autoværksted.
 Udvendig skal der være rullefelt til lastbiler og  

 bremseprøveområde på fast belægning.
 Virksomheden omfatter syn af lastbiler, traktorer, campingvogne,  

 personbiler, varebiler og motorcykler samt undersøgelse af uheldsramte  

 biler m.v.
 Køretøjerne placeres over en grav i hallen eller på  

 lift for at foretage visuelle test og test ved anvendelse af måleudstyr  

 og evt. anvendelse af bremsestand.
Afskrivning på bygning - Afskrivning på bygning, bilsynshal udlejet til  

 Statens bilinspektion Den kommunale skatteforvaltning har udtalt om  

 ansøgningen, at det er forvaltningens opfattelse, at bygningen ikke  

 umiddelbart er omfattet af afskrivningslovens § 18, stk.1, litra a eller  

 b.
 Ud fra en vurdering af de medsendte tegninger sammenholdt  

 med den aktivitet, der skal foregå i bygningen, er det forvaltningens  

 opfattelse, at bygningen må sidestilles med de bygninger, der er  

 nævnt i lovens § 18, stk.1, litra a.
Dette begrundes med, at bygningens fremtræden og  

 indretning minder fuldstændig om et traditionelt  

 mekanikerværksted.
Aktiviteten med syn af biler har så meget til  

 fælles med traditionelt mekanikerarbejde, at det synes rimeligt at  

 drage en parallel, herunder i relation til det fysiske slid på  

 bygningen.
Hvis bygningen ikke længere kan udlejes til Statens  

 Bilinspektion, vil bygningen straks, uden bygningsmæssige  

 ændringer, kunne udlejes til en bilforhandler/mekaniker.
Der er  

 mulighed for, at Statens Bilinspektion kan foretage bilsyn hos private  

 værksteder, de såkaldte pladssyn.
Et traditionelt  

 mekanikerværksted er direkte omfattet af Afskrivningslovens § 18, stk.  

 1, a.
 Produktionen og dermed belastningen af bygningen synes ud  

 fra beskrivelsen fuldt ud at svare til den belastning, der sker i et  

 traditionelt autoværksted.
 Det er derfor skatteforvaltningens opfattelse, at  

 bilsynshallen i det hele kan sammenlignes med et autoværksted, hvorfor  

 der bør tillades afskrivning efter afskrivningslovens § 18, stk.1,  

 a.
 Told- og skatteregionen bemærker, at  

 ansøgningen vedrører en bilsynshal, der endnu ikke er bygget,  

 men afskrivningsspørgsmålet er af stor betydning for  

 ansøgerens dispositioner.
 Regionen udtaler, at under forudsætning af, at  

 ejendommens indretning og størrelse er som anført i  

 tegningerne, at ejendommens benyttelse er som beskrevet, at ejendommens slid  

 vil være som ved et mekanikerværksted, og at  

 værdiforringelsen er som ved et mekanikerværksted, indstiller  

 regionen, at der gives tilladelse til sidestilling efter Afskrivningslovens §  

 18, stk. 1, a.
Told- og Skattestyrelsen har anmodet Statens Bilinspektion  

 om en udtalelse, om bilsynshaller i relation til indretning af bygningen med  

 tekniske installationer m.v., og den virksomhed, der foregår i  

 bilsynshallen, kan anses for at have væsentlig lighed med et  

 autoværksted.
Kopier af de oplysninger om bygningens indretning og  

 brug, som Styrelsen har modtaget, blev forelagt for Statens  

 Bilinspektion.
 Statens Bilinspektion har udtalt, at oplysningerne om  

 bygningen og beskrivelsen af proceduren er altovervejende beskrivende for,  

 hvordan Statens Bilinspektions synshaller er indrettet, og hvordan de  

 anvendes.
 Det bemærkes, at der i Bilinspektionens synshaller  

 ikke foregår nogen form for reparation af køretøjer, men  

 udelukkende kontrol.
En synshal er arbejdspladsmæssigt indrettet med  

 henblik på en løbende kontrolproduktion.
Der vil dog ikke  

 være noget til hinder for, at reparation af køretøjer kan  

 finde sted med den beskrevne indretning, når der ikke  

 gennemføres syn.
 Statens Bilinspektion udtalte som sin konklusion, at det  

 er Bilinspektionens opfattelse, at der er væsentlig lighed mellem et  

 autoværksted og en synshal, for så vidt angår indretning,  

 anvendelse af udstyr samt slid på bygningen, men logistikken er  

 forskellig.
 Under henvisning til Statens Bilinspektions udtalelse,  

 hvorefter der er væsentlig lighed mellem et autoværksted og en  

 bilsynshal vedr. indretning, anvendelse af udstyr og slid på bygningen,  

 imødekom Ligningsrådet ansøgningen om tilladelse til  

 afskrivning.
 Ligningsrådet tiltrådte de lokale myndigheders  

 udtalelser.
 I det foreliggende tilfælde blev tilladelsen givet,  

 selvom bygningen endnu ikke var opført, under hensyn til de meddelte  

 oplysninger om den virksomhed, der skal være i bygningen.
