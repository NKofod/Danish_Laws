INDLEDNING 1. I medfør af lov nr. 243 af 12. maj 1976 som ændret  

 ved lov nr. 138 af 13. april 1983 om bygnings- og boligregistrering fører  

 hver kommune et bygnings- og boligregister (BBR). De retningslinier for  

 kommunens arbejde med ajourføring og drift af registret, som er fastsat i  

 medfør af nærværende cirkulære har til hensigt gennem en forenkling af en  

 række bestemmelser og bortfald af dele af registreringsarbejdet at medvirke  

 til at styrke kommunens arbejde med at sikre en registrering, der korrekt  

 og uden forsinkelser afspejler de faktiske ændringer, der sker i bygnings- og  

 boligforholdene .
 En tidstro og korrekt registrering er af væsentlig betydning for, at de  

 enkelte forvaltningsområder i kommunen kan få fuldt udbytte af registreringen  

 til sagsbehandling, planlægningsvirksomhed m.v. og at registreringen kan  

 indgå i opgaveløsningen hos andre offentlige myndigheder, organisationer m.v.
 Nærværende cirkulære afløser boligministeriets cirkulære af 31. marts 1977  

 om bygnings- og boligregistrets ajourføring og drift samt cirkulæreskrivelse  

 af 2. april 1982 om rettidig indberetning til BBR m.v.
2. Bygnings- og boligregistrets oplysninger skal  

 løbende ajourføres.
Ajourføringen skal tilrettelægges på en sådan måde, at  

 registret til stadighed indeholder oplysninger om de faktiske forhold  

 i såvel bestanden af bygninger som nytilgangen af bygninger, boliger og  

 erhvervslokaler.
 Ajourføringen af registret skal som udgangspunkt ske en gang om måneden  

 således, at de ændringer i bygnings- og boligforholdene vedrørende registrets  

 oplysninger, som er sket i en kalendermåned, ajourføres umiddelbart eller  

 senest den følgende måned, med mindre andet er foreskrevet.
 For visse oplysningers vedkommende gælder dog, at ajourføring fremover  

 foretages i kun een arbejdsgang (for at aflaste registreringsarbejdet), jfr.  

 pkt. 12 nedenfor.
 I det omfang kommunen ikke ved registrets etablering har påset, at  

 registreringerne afspejler de faktiske bygnings- og boligforhold, er det af  

 vital betydning for registrets nuværende og fremtidige anvendelse, at  

kommunen tilrettelægger en indsats for systematisk at revidere  

 registreringerne .
 3. Tilvejebringelse af oplysninger til brug for  

 ajourføring af bygnings- og boligregistret forudsætter et snævert samvirke  

 mellem forskellige forvaltningsgrene i kommunen.
 Tilgang i form af nye bygninger, bolig- og erhvervsenheder ajourføres som  

 led i den sagsbehandling, som foregår i den tekniske forvaltning, ligesom en  

 ajourføring af identifikationerne i registret forudsætter et snævert  

 samarbejde med folkeregisteradministrationen og ejendomsskatteforvaltningen.  

 Derudover kan peges på de muligheder for ajourføring af BBR-oplysninger, som  

 sagsbehandling af støttetilsagn til almennyttige boliger, andelsboliger,  

 ungdomsboliger, lette kollektivboliger m.v. i f.eks. kommunens økonomiske  

 forvaltning frembyder.
 Med baggrund i, at registrets væsentligste ajourføringskilde er kommunens  

 arbejde med byggesagsbehandling og anmeldelser af byggeri, må kommunen påse,  

at der til stadighed er etableret et tæt og præcist defineret samarbejde  

 mellem den tekniske forvaltning og den ansvarlige for arbejdet med registret  

 - BBR-registerføren - i det omfang, registreringen ikke allerede finder  

 sted i teknisk forvaltnings regi.
 4. Udover de oplysninger, som tilflyder kommunens  

 forvaltninger i forbindelse med sagsbehandling af teknisk eller økonomisk  

 karakter, kan registreringen og revisionen heraf drage nytte af oplysninger,  

 som tilflyder andre myndigheder eller organisationer, som i henhold til lov  

 eller aftale udfører opgaver, der indebærer sagsbehandling af oplysninger om  

 ejendomme, bygninger, bolig- og erhvervsenheder m.v.
Revisionsarbejde kan således bl.a. foretages ved at etablere  

 samarbejde med sådanne myndigheder eller organisationer.
Som eksempel kan  

 peges på, at oplysninger, som Grundejernes Investeringsfond indhenter fra  

 ejere af private udlejningsejendomme, og Boligselskabernes Landsbyggefond  

 indhenter fra almennyttige boligafdelinger i forbindelse med opkrævning af  

 lovpligtige hensættelsesbeløb, kan anvendes til revision af eksisterende  

 oplysninger i bygnings- og boligregistret.
Ligeledes kan oplysninger fra  

 regionale naturgasselskaber og andre forsyningsvirksomheder omkring  

 bygningers og boligers installationsforhold, varmeforsyning m.v anvendes med  

 henblik på at sikre korrekt registrering.
 Herudover henledes kommunens opmærksomhed på mulighederne for med lille  

 fejlmargin at anvende opmåling på fotogrammetriske eller tekniske kort ved  

 revision af bygningsarealer.
 Endelig kan der peges på, at det ved boligministeriets bekendtgørelse nr.  

 616 af 15. december 1980 om ejeres oplysningspligt til bygnings- og  

 boligregistret er pålagt ejere af ejendomme, bygninger og bolig- eller  

 erhvervsenheder, at medvirke ved ajourføring af registrets indhold.  

Kommunen kan efter eget skøn anmode ejerne om, f.eks. i forbindelse med  

 udsendelse af BBR-ejermeddelelser, at medvirke til revision af  

 registreringen .
Der er ikke9b i henhold til lov om bygnings- og boligregistrering nogen  

 hjemmel til at forlange adgang til private ejendomme med henblik  

 på kontrol og revision.
En gennemgang af administrative forskrifter under  

 andre lovgivningsområder giver heller ikke adgang til besigtigelse af  

 ejendomme i de tilfælde, en ejer afslår en sådan adgang.
Det må i denne forbindelse påpeges, at det forhold, at en ejer ikke  

 reagerer på en fremsendt BBR-ejermeddelelse eller ikke giver kommunen adgang  

 til ejendommen, ikke bør stille sådanne ejere mere favorabelt end øvrige  

 ejere.
Ud fra en sådan ligelighedsbetragtning må kommunen ved fastsættelse af  

 skøn f.eks. over arealstørrelser i al almindelighed også tilgodese, at  

 offentlige myndigheder og lignende, der anvender bygnings- og boligregistrets  

 oplysninger som udgangspunkt for beregning af skatter og afgifter m.v. holdes  

 skadesløse.
Ejerne vil have mulighed for at reagere på sådanne skønsmæssigt  

 fastsatte revisioner ved tilsendelse af en BBR-ejermeddelse.
5. Oplysninger i bygnings- og boligregistret anvendes  

 i mange sammenhænge.
Oplysningerne anvendes såvel i forbindelse med den  

 kommunale administration og planlægning som af andre offentlige myndigheder,  

 koncessionerede selskaber, forsyningsvirksomheder, rådgivende virksomheder  

 m.v.
 Mange kommuner anvender registrets oplysninger i forbindelse med  

 sagsbehandling og planlægning i forbindelse med kommune- og  

 lokalplanarbejdet, befolkningsprognoser, byfornyelse, brandsikring,  

 civilforsvarsopgaver, energistyring, ejendomsadministration m.v.
Registrets oplysninger anvendes regelmæssigt i forbindelse med  

 ejendomsvurdering, udarbejdelse af byggestatistik og boligtællinger, udmåling  

 af tilskud efter objektive kriterier (bloktilskud) samt i forbindelse med  

 varmeplanlægningen m.v.
Anvendelse af BBR-oplysninger til disse formål  

 forudsætter, at registret til stadighed udviser de faktiske forhold i  

 bygnings- og boligbestanden.
Det er derfor af afgørende betydning, at  

 registret løbende ajourføres og at ajourføringen forløber så regelmæssigt og  

 sikkert som muligt.
 Om teknisk-administrative spørgsmål ved tilrettelæggelse af  

 ajourføringsopgaverne, herunder muligheden for anvendelse af  

 terminalsystemer, henvises til Kommunedata I/S's brugervejledning for BBR.
BBR-AJOURFØRING PÅ GRUNDLAG AF  

 BYGGESAGSBEHANDLING, ANMELDELSE AF 6. Ajourføringen af registret ved nybyggeri,  

 tilbygning og ombygning knyttes til behandlingen af den enkelte byggesag.
Der  

 sondres mellem flg. typer af ajourføring:
a.
Byggearbejder vedrørende småhuse, der skal søges byggetilladelse til.
- nybyggeri og og tilbygning vedrørende småhuse.
Det vil sige  

 byggearbejder omfattet af bestemmelserne om byggetilladelse i  

 Bygningsreglement for Småhuse (BR-S): stuehuse, fritliggende  

 enfamiliehuse, række-, kæde- og dobbelthuse, sommerhuse samt garager,  

 carporte og udhuse hvis areal er større end 50 m2 , se afsnit I a pkt.  

 7-11.
b.
Byggearbejder, der kun skal anmeldes.
- byggeri omfattet af anmeldelsespligt.
Det vil sige byggearbejder  

 omfattet af bestemmelser om anmeldelsespligt i Bygningsreglement for Småhuse  

 (BR-S) og Bygningsreglement af 1982 (BR-82), kapitel 13: garager, carporte  

 og udhuse hvis areal er højst 50 m2, jordbrugserhvervenes avls- og  

 driftsbygninger samt nedrivning af bygninger med en bolig til  

 helårsbeboelse , se afsnit I b pkt. 12-13.
c.
Byggearbejder omfattet af bygningsreglement 1982.
- nybyggeri og tilbygning vedrørende øvrige bygninger.
Det vil sige  

 byggearbejder omfattet af Bygningsreglement af 1982 (BR-82):  

flerfamiliehuse samt erhvervs- og institutionsbygninger , se afsnit I  

 c pkt. 14-18.
- ombygnings- og nedrivningssager.
Det vil sige byggearbejder omfattet af  

 Bygningsreglementet af 1982 (BR-82): flerfamiliehuse samt erhvervs- og  

 institutionsbygninger se afsnit I d pkt. 19-20.
Hvor intet andet fremgår skal bygningsmyndigheden til BBR-registerføreren  

 løbende og senest ved udgangen af måneden meddele oplysninger om de forhold,  

 der vedrører den enkelte måned.
BBR-registerføreren indberetter herefter  

 oplysningerne snarest eller ifølge driftsplan fra Kommunedata I/S.
Eventuel  

 fejlrettelse gennemføres snarest muligt.
 En oversigt over ajourføringen og dennes omfang sammenholdt med den  

 enkelte byggesags dateringer (således som disse fremkommer under  

 byggesagsbehandlingen m.v.) er anført i bilag 1.
I. a.
Nybyggeri og tilbygning for småhuse 7. Ajourføring af BBR ved nybyggeri og tilbygning af  

 småhuse - det vil sige byggesager omfattet af Bygningsreglement for Småhuse  

 (BR-S) - knyttes til behandlingen af byggesagen, således at  

 ajourføringsproceduren for byggeriet følger myndighedsbehandlingens enkelte  

 faser. (Der ses her bort fra byggesager der alene er omfattet af  

 anmeldelsespligt, dvs. opførelse af garager, carporte og udhuse med areal på  

 højst 50 m2 samt tilbygninger hertil, hvis samlede areal efter tilbygningen  

 ikke overstiger 50 m2. Disse byggerier er omhandlet i pkt. 1. b. nedenfor).
 BBR ajourføres på følgende tidspunkter:
- meddelelse af byggetilladelse , - 8bkonstatering af byggeriets påbegyndelse9b - 8bfærdigmelding9b af byggeriet (- henlæggelse af byggesag efter meddelt byggetilladelse.) Ved meddelelse af byggetilladelse 8. Ved udstedelse af byggetilladelse til et byggeri  

 skal bygningsmyndigheden til BBR-registerføreren meddele samtlige oplysninger  

 fra byggesagsbehandlingen på ejendoms-, bygnings- og enhedsniveau, som skal  

 indgå som registreringsgrundlag i bygnings- og boligregistret, jfr. bilag 2.  

 Oplysningerne anføres bygning for bygning (for hver enkelt byggesag) med  

 angivelse af følgende indentifikationer:
- ejendommens registernummer (meddelt af ejendomsskattekontoret) - bygningsnumre - vejkode (meddelt af folkeregistermyndigheden) - husnummer (numre) Retningslinier for fastsættelse af identifikationerne fremgår af  

 boligministeriets cirkulære af 6. januar 1977 om etablering af bygnings- og  

 boligregistrering afsnit II.
 Godkender bygningsmyndigheden ændringer i byggeriet efter at  

 byggetilladelse er udstedt, skal disse ændringer meddeles  

 BBR-registerføreren, for såvidt disse er af betydning for registerindholdet.
Dato for meddelelse af byggetilladelse til byggeriet skal dog ikke  

 korrigeres, med mindre der udstedes en ny byggetilladelse.
Hvor en  

 byggetilladelse omfatter tilladelse til opførelse af flere bygninger, skal  

 bygningsmyndigheden meddele oplysninger for hver enkelt bygning til  

 registerføreren.
Oplysningerne indgår herefter i den månedlige ajourføring af  

 registret og det først kommende udtræk af registeroplysninger til bl.a.  

 Danmarks Statistiks konjunkturbelysende byggestatistik.
 Den dato, der registreres, skal altid være datoen for byggetilladelsens  

 udstedelse, uanset hvornår selve indberetningen til registret finder sted.
 Det bemærkes, at kravet om videregivelse af oplysninger til  

 BBR-registerføreren indebærer, at disse oplysninger skal videregives isnarest  

 og senest samtidigt med t bygningsmyndigheden meddeler ejeren, at  

 byggetilladelse kan gives (dvs. uden forsinkende mellemled såsom afventning  

 af ejerens betaling for byggetilladelsen, fastsættelse af vejnavn, endeligt  

 ejendomsregisternummer o.lign.). Blot få dages forsinkelse kan indebære, at  

 registrets ajourføring bliver en måned forsinket, fordi en indberetning til  

 edb-systemet ikke rettidigt kan foretages af BBR-registerføreren på grundlag  

 af det fra bygningsmyndigheden indkomne materiale.
Ved byggeriets påbegyndelse 9. Det er BBR-registerførerens ansvar, at påbegyndelsesdato for  

 byggeriet fremskaffes . Såfremt kommunalbestyrelsen ikke således finder  

 det hensigtsmæssigt at pålægge bygningsmyndigheden at forestå indhentning af  

 oplysninger om byggeriets påbegyndelse, skal BBR-registerføreren af egen  

 drift tage kontakt med bygherre eller ejer m.h.p. at søge datoen for  

 byggeriets faktiske påbegyndelse oplyst.
 Ifølge bekendtgørelse nr. 616 af 15. december 1980 om ejerens  

 oplysningspligt til bygnings- og boligregistret m.v. skal ejeren give  

 oplysning om påbegyndelsesdato, uanset bestemmelserne i Bygningsreglement for  

 Småhuse.
 Afgiver bygningsmyndigheden oplysninger til BBR- registerføreren om dato  

 for byggeriets påbegyndelse skal dette ske umiddelbart efter, at  

 bygningsmyndigheden er kommet til kendskab hermed.
Dato for byggeriets påbegyndelse fastsættes som den tidligste dato for  

 bygningsmyndighedens kendskab til byggeriets igangsætning.
Medmindre  

 bygningsmyndigheden af egen drift kommer til kendskab hermed, fastsættes  

 datoen som det tidligste tidspunkt af:
- dato for bygningsmyndighedens eventuelle syn af udgravning/kloak  

 og - dato for byggeriets påbegyndelse meddelt af ejer Som hjælpemiddel for at sikre, at registreringen i BBR så nøjagtig som  

 muligt følger byggeriets faktiske udvikling, udskrives fra BBR månedligt en  

 liste over byggesager, for hvilke dato for byggeriets påbegyndelse ikke er  

 indberettet.
 Datoen for byggeriets påbegyndelse skal altid ajourføres bygning for  

 bygning, selvom byggetilladelsen er givet samlet til flere bygninger.  

 Endvidere skal der altid angives vejnavn (vejkode) og husnummer for den  

 igangsatte del samt øvrige nødvendige identifikationer såsom registernummer  

 og bygningsnummer.
Det indskærpes, at rettidig ajourføring af BBR med  

 påbegyndelsesdato for byggeriets påbegyndelse er af stor betydning for  

 anvendelsen af registret.
Rettidig ajourføring letter folkeregistrenes  

 arbejde samt muliggør Danmarks Statistiks udarbejdelse af pålidelige  

 oplysninger i den konjunkturbelysende byggestatistik, som udgør et vigtigt  

 element i tilrettelæggelsen af den økonomiske politik.
Færdigmelding af byggeriet 10. Bygningsmyndigheden skal meddele dato for  

 byggeriets færdigmelding til BBR-registerføreren umiddelbart efter  

 bygningsmyndigheden er kommet til kendskab herom.
Ved meddelelse af dato skal  

 bygningsmyndigheden påse at eventuelle ændringer i byggeriet i forhold til  

 byggetilladelsen meddeles til BBR-registerføreren, hvis dette har betydning  

 for registrets oplysninger.
 BBR-registerføreren indberetter herefter snarest datoen til BBR (BBR-felt  

 288), hvilket medfører, at registreringen automatisk overføres til  

 BBR-stamregister.
Henlæggelse af byggesag efter meddelt byggetilladelse 11. Såfremt en byggesag efter en meddelt  

 byggetilladelse henlægges, skal datoen herfor registreres.
Så snart  

 bygningsmyndigheden bliver bekendt med en sådan henlæggelse af et byggeri,  

 gives meddelelse herom til BBR-registerføreren.
Såvel henlæggelse før påbegyndelse af byggeriet som efter byggeriets  

 påbegyndelse registeres.
Er byggesagen henlagt efter påbegyndelsen  

 registreres tillige evt. færdiggjort bygningsareal efter meddelelse fra  

 bygningsmyndigheden eller efter BBR-registerførerens indhentning af  

 oplysninger hos ejeren.
 For bygninger færdiggjort før henlæggelse af den øvrige byggesag  

 registreres samtlige de oplysninger, som skal indgå i BBR på ejendoms-,  

 bygnings- og enhedsniveau.
I. b.
Nybyggeri og tilbygning alene omfattet af anmeldelsespligt.
Anmeldelse af byggeri 12. Som led i regelforenklingen foretages ikke  

 traditionel byggesagsbehandling for:
- garager, carporte, udhuse, drivhuse, overdækkede terrasser o.lign.  

 bygninger på højst 50 m2 - tilbygninger hertil, når arealet efter tilbygningen højst er 50 m2 - nedrivning af fritliggende og sammenbyggede enfamiliehuse samt som hidtil:
 - byggeri omfattet af kapitel 13 i Bygningsreglement 1982 om  

 jordbrugserhvervenes avls- og driftsbygninger beliggende i landzone.
 Bygningsmyndigheden skal til BBR-registerføreren senest ved udløbet af den  

 fastsatte 2 ugers frist (BR-S-sager) for bygningsmyndighedens indsigelse over  

 for anmeldelsen videregive oplysninger om identifikation, arealer, materialer  

 m.v.
 BBR-registerføreren indberetter oplysninger om byggeriet til registrering  

 ved angivelse af dato for modtagelse af anmeldelse (byggesagsdato) (BBR-felt  

 293 - dato for anmeldelse af byggesager).
 For byggeri omfattet af anmeldelsespligt indberettes oplysninger, som  

 anført i bilag 2.
 Det bemærkes, at indberetning af dato for anmeldelse af byggearbejder kun  

 kan ske for nedenstående kombinationer af bygningsanvendelse, sagstyper samt  

 arealer, idet forsøg på indberetning af øvrige kombinationer vil blive afvist  

 maskinelt:
Oversigt over byggearbejder hvortil der skal indberettes dato for  

 anmeldelse Afslutning af anmeldt byggeri 13. For byggeri omfattet af anmeldelsespligt, er der  

 ikke som for nybygning/tilbygning bestemmelser om færdigmelding fra ejeren af  

 byggeri e.l.
Ajourføringen for et anmeldt byggeri afsluttes efter kommunernes  

 valg enten automatisk via en edb-mæssig overførsel til BBR-stamregister eller  

 ved indberetning af den faktiske fuldførelsesdato.
Vælges automatisk  

 overførsel udskrives på grundlag heraf BBR-ejermeddelelse.
Meddeler ejer  

 efter modtagelse af BBR-ejermeddelelse, at byggeriet endnu ikke er afsluttet,  

 sletter BBR-registerføreren det pågældende byggeri i stamregistret og  

 indberetter dette påny.
Proceduren for færdigmelding af byggeri vedrørende jordbrugserhvervenes  

 avls- og driftsbygninger er ikke ændret.
Det vil sige, der ikke foretages  

 maskinel færdigmelding for denne type anmeldelsessager.
I. c.
BBR-ajourføring ved ikke-småhusbyggeri, dvs. byggesager omfattet af  

 Bygningsreglement 1982 Ajourføring ved nybyggeri og tilbygning 14. Ajourføring vedrørende nybyggeri og tilbygning  

 omfattet af bestemmelserne i BR-82 følger myndighedsbehandlingens enkelte  

 faser:
- meddelelse af byggetilladelse - konstatering af byggeriets påbegyndelse - konstatering af byggeriets færdiggørelse og efterfølgende  

 meddelelse af ibrugtagningstilladelse , og - henlæggelse af byggesag efter meddelt byggetilladelse.
Ved meddelelse af byggetilladelse 15. Ved udstedelse af byggetilladelse til et byggeri  

 skal bygningsmyndigheden til BBR-registerføreren meddele samtlige oplysninger  

 fra byggesagsbehandingen på ejendoms-, bygnings- og enhedsniveau, som skal  

 indgå som registreringsgrundlag i bygnings- og boligregistret, jfr. bilag 2.
Af oplysningerne skal tillige fremgå, om datoen for byggetilladelse  

 vedrører et nybyggeri, en til/ombygning eller en nedrivning.
Oplysningerne  

 anføres bygning for bygning (for hver enkelt byggesag) med angivelse af de i  

 pkt. 8 anførte identifikationer.
Vedrører byggesagen bygninger med flere bolig- og erhvervsenheder, er det  

 kun muligt for bygningsmyndigheden at videregive oplysninger om de enkelte  

 bolig- og erhvervsenheder, hvis ejeren 8bhar tildelt etage-og sidebetegnelser  

 til de enkelte enheder.
Det anbefales derfor at orientere ejeren om  

 retningslinier for tildeling af etage- og sidebetegnelser (jfr. § 2 i  

 boligministeriets bekendtgørelse af 15. december 1980 om ejeres  

 oplysningspligt til bygnings- og boligregistret og adgang til at modtage  

 udskrifter fra registret) i forbindelse med de indledende faser af  

 byggesagsbehandlingen med henblik på, at ejeren har tildelt etage- og  

 sidebetegnelser for de enkelte bolig- og erhvervsenheder senest ved  

 meddelelsen af byggetilladelsen.
Ved en sådan fremgangsmåde skabes mulighed for, at bygningsmyndigheden kan  

 videregive samtlige oplysninger til BBR-registerføreren i een arbejdsgang,  

 hvilket giver en meget enkel administrativ ajourføringsprocedure.
Det  

 bemærkes, at kravet om videregivelse af oplysninger til BBR-registerføreren  

 indebærer, at disse oplysninger skal afgives senest samtidigt med, at ejeren  

 meddeles, at byggetilladelse kan gives (dvs. uden forsinkende mellemled såsom  

 afventning af ejeres betaling for byggetilladelsen, fastsættelse af vejnavn,  

 endeligt ejendomsregisternummer o.lign.).
For bygninger, der udelukkende indeholder erhversareal kan kommunen vælge,  

 om der skal foretages registrering på enhedsniveau.
For bygninger, hvor det  

 samlede areal af boligen udgør mindre end 5 pct. af det samlede bygningsareal  

 er der alene pligt til at foretage en registrering på enhedsniveau for  

 lejligheder eller lignende udelukkende anvendt til beboelse eller til blandet  

 erhverv og beboelse, medens der for det resterende erhvervsareal ikke er  

 pligt til at foretage registrering på enhedsniveau, jfr. cirkulære af 6.  

 januar 1977 om etablering af bygnings- og boligregistrering, pkt. 16.
Påbegyndelse af byggeri 16. Det er BBR-registerførerens ansvar, at  

 påbegyndelsesdato for byggeriet fremskaffes.
 Såfremt kommunalbestyrelsen ikke finder det hensigtsmæssigt at pålægge  

 bygningsmyndigheden at forestå indhentning af oplysninger om byggeriets  

 påbegyndelse skal BBR-registerføreren af egen drift tage kontakt med bygherre  

 eller ejer m.h.p. at få datoen for byggeriets faktiske påbegyndelse oplyst.
 Ifølge bekendtgørelse nr. 616 af 15. december 1980 om ejerens  

 oplysningspligt til bygnings- og boligregistret m.v. skal ejeren give  

 oplysning om påbegyndelsesdato, uanset bestemmelserne i Bygningsreglement for  

 Småhuse.
Afgiver bygningsmyndigheden oplysninger til BBR-registerføreren om dato  

 for byggeriets påbegyndelse skal dette ske umiddelbart efter , at  

 bygningsmyndigheden er kommet til kendskab herom.
Dato for byggeriets  

 påbegyndelse sættes således til den tidligste dato for bygningsmyndighedens  

 kendskab til byggeriets igangsætning.
Medmindre bygningsmyndigheden af egen  

 drift kommer til kendskab hermed, fastsættes datoen som det tidligste  

 tidspunk t af:
- dato for bygningsmyndighedens eventuelle syn9 af udgravning/kloak og - dato for byggeriets påbegyndelse meddelt af ejer Der henvises i øvrigt til pkt. 9 ovenfor.
Konstatering af byggeriets færdiggørelse og efterfølgende udstedelse af  

 ibrugtagningstilladelse 17. Når byggearbejdet konstateres fuldført påhviler  

 det bygningsmyndigheden snarest at videregive dato herfor til  

 BBR-registerføreren, der indberetter datoen ved førstkommende ajourføring af  

 registret (BBR-felt 288).
 Denne fremgangsmåde finder anvendelse, medmindre der er helt overvejende  

 sandsynlighed for, at bygningsmyndigheden vil kunne udstede  

 ibrugtagningstilladelse og datoen herfor kan videregives til  

 BBR-registerføreren inden 4 uger fra den konstaterede fuldførelse af  

 byggeriet.
 Konstateres byggeriet i øvrigt fuldført eller faktisk ibrugtaget eller  

 indflyttet ved meddelelse herom fra folkeregisterføreren,  

 vurderingssekretariatet i kommunen eller på anden måde, videregives oplysning  

 herom til BBR-registerføreren.
 Er der sket ændringer i forhold til de oplysninger, som blev videregivet  

 ved byggetilladelsen eller senere, skal disse meddeles BBR-registerføreren,  

 således at det sikres, at det endelige dataindhold for det fuldførte byggeri  

 svarer til byggeriets faktiske forhold.
 For bygninger med flere bolig- eller erhvervsenheder skal oplysninger på  

 enhedsniveau altid foreligge senest samtidig med udstedelse af  

 ibrugtagningstilladelse.
Meddeles der således delvis ibrugtagningstilladelse til en del af et  

 byggeri, skal indberetning bortset fra meddelte delvise  

 ibrugtagningstilladelse til en færdiggjort bygningsdel - ske bygning for  

 bygning.
Ved enhver indberetning skal angives de nødvendige identifikationer.
 Bygningsmyndighedens gennemgang og kontrol af det ved  

 byggetilladelsen indberettede dataindhold skal såvidt muligt være afsluttet  

 og eventuelle ændringer meddelt BBR-registerføreren senest samtidig med, at  

 datoen for meddelelse af ibrugtagningstilladelse indberettes.
 18. Henlæggelse af byggesag efter meddelt  

 byggetilladelse.
 Der henvises til pkt. 11 ovenfor.
I. d.
Ajourføring ved ombygning og nedrivning.
 19. For ombygninger og andre forandringer vedrørende  

 småhuse, hvor der ikke sker en udvidelse af arealet, tilgår der ikke kommunen  

 oplysninger i form af ansøgninger om byggetilladelse, anmeldelse o.lign.  

 BBR-ajourføringen for sådanne bygningsarbejder er behandlet nedenfor i afsnit  

 II.
 For ombygningsarbejder i medfør af Bygningsreglement 1982 meddeler  

 bygningsmyndigheden til BBR-registerføreren data for de enkelte  

 ombygningsarbejder i det omfang, disse medfører ændringer i BBRs dataindhold.  

 Oplysningerne videregives samtidig med meddelelse af byggetilladelse.  

 Herudover meddeles dato for ombygningsarbejdets ibrugtagningstilladelse.
 BBR-registerføreren indberetter snarest herefter oplysningerne i form af  

 korrektioner til BBRs dataindhold med angivelse af dato for byggetilladelse.  

 Ved afslutningen af byggearbejdet indberettes dato for  

 ibrugtagningstilladelse (BBR-felt 283).
 Godkender bygningsmyndigheden ændringer i bygggeriet efter at  

 byggetilladelse er udstedt, skal disse ændringer meddeles BBR-registerføreren  

 for såvidt de er af betydning for registerindholdet.
 Nedrivning af bygninger m.v.
20. Når bygningsmyndigheden giver en  

 nedrivningstilladelse efter bygningsreglementet af 1982, indberettes datoen  

 for meddelelse af nedrivningstilladelse (byggesagsdatoen) til  

 BBR-registerføreren med angivelse af identifikation for hver af de bygninger  

 samt bolig- og erhvervsenheder der omfattes af tilladelsen.
Dataindholdet i  

 BBR slettes dog ikke endeligt, før nedrivningen har fundet sted.
 BBR-registerføreren skal senest et år efter meddelelse af en  

 nedrivningstilladelse evt. ved henvendelse til ejeren søge oplyst, om  

 nedrivningen har fundet sted samt datoen herfor.
 Søges der byggetilladelse til opførelse af nyt byggeri inden et år efter  

 den meddelte nedrivningsmeddelelse, meddeler bygningsmyndigheden, at  

 nedrivningen har fundet sted, hvorefter dataindholdet i BBR slettes.
AJOURFØRING UDEN BYGGESAGS-BEHANDLING Generelt om ajourføring uden byggesagsbehandling 21. Ud over de ændringer i bygnings- og boligmassen,  

 som kan ajourføres på grundlag af byggesagsbehandlingen, anmeldelser af  

 byggeri m.v., kan der på ejendoms-, bygnings- og/eller enhedsniveau ske  

 ændringer, som ikke kræver byggesagsbehandling.
 Ajourføringen af sådanne ændringer af enkeltoplysninger, kan foretages  

 løbende, hvis ændringen i medfør af anden lovgivning end byggelovgivningen  

 kræver tilladelse, anmeldelse eller lignende fra offentlige myndigheder.  

 Alternativt kan ajourføringen foretages med visse intervaller, fordi ændring  

 alene kan konstateres ved særlige former for oplysningsindsamling hos ejere  

 eller lignende.
Ajourføring af oplysninger ved medvirken fra kommunens øvrige  

 forvaltninger 22. Ændringer i nogle af bygnings- og boligregistrets  

 oplysninger kommer til kommunens kendskab, idet lovbestemmelser på en række  

 områder pålægger ejere af fast ejendom en anmeldelsespligt eller pligt til at  

 ansøge kommunen om tilladelse til gennemførelse af visse foranstaltninger.
 Sådanne lovbestemmelser sikrer, at en række ændringer kan ajourføres i  

 tilknytning til sagsbehandling i en eller flere af kommunens forvaltninger.  

 Det anbefales, at der etableresbfaste aftaler mellem BBR-registerføreren og  

 ansatte i øvrige forvaltningsgrene om hvornår og i hvilket omfang  

 sagsbehandlingen her skal/kan udløse ændringer i BBR-registreringen.
 Ud over de muligheder for ajourføring af registret med oplysninger som  

 kæder sig til allerede eksisterende påbud om anmeldelse, ansøgninger og  

 lignende om gennemførelse af en række foranstaltninger, skal kommunen iøvrigt  

 påse, at ændringer, som gennem kommunens sagsbehandling iøvrigt kommer til  

 dens kendskab, videregives til BBR-registerføreren.
 På følgende forvaltningsområder sker løbende sagsbehandling, som er  

 karakteriseret ved, at der tilflyder den kommunale forvaltning oplysninger om  

 ændringer i bygnings- og boligforholdene:
- lov om midlertidig regulering af boligforholdene - lov om byfornyelse og boligforbedring - lov om boligbyggeri - lov om vandforsyning - lov om miljøbeskyttelse - lov om individuel boligstøtte - lov om vurdering af fast ejendom Specielt om ajourføring af registrets identifikationer Ajourføring af registernummer 23. Registernummeret i bygnings- og boligregistret  

 følger ejendommens registernummer i det kommunale ejendomsregister.  

 Ajourføringen af registernummeret sker derfor altid på grundlag af meddelelse  

 fra ejendomsskatteforvaltningen.
Ved enhver ændring i eller nytildeling af  

 registernummer til en ejendom, der er eller agtes bebygget, skal dette  

 således meddeles BBR-myndigheden.
Kommunens ejendomsskatteforvaltning skal, når en ejendom udstykkes i  

 ejerlejligheder påse, at registernummer for ejerlejlighederne i det kommunale  

 ejendomsregister meddeles BBR-registerføreren.
BBR-registerføreren påser  

 derefter, at ejerlejlighedsregisternummeret for hver enkelt ejerlejlighed  

 indgår i BBR.
Ajourføring af adressebetegnelsen 24. Sker der ændringer i vejnavne (vejkoder) eller af  

 husnumre skal kommunens tekniske forvaltning eller den kommunale myndighed  

 som i øvrigt forestår ændringen, meddele dette til såvel BBR-registerføreren,  

 ejendomsskatteforvaltningen som folkeregisteradministrationen.
 Da BBRs adressebetegnelser og de tilsvarende betegnelser i CPRs  

 adressesystem af hensyn til samkøringen mellem de to registre forudsættes  

 fuldt ud at være identiske, er det særdeles vigtigt, at ændringer i bestående  

 adresseringer herunder etage- og sidebetegnelser samtidigt meddeles såvel  

 BBR-registerføreren som folkeregistret.
 Hvis kommunens folkeregister selv foranlediger ændringer i  

 adressebetegnelserne, jfr. boligministeriets cirkulære af 6. januar 1977 om  

 etablering af bygnings- og boligregistrering pkt. 24, eller f.eks. gennem  

 flytteanmeldelser konstaterer ændringer, som ikke tidligere er meddelt  

 folkeregistret, underrettes BBR-myndigheden herom.
AJOURFØRING AF REGISTRET MED OPLYSNINGER,  

 DER VANSKELIGT LØBENDE KAN Ajourføring af visse oplysninger ved ejendomsvurderinger 25. BBR-oplysninger om årlig leje (felt 323)  

 ajourføres alene ved de almindelige ejendomsvurderinger, der normalt sker  

 hvert 4. år.
Ajourføringen sker ved, at kommunen indhenter oplysninger hos  

 ejere af udlejningsejendomme om årlig leje for hver enkelt enhed.
 Felt 392 i BBR (udlejningsforhold 2), der dannes maskinelt ved samkøring  

 af BBR, ESR og CPR ajourføres for alle kommuner en gang årligt.  

 Herudover kan den enkelte kommune bestille ajourføringer af feltet efter  

 behov. (Se i øvrigt BBR-meddelelse 1983 nr. 3).
Ajourføring af visse oplysninger, der ikke med sikkerhed kan ajourføres  

 løbende 26. Oplysninger om ændringer, hvorved en bygnings  

 tagetage overgår fra uudnyttet (men udnyttelig) til udnyttet, vil ikke med  

 sikkerhed komme til kommunens kendskab, idet der for bygninger omfattet af  

 Bygningsreglementet for Småhuse ikke længere kræves byggesagsbehandling for  

 sådanne ændringer.
Det bemærkes, at hvis den uudnyttede tagetage ikke  

 tidligere har været medregnet i bebyggelsesprocenten, kræves der  

 byggetilladelse, hvis arealet inddrages til værelser, hobbyrum, fjernsynsstue  

 o.lign.
 Ændring i værelsesantal eller ændring af varmeinstallation og  

 opvarmningsmiddel kræver heller ikke tilladelse eller anmeldelse, og  

 oplysningen om disse ændringer kommer således ikke med sikkerhed til  

 kommunens kendskab med mindre der etableres aftaler herom med installatører,  

 forsyningsvirksomheder etc.
KONTROL OG REVISION VED AJOURFØRINGEN Kontrol af ajourføringsoplysninger før indberetning til edb-systemet 27. I tilknytning til den løbende ajourføring af  

 registrets oplysninger må BBR-registerføreren påse:
at ajourføringsmaterialet gennemgås med henblik på en afdækning af  

eventuelle fejlagtige og ukorrekte oplysninger , ligesom  

 oplysningerne må underkastes en rimelighedskontrol . Forekommer der  

 således fejlagtige eller usandsynlige oplysninger, må disse søges afhjulpet  

 eller verificeret gennem en henvendelse til ejeren og/eller den forvaltning,  

 der har forestået sagsbehandlingen.
Specielt må identifikationsoplysningerne,  

 som følge af deres afgørende betydning for registrets anvendelsesmuligheder,  

 underkastes en indgående kontrol, at indberetningerne omfatter samtlige forhold , der som minimum  

 skal indberettes på det pågældende tidspunkt - jfr. især afsnit I.  

 BBR-registerføreren skal specielt være opmærksom på, hvorvidt ajourføringen  

 vedrører en nytilgang af oplysninger som ved nybyggeri eller om ajourføringen  

 vedrører ændringer i forhold til registrets dataindhold som f.eks. ved  

 foretagne ombygninger, at indberetningen omfatter alle de aktiviteter, der er sket i den  

 forløbne kalendermåned . Specielt for oplysninger, der skal indgå i  

 Danmarks Statistiks byggestatistik, er det vigtigt, at den månedlige  

 indberetning omfatter samtlige aktiviteter i den forudgående kalendermåned.  

 Oplysninger om ændringer i forhold til registrets dataindhold må først  

 erstatte allerede registrerede oplysninger, når ændringen rent faktisk er  

 gennemført, at der i forbindelse med ajourføringen af ændrede eller supplerende  

 oplysninger til allerede registrerede ejendomme, bygninger og bolig- eller  

 erhvervsenheder i BBR foretages en kontrol af de oplysninger, der ikke  

 direkte er berørt af ajourføringen . Denne kontrol af eksisterende  

 oplysninger i BBR kan i visse tilfælde med fordel foretages af den myndighed  

 eller person, der indberetter ajourføringsgrundlaget til BBR-registerføreren  

 - f.eks. kan kontrollen foretages af bygningsmyndigheden i forbindelse med  

 til- og ombygningssager, hvis bygningsmyndighed har kendskab til de  

 registrerede oplysninger om de pågældende ejendomme, bygninger og bolig-  

 eller erhvervsenheder.
Til sikring af, at denne kontrol gennemføres i videst  

 muligt omfang, bør bygningsmyndigheden ved til- og ombygninger anvende  

 udskrifter fra BBR (stamkort, sagsmapper, TP-billeder eller lignende) og  

 sammenligne de oplysninger, der fremgår af byggesagen, med allerede  

 registrerede oplysninger om de berørte bygninger og bolig- eller  

 erhvervsenheder.
Maskinelle kontrolprocedurer 28. I BBR er indarbejdet et sæt af maskinelle  

 kontrolprocedurer med henblik på en maskinel rimelighedskontrol af  

 oplysninger, der indberettes til registret.
Herved tilvejebringes et entydigt  

 vurderingsgrundlag til brug ved udskillelsen af dels objektivt urigtige eller  

 manglende oplysninger og dels usandsynlige oplysninger i forbindelse med  

 ajourføringen af registret.
 Den efterfølgende berigtigelse af usandsynlige og objektivt urigtige  

 oplysninger gennemføres eventuelt ved henvendelse til andre kommunale  

 forvaltningsgrene eller til ejer.
Den maskinelle kontrol gennemføres ved indberetning af  

 ajourføringsoplysninger til BBR.
I forbindelse med en systematisk revision af  

 registreringen vil en lignende kontrol kunne gennemføres for samtlige  

 registrerede oplysningern i BBR.
 Vedrørende en nærmere omtale af de maskinelle kontrolprocedures betydning  

 og konsekvenser for registreringen henvises til brugervejledningen.
 Ajourføring- og samkøring med det Centrale Personregister (CPR), Det  

 Fælleskommunale Ejendomsdatasystem (ESR), m.v.
 29. Som følge af det begrebsmæssige sammenfald mellem  

 på den ene side adressebetegnelserne i BBR og CPR og på den anden side  

 ejendomsnummer m.v. i BBR og ESR er der mulighed for at foretage samkøringer  

 parvis af de enkelte registre med henblik på at forbedre  

 ajourføringsgrundlaget for registeridentifikationerne.
 Udveksling af data ved samkøring mellem BBR og ESR foregår i forbindelse  

 med almindelige ejendomsvurderinger og årsomvurderinger.
Udveksling af data ved samkøring mellem BBR, CPR og ESR sker en gang  

 årligt hen på foråret for samtlige kommuner under eet.
Det påhviler derfor  

 kommunen at påse, at entydigheden i adressebetegnelserne i BBR og CPR er så  

 fuldstændige som muligt specielt lige efter årsskiftet af hensyn til  

 bloktilskudsberegning og gennemførelse af den årlige boligtælling.
For den  

 enkelte kommune kan samkøring i øvrigt finde sted ved rekvisition til  

 boligministeriet.
En sådan udveksling af data kan anvendes til at fremdrage  

 fejlagtige eller ufuldstændige identifikationer i registrene.
 Det anbefales at foretage en sådan udveksling med jævne mellemrum for  

 efterfølgende at bringe BBRs identifikationsgrundlag i orden.
