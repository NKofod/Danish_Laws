Nr BSF 31 Forslag til folketingsbeslutning om bevarelse af Tandlægehøjskolen i Århus  

 (* 1) Fremsat af Helle Degn (S) Jytte Andersen (S) Pernille Forchhammer (S)  

 Anna-Marie Hansen (S) Frank Jensen (S) Lone Møller (S) den 6. december 1988 Folketinget opfordrer regeringen til at bevare uddannelserne ved Tandlægehøjskolen i Århus.
Bemærkninger til forslaget Det af undervisnings- og forskningsministeren nedsatte spareudvalg har med  

 et spinkelt flertal foreslået, at tandlægeuddannelsen ved Tandlægehøjskolen i  

 Århus skal nedlægges.
Det er forslagsstillernes opfattelse, at der af følgende grunde bør være  

 to tandlægehøjskoler i Danmark, a.
Der sikres herved en geografisk ligelig fordeling af  

 uddannelsestilbudet til de unge.
Ved den seneste optagelse til  

 tandlægeuddannelen var der således en helt ligelig fordeling af  

 førsteprioritetsansøgere til de to tandlægehøjskoler.
b.
Der sikres herved en geografisk ligelig fordeling af  

 tandplejerpersonalet.
Det er af væsentlig betydning for Jylland og Fyn , hvor  

 behandlingsbehovet er større, og hvor tandlægedækningen er dårligere end øst  

 for Storebælt.
 Det er endvidere vigtigt at opretholde uddannelsessteder for såvel  

 tandlæger, tandplejere, klinikassistenter og tandteknikere i Århus, for kun  

 herved kan der garanteres et ensartet behandlingstilbud.
c.
En nedlæggelse af uddannelsen på tandlægehøjskolen i Århus vil medføre  

 en opsplitning mellem forskning og uddannelse, som er uhensigtsmæssig, og man  

 kan ikke ved at flytte forskere fra Tandlægehøjskolen i Århus til  

 Tandlægehøjskolen i København genetablere det gode forskermiljø.
d.
Bevarelsen af to tandlægehøjskoler vil sikre en stadig udvikling på  

 grund af det faglige konkurrenceforhold mellem de to  

 uddannelsesinstitutioner.
Som eksempel kan nævnes, at rentabiliteten i  

 driften kan sammenlignes, ligesom de to tandlægehøjskoler kan udfordre  

 hinanden med hensyn til udvikling af nye studieplaner, indtægtsdækket  

 virksomhed m.m.
På denne måde forhindres det, at en institution får en  

 monopolstatus.
Forslagsstillerne skal i øvrigt henvise til en nylig opgørelse fra  

 Verdenssundhedsorganisationen, WHO, som viser, at man i f.eks.
Sverige,  

 Norge, Finland og Schweiz har velfungerende tandlægehøjskoler af samme  

 størrelse eller mindre.
