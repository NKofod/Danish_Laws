(Støttet arbejde) Generelle bemærkninger Efter arbejdsløshedsforsikringslovens § 55, stk. 1, 3. punktum, vil såvel  

 arbejde i beskæftigelsesprojekter og løntilskudsordninger i henhold til lov  

 om kommunal beskæftigelsesindsats som optræning/oplæring i henhold til lov om  

 social bistand, § 43, stk. 8, nu kunne medregnes til opfyldelse af  

 arbejdskravet.
 Reglerne herom er indsat ved lov nr. 373 af 6. juni 1991 og finder i  

 henhold til lovens § 3, stk. 1, anvendelse på medlemmer, der efter den 1.  

 oktober 1991 påbegynder arbejde i beskæftigelsesprojekter og  

 løntilskudsordninger eller i optræning/oplæring.
Arbejde iværksat i henhold til lov om social bistand, § 43, stk. 8, kan  

 efter lovændringen medregnes til opfyldelse af arbejdskravet.
Efter tidligere  

 regler blev dette arbejde betragtet som »død periode«.
 Det bemærkes, at alene arbejde efter stk. 8, i lov om social  

 bistand, § 43 kan medregnes ved beregningen.
 Arbejde, der ligger inden for de første 13 uger, kan ikke medregnes til  

 opfyldelse af arbejdskravet i henhold til lovens § 55.
Deltagelse i flere projekter eller oplæringsforløb 13-ugers reglen gælder for det enkelte projekt/løntilskudsordning eller  

 den enkelte optrænings-/oplæringsperiode.
Påbegyndes nyt projekt eller ny optræning/oplæring, vil 13-ugers reglen  

 også her være gældende, medmindre der ved påbegyndelsen af  

 projektet/optræningen/oplæringen er aftalt et samlet forløb.
En efterfølgende  

 individuel forlængelse af projektet/optræningen/oplæringen betragtes som  

 påbegyndelse af nyt projekt eller ny optræning/oplæring.
 Ved afgørelse af, om der foreligger et nyt projekt eller ny  

 optræning/oplæring, skal de for projektet/optræningen/oplæringen gældende  

 oprindelige beskrivelser lægges til grund.
Ad § 1 a.
Arbejde Arbejde i beskæftigelsesprojektet/løntilskudsordningen eller  

 optræningen/oplæringen kan medregnes som arbejde ved beregning af  

 arbejdskravet.
Arbejdsbegrebet i denne henseende svarer til arbejdsbegrebet i  

 arbejdsløshedsforsikringslovgivningen i øvrigt.
Alle aktiviteter i  

 beskæftigelsesprojektet/løntilskudsordningen eller optræningen/oplæringen  

 skal bedømmes i overensstemmelse hermed.
 Ved arbejdsløshedskassernes beregning af arbejdskravet lægges  

 projektbeskrivelsen eller oplæringsplanen til grund.
