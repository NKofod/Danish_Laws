Den 19. marts 1981 undertegnedes i Beograd en overenskomst  

 mellem Danmark og Jugoslavien til undgåelse af dobbeltbeskatning for så vidt  

 angår indkomst- og formueskater.
Overenskomsten har følgende ordlyd:
OVERENSKOMST mellem Kongeriget Danmark og Den Socialistiske Forbundsrepublik  

 Jugoslavien til undgåelse af dobbeltbeskatning for så vidt angår indkomst- og  

 formueskatter.
 Kongeriget Danmark og Den Socialistiske Forbundsrepublik Jugoslavien, der  

 ønsker at indgå en overenskomst til undgåelse af dobbeltbeskatning for så  

 vidt angår indkomst- og formueskatter er blevet enige om følgende:
Artikel 1 De af overenskomsten omfattede personer Denne overenskomst skal finde anvendelse på personer, som er hjemmehørende  

 i en af eller i begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der udskrives på hver af de kontraherende  

 staters, deres politiske underafdelingers eller deres lokale myndigheders  

 vegne uden hensyn til, hvorledes de opkræves.
Overenskomsten skal tillige  

 finde anvendelse på bidrag, som opkræves i Jugoslavien med undtagelse af  

 socialforsikringsbidrag.
2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen, eller dele af  

 indkomsten eller af formuen, herunder skatter på fortjeneste ved afhændelse  

 af løsøre eller fast ejendom, skatter på det samlede beløb af gager eller  

 lønninger eller på en del af gager eller lønninger, såvel som skatter på  

 formueforøgelse.
I denne overenskomst skal udtrykket skatter også omfatte de  

 i stykke 1 omhandlede bidrag.
 3. De pågældende skatter, på hvilke overenskomsten  

 finder anvendelse, er:
 (herefter omtalt som "jugoslavisk skat").
 (herefter omtalt som "dansk skat").
 4. Overenskomsten skal også finde anvendelse på alle  

 skatter af samme eller væsentlig samme art, der efter aftalens underskrivelse  

 måtte blive pålagt som tillæg til eller i stedet for de pågældende skatter.  

 De kompetente myndigheder i de kontraherende stater skal give hinanden  

 underretning om alle væsentlige ændringer, som er blevet foretaget i deres  

 respektive skattelove.
Artikel 3 Almindelige definitioner 1. I denne overenskomst skal 2. Ved anvendelse af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke på anden måde er defineret, tillægges den betydning, som det  

 har i henhold til de i denne kontraherende stat gældende love om de skatter,  

 hvorpå overenskomsten finder anvendelse:
Artikel 4 Skattemæssigt hjemsted 1. I denne overenskomst anvendes udtrykket  

 "hjemmehørende i en kontraherende stat" på enhver person, som i  

 henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende kriterium.
 2. Hvor en fysisk person efter bestemmelserne i styke  

 1 anses for hjemmehørende i begge de kontraherende stater, fastsættes hans  

 status efter følgende regler:
 3. Hvor en ikke-fysisk person efter bestemmelserne i  

 stykke 1 er hjemmehørende i begge de kontraherende stater, skal den anses for  

 at være hjemmehørende i den kontraherende stat, hvori den virkelige ledelse  

 har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 indbefatte:
 4. En person, som udfører virksomhed i en  

 kontraherende stat for et foretagende i den anden kontraherende stat - og som  

 ikke er en sådan uafhængig repræsentant, som omhandles i stykke 5 - skal  

 anses for at være et fast driftssted i den førtsnævnte stat, såfremt han i  

 denne stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en kontraherende stat anses ikke  

 for at have et fast driftssted i den anden kontraherende stat, blot fordi det  

 driver forretning i denne anden stat gennem en mægler, kommissionær eller  

 anden uafhængig repræsentant, såfremt disse personer handler inden for  

 rammerne af deres sædvanlige forretningsvirksomhed.
 6. Den omstændighed, at et selskab hjemmehørende i en  

 kontraherende stat behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted af det andet.
Artikel 6 Indkomst af fast ejendom 1. Indkomst af fast ejendom, heri indbefattet indkomst  

 af land- eller skovbrug, kan beskattes i den kontraherende stat, hvori  

 ejendommen er beliggende:
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, hvori den  

 omhandlede ejendom er beliggende.
Skibe, både og luftfartøjer anses ikke for  

 fast ejendom.
 3. Bestemmelsen i stykke 1 finder anvendelse på  

 indkomst, der hidrører fra direkte brug, udlejning eller fra enhver anden  

 form for udnyttelse af fast ejendom.
 4. Bestemmelserne i stykke 1 og 3 finder også  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelse af frit erhverv.
Artikel 7 Fortjeneste ved forretningsvirksomhed.
 1. Fortjeneste indvundet af et foretagende i en  

 kontraherende stat kan kun beskattes i denne stat, medmindre foretagendet  

 driver virksomhed i den anden kontraherende stat gennem et der beliggende  

 fast driftssted.
 Såfremt foretagendet driver sådan virksomhed, kan dets fortjeneste  

 beskattes i den anden stat, men dog kun for så vidt angår den del deraf, som  

 kan henføres til det faste driftssted.
 2. Under iagttagelse af bestemmelsen i stykke 3, skal  

 der, når et foretagende i en kontraherende stat driver virksomhed i den anden  

 kontraherende stat gennem et der beliggende fast driftssted, i hver af de  

 kontraherende stater til dette faste driftssted henføres den fortjeneste, som  

 det kunne forventes at have opnået, hvis det havde været et uafhængigt  

 foretagende, der udøvede den samme eller lignende virksomhed på samme eller  

 lignende betingelser, og som under fuldstændig frie forhold handlede med det  

 foretagende, hvis faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage udgifter, som er afholdt til  

 gavn for det faste driftssted,herunder udgifter til ledelse og almindelig  

 administration i øvrigt, hvad enten de afholdes i den stat, hvori det  

 pågældende faste driftssted er beliggende, eller andre steder.
4. Den fortjeneste, som skal henføres til et fast  

 driftssted, skal opgøres på grundlag af forretningsbøger ført af det faste  

 driftssted.
Hvis sådanne bøger ikke udgør et fyldestgørende grundlag for at  

 fastsætte det faste driftssteds fortjeneste, vil sådan fortjeneste kunne  

 fastsættes på grundlag af en fordeling af foretagendets samlede fortjeneste  

 mellem virksomhedens forskellige afdelinger.
Den anvendte fordelingsmetode  

 skal imidlertid være af en sådan art, at resultatet er i overensstemmelse med  

 de principper, der er fastlagt i denne artikel.
Om nødvendigt skal de  

 kontraherende staters kompetente myndigheder søge at opnå enighed om den  

 metode, der skal anvendes ved fordelingen af foretagendets fortjeneste.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Bestemmelserne i denne artikel skal finde  

 anvendelse på fortjeneste, der oppebæres i Jugoslavien af en person  

 hjemmehørende i Danmark som følge af deltagelse i et "joint  

 venture" sammen med et jugoslavisk foretagende.
 7. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 8. Hvor en fortjeneste indeholder indkomstarter, som  

 er omhandlet særskilt i andre artikler i denne overenskomst, skal  

 bestemmelserne i disse andre artikler ikke berøres af bestemmelserne i denne  

 artikel.
Artikel 8 Skibs- og luftfart 1. Fortjeneste ved driften af skibe og luftfartøjer i  

 international trafik kan kun beskattes i den kontraherende stat, hvori  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfatsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, hvori det  

 pågældende skib har sit hjemsted, eller såfremt et sådant ikke findes, i den  

 kontraherende stat, hvori rederen er hjemmehørende.
 3. Bestemmelserne i stykke 1 skal også finde  

 anvendelse på fortjeneste opnået ved deltagelse i en pool, i et konsortium  

 eller i en international driftsorganisation.
 4. Med hensyn til fortjeneste oppebåret af det danske,  

 norske og svenske luftfartskonsortium Scandinavian Airlines System (SAS) skal  

 bestemmelserne i stykke 1 og 3 kun finde anvendelse på den del af  

 fortjenesten, som svarer til den andel i konsortiet, som ejes af den danske  

 partner i Scandinavian Airlines System (SAS), Det Danske Luftfartsselskab  

 (DDL).
Artikel 9 Indbyrdes afhængige foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller financielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel 10 Udbytter 1. Udbytte, som udbetales af et selskab, der er  

 hjemmehørende i en kontraherende stat, til en person, som er hjemmehørende i  

 den anden kontraherende stat, kan beskattes i denne anden stat.
 2. Sådant udbytte kan imidlertid beskattes i den  

 kontraherende stat, hvori det selskab, der udbetaler udbyttet, er  

 hjemmehørende, og i overensstemmelse med lovgivningen i denne stat, men den  

 skat, der pålægges, må ikke overstige:
 De kompetente myndigheder i de kontraherende stater skal ved gensidig  

 aftale fastsætte regler for praktiseringen af denne begrænsning.
 Dette stykke medfører ingen begrænsninger i adgangen til at beskatte  

 selskabet af den fortjeneste, hvoraf udbyttet er udbetalt.
 3. Udtrykket "udbytte" betyder i denne  

 artikel indkomst af aktier eller - bortset fra gældsfordringer - andre  

 rettigheder til andel i fortjeneste, såvel som indkomst fra andre  

 selskabsrettigheder, der sidestilles med indkomst fra aktier i henhold til  

 skattelovgivningen i den stat, hvori det selskab, der foretager udlodningen,  

 er hjemmehørende.
4. Bestemmelserne i stykke 1 og 2 i denne artikel  

 finder ikke anvendelse i tilfælde, hvor udbyttet oppebæres af en person  

 hjemmehørende i en kontraherende stat, som i den anden kontraherende stat,  

 hvori det selskab, der udbetaler udbyttet, er hjemmehørende, har et fast  

 driftssted, hvormed de rettigheder, der ligger til grund for udlodningen, har  

 direkte forbindelse.
I så fald skal bestemmelserne i artikel 7 finde  

 anvendelse.
 5. Hvor et selskab, som er hjemmehørende i en  

 kontraherende stat, der oppebærer fortjeneste eller indkomst fra den anden  

 kontraherende stat, kan denne anden stat ikke pålægge nogen skat på udbytte,  

 som udbetales af selskabet til personer, der ikke er hjemmehørende i denne  

 anden stat, eller underkaste selskabets ikke-udloddede fortjeneste nogen skat  

 på ikke-udloddet fortjeneste, selv om det udbetalte udbytte eller den  

 ikke-udloddede fortjeneste helt eller delvis består af fortjeneste eller  

 indkomst fra kilder i denne anden stat.
Artikel 11 Renter 1. Renter, der hidrører fra en kontraherende stat, og  

 som betales til en person hjemmehørende i den anden kontraherende stat, kan  

 kun beskattes i denne anden stat.
 2. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikrede ved pant eller ikke, og havd enten de indeholder en ret til  

 andel i fortjeneste eller ikke, samt fordringer af enhver art, såvel som  

 enhver anden indkomst, der i henhold til skattelovgivningen i den stat,  

 hvorfra indkomsten hidrører, sidestilles med indkomst af pengelån.
3. Bestemmelsen i stykke 1 finder ikke anvendelse i  

 tilfælde, hvor renten oppebæres af en person hjemmehørende i en kontraherende  

 stat, som i den anden kontraherende stat, hvorfra renten hidrører, har et  

 fast driftssted, hvormed den fordring, der ligger til grund for renten, har  

 direkte forbindelse.
I såfald skal bestemmelserne i artikel 7 finde  

 anvendelse.
4. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfording, hvorfor den er betalt, overstiger det beløb, som ville være  

 blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidsnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en kontraherende stat  

 og betales til en person hjemmerørende i den anden kontraherende stat, kan  

 beskattes i denne anden stat.
 2. Sådanne royalties kan imidlertid beskattes i den  

 kontraherende stat, hvorfra de hidrører, og i overensstemmelse med  

 lovgivningen i denne stat; såfremt sådan beskatning finder sted, må den skat,  

 som pålægges i den stat, hvorfra de omhandlede royalties hidrører, ikke  

 overstige 10 pct. af royalty-bruttobeløbene.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde, herunder spillefilm, film og bånd for fjernsyn  

 og radio, ethvert patent, varemærke, mønsker eller model, tegning, hemmelig  

 formel eller fremstillingsmetode, eller for anvendelsen af eller retten til  

 at benytte industrielt, kommercielt eller videnskabeligt udstyr eller for  

 oplysninger om industrielle, kommercielle eller videnskabelige erfaringer.
4. Bestemmelserne i styke 1 og 2 finder ikke  

 anvendelse i tilfælde, hvor royalties oppebæres af en person, hjemmehørende i  

 en kontraherende stat, som i den anden kontraherende stat, hvorfra de nævnte  

 royalties hidrører, har et fast driftssted, hvormed den rettighed eller  

 ejendom, som ligger til grund for de nævnte royalties, har direkte  

 forbindelse.
I så fald skal bestemmelserne i artikel 7 finde anvendelse.
 5. Royalties skal anses for at hidrøre fra en af de  

 kontraherende stater, såfremt de betales af den pågældende stat selv, en  

 politisk underafdeling, en lokal myndighed deri eller af en i den pågældende  

 stat hjemmehørende person.
 6. Såfremt den person, der betaler royalties - hvad  

 enten den pågældende er hjemmehørende i en af de kontraherende stater eller  

 ej - i en kontraherende stat har et fast driftssted, i forbindelse med  

 hvilket forpligtelsen til at betale royalties er påtaget, og sådan  

 royalty-udgift afholdes af den pågældende faste driftssted, skal, uanset  

 bestemmelserne i stykke 5, sådanne royalties anses for at hidrøre fra den  

 kontraherende stat, hvori det faste driftssted er beliggende.
7. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties, når hensyn tages til  

 den anvendelse, rettighed eller oplysning, for hvilken de betales, overstiger  

 det beløb, som ville være blevet aftalt mellem parterne, såfremt den nævnte  

 forbindelse ikke havde foreligget, skal bestemmelserne i denne artikel alene  

 finde anvendelse på det sidstnævnte beløb.
I så fald skal det overskydende  

 beløb kunne beskattes i overensstemmelse med lovgivningen i hver af de  

 kontraherende stater under behørig hensyntagen til de øvrige bestemmelser i  

 denne overenskomst.
Artikel 13 Fortjeneste ved afståelse af formuegenstande 1. Fortjeneste ved afståelse af fast ejendom kan  

 beskattes i den kontraherende stat, hvori ejendommen er beliggende.
 2. Fortjeneste ved afståelse af aktiver, der ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en kontraherende stat har i den anden  

 kontraherende stat, eller ved afståelse af aktiver, der betår af løsøre, og  

 som hører til et fast sted, som en person hjemmehørende i en kontraherende  

 stat anvender ved udøvelse af frit erhverv i den anden kontraherende stat,  

 herunder også fortjeneste ved afståelse af et sådant fast driftssted  

 (særskilt eller sammen med hele foretagendet), eller af et sådant fast sted,  

 kan beskattes i den anden stat.
 3. Fortjeneste ved afståelse af skibe eller  

 luftfartøjer, der anvendes i international trafik, eller af aktiver, der  

 består af løsøre, og som hører til driften af sådanne skibe eller  

 luftfartøjer, kan kun beskattes i den kontraherende stat, hvori foretagendets  

 virkelige ledelse har sit sæde.
 4. Fortjeneste ved afståelse af alle andre aktiver end  

 de, der er nævnt i stykke 1, 2 og 3 i denne artikel, kan kun beskattes i den  

 kontraherende stat, hvori afhænderen er hjemmehørende.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en kontraherende stat, kan kun beskattes i denne stat,  

 medmindre den pågældende til udøvelse af sin virksomhed har et fast sted, der  

 til stadighed står til hans rådighed i den anden kontraherende stat, eller  

 han opholder sig i den anden kontraherende stat i en eller flere perioder,  

 der tilsammen overstiger 183 dage i det pågældende skatteår.
Såfremt han har  

 et sådant fast sted eller tager ophold som nævnt, kan indkomsten beskattes i  

 den anden kontraherende stat, men kun i det omfang, den kan henføres til det  

 faste sted eller til hans ophold.
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed, samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personlige tjenesteydelser 1. Såfremt bestemmelserne i artiklerne 16, 17, stykke  

 3, 18 og 19 ikke finder anvendelse, kan gage, løn og andet lignende vederlag  

 for personligt arbejde, oppebåret af en person, som er hjemmehørende i en  

 kontraherende stat, kun beskattes i denne stat, medmindre arbejdet er udført  

 i den anden kontraherende stat.
Er arbejdet udført der, kan vederlaget herfor  

 beskattes i denne anden stat.
2. Uanset bestemmelserne i stykke 1 kan vederlag, som  

 en person, der er hjemmehørende i en kontraherende stat, oppebærer for  

 tjenesteydelser udført i den anden kontraherende stat, kun beskattes i den  

 førstnævnte stat, såfremt 4. Bestemmelserne i stykke 3 finder anvendelse på gage  

 og løn som udbetales til en fysisk person som medarbejder ved Jugoslaviens  

 Repræsentation for "Joint Economic" og Jugoslaviens Turist Forbund.
 5. Gage og løn, der erhverves af en fysisk person for  

 arbejde udført i forbindelse med forretningsvirksomhed, der drives af en  

 kontraherende stat eller en af dens politiske underafdelinger eller lokale  

 myndigheder, beskattes i overensstemmelse med bestemmelserne i stykke 1 og 2  

 i denne artikel.
6. Uanset de foranstående bestemmelser i denne artikel  

 kan vederlag for personligt arbejde, der udføres om bord på et skib eller et  

 luftfartøj i international trafik, beskattes i den kontraherende stat, hvori  

 foretagendets virkelige ledelse har sit sæde.
Når en i Danmark hjemmehørende  

 person modtager vederlag for personligt arbejde udført om bord på et af  

 konsortiet Scandinavian Airlines System (SAS) i international trafik drevet  

 luftfartøj, kan sådant vederlag kun beskattes i Danmark.
Artikel 16 Honorarer for deltagelse i virksomhedsledelse (Bestyrelseshnorarer) 1. Bestyrelseshonorarer og lignende vederlag, som  

 oppebæres af en person, der er hjemmehørende i Jugoslavien, i hans egenskab  

 af medlem af bestyrelsen for et selskab, der er hjemmehørende i Danmark, kan  

 beskattes i Danmark.
 2. Honorarer og lignende vederlag, som oppebæres af en  

 person, der er hjemmehørende i Danmark, i hans egenskab af medlem af ledelsen  

 for en virksomhed, der er hjemmehørende i Jugoslavien, kan beskattes i  

 Jugoslavien.
3. Bestemmelserne i stykke 1 og 2 skal ikke finde  

 anvendelse på vederlag, der betales for normalt arbejde i et selskab eller en  

 virksomhed i egenskab af arbejdstager, rådgiver, konsulent og lignende.
I  

 sådanne tilfælde skal bestemmelserne henholdsvis i artikel 14 eller 15 finde  

 anvendelse.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som erhverves af professionelle kunstnere, såsom teater-, film-,  

 radio- eller fjernsynskunstnere og musikere samt af sportsfolk, for deres i  

 denne egenskab udøvede virksomhed, beskattes i den kontraherende stat, hvori  

 sådan virksomhed er udøvet.
 2. I tilfælde, hvor indkomst ved virksomhed udøvet af  

 en kunstner eller en sportsmand som omhandlet i denne artikels stykke 1 ikke  

 tilfalder kunstneren eller sportsmanden selv, men en anden person, kan denne  

 indkomst, uanset bestemmelserne i artiklerne 7, 14 og 15 i denne  

 overenskomst, beskattes i den kontraherende stat, hvori kunstnerens eller  

 sportsmandens virksomhed er udøvet.
 3. Uanset bestemmelserne i denne artikels stykke 1 og  

 2 kan indkomst, som er erhvervet i forbindelse med en i en kontraherende stat  

 hjemmehørende kunstners eller sportsmands for dennes i denne egenskab udøvede  

 virksomhed, kun beskattes i denne stat, såfremt virksomheden er udøvet i den  

 anden kontraherende stat inden for rammerne af et kultur- eller  

 sportsudvekslingsprogram godkendt af begge de kontraherende stater.
Artikel 18 Pensioner og sociale ydelser 1. Pensioner og andre lignende vederlag, der udbetales  

 til en person hjemmehørende i en kontraherende stat som vederlag for  

 tidligere beskæftigelse, kan kun beskattes i den kontraherende stat, hvori  

 modtageren af sådant vederlag er hjemmehørende.
 2. Uanset bestemmelserne i stykke 1 kan udbetalinger,  

 som finder sted i medfør af en kontraherende stats  

 socialforsikringslovgivning, beskattes i denne stat.
 3. a) Uanset stykke 1 og 2 i denne artikel kan enhver  

 pension, udbetalt til fysiske personer, af en kontraherende stat eller af en  

 af dens politiske underafdelinger eller lokale myndigheder af midler fra  

 statsbudgettet eller særlige fonds, kun beskattes af denne stat.
 4. Enhver pension, som hidrører fra et arbejde, som en  

 fysisk person har udført i forbindelse med forretningsvirksomhed drevet af en  

 af de kontraherende stater eller af en af dens politiske underafdelinger  

 eller lokale myndigheder, kan kun beskattes i den kontraherende stat, hvor  

 personen er hjemmehørende.
Artikel 19 Studerende 1. En studerende, praktikant eller lærling, som  

 opholder sig i en kontraherende stat udelukkende for sin undervisning eller  

 uddannelse, og som har eller umiddelbart før opholdet i denne stat havde  

 bopæl i den anden kontraherende stat, beskattes ikke i den førstnævnte stat  

 af beløb, som han modtager til sit underhold, sin undervisning eller  

 uddannelse, under forudsætning af, at beløbene betales til ham fra kilder  

 uden for denne førstnævnte stat.
2. En studerende ved et universitet eller anden  

 undervisningsanstalt i Jugoslavien, som under et midlertidigt ophold i  

 Danmark har beskæftigelse i Danmark i højst 100 dage inden for et kalenderår  

 for at opnå praktisk erfaring i tilslutning til studierne, beskattes i  

 Danmark kun af den del af indkomsten ved beskæftigelsen, som overstiger 1.500  

 danske kroner pr. kalendermåned.
Fra beskatning undtages ifølge dette stykke  

 dog sammenlagt højst 4.500 danske kr.
Ethvert beløb fritaget for skat i  

 medfør af dette stykke skal omfatte de for det pågældende kalenderår gældende  

 personfradrag.
3. En studerende ved et universitet eller anden  

 undervisningsanstalt i Danmark, som under et midlertidigt ophold i  

 Jugoslavien har beskæftigelse i Jugoslavien i højst 100 dage inden for et  

 kalenderår for at opnå praktisk erfaring i tilslutning til studierne,  

 beskattes i Jugoslavien kun af den del af indkomsten ved beskæftigelsen, som  

 overstiger den personlige minimalindkomst pr. kalendermåned.
Ethvert beløb  

 fritaget for skat i medfør af dette stykke skal omfatte de for det pågældende  

 kalenderår gældende personfradrag.
4. En studerende, praktikant eller lærling, som  

 opholder sig i en kontraherende stat for sin undervisning eller uddannelse,  

 og som har eller umiddelbart før opholdet i denne stat havde bopæl i den  

 anden kontraherende stat, beskattes ikke i en førstnævnte stat af beløb, som  

 han modtager for personlige tjenesteydelser udført i den førstnævnte stat,  

 forudsat at vederlaget ikke overstiger 18.000 danske kroner eller modværdien  

 heraf i jugoslavisk valuta inden for et kalenderår.
Skattelettelsen i henhold  

 til dette stykke skal kun gælde for et sådant tidsrum, som med rimelighed  

 eller efter sædvane kræves for at fuldføre den påbegyndte undervisning eller  

 uddannelse, men skal i intet tilfælde overstige en periode på tre år i  

 sammenhæng.
Ethvert beløb fritaget for skat i medfør af dette stykke skal  

 omfatte de for det pågældende kalenderår gældende personfradrag.
 5. De kompetente myndigheder i de kontraherende stater  

 skal ved gensidig aftale fastsætte regler for praktiseringen af  

 bestemmelserne i stykke 2, 3 og 4. De kompetente myndigheder kan også træffe  

 aftale om sådan ændring af de der nævnte beløb, som findes rimelig under  

 hensyn til forandring i pengeværdi, ændret lovgivning i en kontraherende stat  

 eller andre lignende årsager.
Artikel 20 Anden indkomst Indkomster, der oppebæres af en i en konraherende stat hjemmehørende  

 person, og som ikke er omhandlet i de foregående artikler i denne  

 overenskomst, kan, uanset hvorfra indkomsten hidrører, kun beskattes i denne  

 stat.
Artikel 21 Formue 1. Formue bestående i fast ejendom kan beskattes i den  

 kontraherende stat, hvori ejendommen er beliggende.
 2. Formue bestående i aktiver, der udgør en del af  

 erhvervsformuen i et foretagendes faste driftssted, eller i aktiver, der  

 hører til et fast sted anvendt til udøvelse af frit erhverv, kan beskattes i  

 den kontraherende stat, hvori det faste driftssted eller det faste sted er  

 beliggende.
 3. Skibe og luftfartøjer, der benyttes i international  

 trafik, og løsøre som anvendes i sådan skibs- og luftfartsvirksomhed, kan kun  

 beskattes i den kontraherende stat, hvori foretagendets virkelige ledelse har  

 sit sæde.
 4. Alle andre arter af formue tilhørende en person,  

 som er hjemmehørende i en kontraherende stat, kan kun beskattes i denne stat.
Artikel 22 Ophævelse af dobbeltbeskatning 1. Hvor en person hjemmehørende i Danmark oppebærer  

 indkomst eller ejer formue, som ifølge bestemmelserne i denne overenskomst  

 kan beskattes i Jugoslavien, skal Danmark, såfremt stykke 4 ikke medfører  

 andet, 2. Fradragsbeløbet skal imidlertid ikke i noget  

 tilfælde kunne overstige den del af indkomstskatten eller formueskatten,  

 beregnet før sådant fradrag, der svarer til den indkomst eller formue, som  

 kan beskattes i Jugoslavien.
 3. Hvor der i medfør af jugoslavisk lovgivning er  

 indrømmet fritagelse for eller nedsættelse af jugoslavisk skat, der i  

 overensstemmelse med bestemmelserne i artikel 7 i denne overenskomst skal  

 betales af fortjeneste, som et dansk foretagende har oppebåret fra et fast  

 driftssted eller et "joint venture" beliggende i Jugoslavien, skal  

 der i henhold til stykke 1 a) og stykke 2 indrømmes fradrag i dansk skat for  

 jugoslavisk skat, som om sådan fritagelse eller nedsættelse ikke var blevet  

 indrømmet.
Bestemmelserne i dette stykke skal finde anvendelse i de første 10 år, i  

 hvilke denne overenskomst har virkning.
De kompetente myndigheder skal  

 rådføre sig med hinanden med henblik på at bestemme, om denne periode skal  

 forlænges.
 4. Hvor en person hjemmehørende i Danmark oppebærer  

 indkomst eller ejer formue, som ifølge bestemmelserne i denne overenskomst  

 kun kan beskattes i Jugoslavien, kan Danmark medregne indkomsten eller  

 formuen i beskatningsgrundlaget, men skal i skatten af indkomsten eller  

 formuen fradrage den del af indkomstskatten respektive formueskatten, som den  

 indkomst, der hidrører fra - eller den formue, som ejes i - Jugoslavien,  

 udgør af hele indkomsten eller formuen.
 5. Hvor en person hjemmehørende i Jugoslavien  

 oppebærer indkomst eller ejer formue, som ifølge bestemmelserne i denne  

 overenskomst kan beskattes i Danmark, skal Jugoslavien med forbehold af  

 bestemmelserne i stykke 6 fritage sådan indkomst eller formue for beskatning,  

 men kan ved beregningen af skatten af den pågældende persons øvrige indkomst  

 eller formue anvende den skattesats, som ville være bragt i anvendelse, hvis  

 den fritagne indkomst eller formue ikke var blevet fritaget som anført.
 6. Hvor en person hjemehørende i Jugoslavien oppebærer  

 indkomst, som ifølge bestemmelserne i artiklerne 10 og 12 kan beskattes i  

 Danmark, skal Jugoslavien indrømme fradrag i den pågældende persons  

 indkomstkat med et beløb svarende til den skat, som er betalt i Danmark.  

 Fradragsbeløbet skal imidlertid ikke kunne overstige den del af skatten -  

 beregnet før sådant fradrag - der svarer til den indkomst, som hidrører fra  

 Danmark.
Artikel 23 Ikke-diskriminering 1. Statsborgere i en kontraherende stat skal, hvad  

 enten de er hjemmehørende i en af de kontraherende stater eller ej, ikke i  

 den anden kontraherende stat kunne underkastes nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i den anden stat under samme forhold  

 er eller måtte blive underkastet.
For så vidt angår Jugoslavien, skal dette  

 stykke også finde anvendelse på juridiske personer.
 2. Beskatningen af et fast driftssted, som et  

 foretagende i en kontraherende stat har i den anden kontraherende stat, skal  

 ikke i denne anden stat være mindre gunstig end beskatningen af foretagender  

 i denne anden stat, der udøver samme virksomhed.
 Denne bestemmelse skal ikke kunne fortolkes som forpligtende en  

 kontraherende stat til at tilstå personer, som er hjemmehørende i den anden  

 konraherende stat, sådanne personlige skattemæssige begunstigelser, lempelser  

 og nedsættelser på grund af personlig stilling eller forsørgerpligt over for  

 familie, som indrømmes de personer, der er hjemmehørende inden for dens eget  

 område.
 3. Medmindre bestemmelserne i artikel 9, artikel 11,  

 stykke 4 eller artikel 12, stykke 7, finder anvendelse, skal renter,  

 royalties og andre betalinger fra et foretagende i en kontraherende stat til  

 en person, hjemmehørende i den anden kontraherende stat, kunne fratrækkes ved  

 opgørelsen af den skattepligtige indkomst for et sådant foretagende under  

 samme betingelser, som ville finde anvendelse, hvis betalingerne var sket til  

 en person hjemmehørende i den førstnævnte stat.
 Tilsvarende skal enhver gæld, som et foretagende i en kontraherende stat  

 har til en person hjemmehørende i den anden kontraherende stat, kunne  

 fratrækkes ved opgørelsen af den skattepligtige formue for et sådant  

 foretagende på samme måde, som hvis gælden var blevet stiftet over for en  

 person hjemmehørende i en førstnævnte stat.
 4. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere i den anden kontraherende stat hjemmehørende personer, skal ikke  

 i den førstnævnte kontraherende stat underkastes nogen beskatning eller  

 dermed forbundne krav, som er anderledes eller mere tyngende end den  

 beskatning eller dermed forbundne krav, som andre tilsvarende foretagender i  

 den førstnævnte stat er eller måtte blive underkastet.
 5. Udtrykket "beskatning" betyder i denne  

 artikel skatter af enhver art og betegnelse.
Artikel 24 Fremgangsmåden ved indgåelse af gensidige aftaler 1. Såfremt en i en kontraherende stat hjemmehørende  

 person mener, at foranstaltninger, truffet af en af de kontraherende stater,  

 for ham medfører eller vil medføre en beskatning, som ikke er i  

 overensstemmelse med denne overenskomst, kan han, uanset hvilke retsmidler  

 der måtte være fastsat i disse staters nationale lovgivning, indbringe sin  

 sag for den kompetente myndighed i den konraherende stat, hvori han er  

 hjemmehørende eller, hvis hans sag omfattes af artikel 23, stykke 1, for den  

 kompetente myndighed i den kontraherende stat, hvori han er statsborger.  

 Klagen skal indgives inden tre år fra den dag, hvor der er givet ham  

 underretning om den foranstaltning, der medfører beskatning, som ikke er i  

 overensstemmelse med overenskomsten.
 2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i den  

 anden kontraherende stat med henblik på at undgå beskatning, der ikke er i  

 overensstemmelse med overenskomsten.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også rådføre sig med hinanden for at undgå  

 dobbeltbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af aftaler i  

 overensstemmelse med de foregående stykker.
Hvor det for tilvejebringelsen af  

 en aftale skønnes ønskeligt, at der findes en mundtlig forhandling sted, kan  

 en sådan finde sted i et udvalg bestående af repræsentanter for de kompetente  

 myndigheder i de kontraherende stater.
Artikel 25 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst og den interne lovgivning i de kontraherende stater  

 vedrørende skatter, der omfattes af denne overenskomst, i det omfang den  

 stedfindende beskatning er i overensstemmelse med denne overenskomst.
Enhver  

 oplysning, der således udveksles, skal behandles som hemmelig og må ikke  

 meddeles til andre personer eller myndigheder end dem, der er beskæftiget med  

 påligningen eller opkrævningen af de skatter, som omfattes af overenskomsten.
 2. Bestemmelserne i styke 1 skal i intet tilfælde  

 kunne fortolkes således, at der pålægges nogen af de kontraherende stater  

 pligt til:
Artikel 26 Diplomatiske og konsulære embedsmænd Intet i denne overenskomst berører de skattemæssige begunstigelser, som i  

 kraft af folkerettens almindelige regler eller særlige overenskomster  

 tilkommer diplomatiske eller konsulære embedsmænd.
Artikel 27 Ikrafttræden 1. De kontraherende stater skal give hinanden  

 meddelelse om, at samtlige betingelser for denne overenskomsts ikrafttræden  

 er opfyldt.
 2. Denne overenskomst skal træde i kraft på datoen for  

 den sidste af de meddelelser, som er omhandlet i stykke 1 i denne artikel, og  

 dens bestemmelser skal have virkning:
 for så vidt angår indkomst hidrørende fra og formuer ejet i det  

 kalenderår, der begynder den første dag i januar eller senere i det år, som  

 følger efter det år, hvori den sidste meddelelse er udvekslet.
Artikel 28 Opsigelse 1. Denne overenskomst skal forblive i kraft, indtil  

 den opsiges af en af de kontraherende stater.
Hver af de kontraherende stater  

 kan senest den 30. juni i et kalenderår, fra det femte år efter datoen for  

 denne overenskomsts ikrafttræden, ad diplomatisk vej give den anden  

 kontraherende stat skriftlig meddelelse om opsigelse.
I så fald skal denne  

 overenskomst ophøre at have virkning:
 for så vidt angår indkomst hidrørende fra og formue ejet i hvert  

 kalenderår, der begynder den eller efter den først januar i det år, som  

 følger det år, hvori meddelelse om opsigelse er givet.
 2. Den overenskomst mellem Den socialistiske  

 Forbundsrepublik Jugoslavien og Kongeriget Danmark om gensidig fritagelse for  

 indkomstbeskatning af fortjeneste hidrørende fra skibs- og  

 luftfartsvirksomhed, der er indgået ved noteveksling af 26. marts og 11.  

 april 1968, skal ophøre at have virkning, når nærværende overenskomst har  

 fået virkning.
 Til bekræftelse heraf har undertegnede, dertil behørigt befuldmægtigede,  

 undertegnet denne overenskomst.
 Udfærdiget i Beograd den 19. marts 1981 i to originale eksemplarer på  

 engelsk.
 For Kongeriget Danmark:
Hans Julius Christensen For Den socialistiske Forbundsrepublik Jugoslavien:
Petar Kostic Protokol Ved undertegnelse af den i dag mellem Kongeriget Danmark og Den  

 socialistiske Forbundsrepublik Jugoslavien afsluttede overenskomst til  

 undgåelse af dobbeltbeskatning vedrørende skatter af indkomst g formue hos de  

 undertegnede befuldmægtigede aftalt, at følgende bestemmelse skal udgøre en  

 integrerende del af overenskomsten:
Ad Artikel 11 Det er ved skattebestemmelserne i denne artikel taget i betragtning, at  

 ingen af de kontraherende stater ved undertegnelsen af denne overenskomst i  

 medfør af deres interne lovgivning m.v. kan opkræve kildeskat af renter  

 udbetalt til ikke-hjemmehørende personer.
Det er en aftale, at såfremt en af  

 de kontraherende stater indfører en sådan mulighed, skal der afholdes  

 forhandlinger med henblik på en revision af artikel 11 og 22.
 Til ekræftelse heraf har undertegnede, dertil behørigt befuldmægtigede,  

 undertegnet denne protokol.
 Udfærdiget i Beograd den 19. marts 1981 i to originale eksemplarer på  

 engelsk.
 For Kongeriget Danmark:
Hans Julius Christensen For Den socialistiske Forbundsrepublik Jugoslavien:
Petar Kostic Overenskomsten, der ikke omfatter Grønland og Færøerne, trådte i medfør af  

 artikel 27 i kraft den 10. januar 1982.
