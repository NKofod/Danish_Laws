I medfør af § 4, stk. 4, i lov nr. 370 af 7. juni 1989, konkurrencelov, fastsættes:
§ 1.  Konkurrencerådet består af en formand og 14  

 medlemmmer.
Formanden udnævnes af kongen.
De øvrige medlemmer udnævnes af  

 industriministeren for en periode af 4 år.
Rådet skal omfatte et alsidigt  

 kendskab til erhvervsforhold, herunder juridiske, økonomiske, finansielle og  

 forbrugermæssige forhold.
Formanden og 7 af rådets medlemmer skal være  

 uafhængige af erhversinteresser.
 Stk. 2.  Industriministeren udpeger blandt rådets  

 medlemmer en næstformand, der er stedfortræder for formanden.
 Stk. 3.  Til at forberede sagernes forelæggelse for  

 rådet nedsættes et forretningsudvalg bestående af rådets formand og  

 næstformand samt yderligere 1 af ministeren udpeget medlem af rådet.
Stk. 4.  Industriministeren udpeger en embedsmand, der  

 tilforordnes rådet.
Den tilforordnede deltager i rådets og  

 forretningsudvalgets møder uden stemmeret.
 Stk. 5.  Rådets daglige forretninger varetages af et  

 sekretariat under ledelse af en direktør.
 § 2.  Rådets formand tilrettelægger og leder rådets og  

 forretningsudvalgets møder.
§ 3.  Rådet afholder møder på de af rådet vedtagne  

 mødedage og i øvrigt så ofte formanden finder anledning hertil, eller når 3  

 medlemmer fremsætter ønske om afholdelse af møde til behandling af nærmere  

 angivne spørgsmål.
Formanden bestemmer mødevarslet.
 Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling, og være vedlagt det materiale, der er nødvendigt til belysning af  

 sagerne.
 Stk. 3.  Forretningsudvalget mødes så ofte formanden  

 finder anledning hertil.
 Stk. 4.  Sekretariatets direktør og efter direktørens  

 bestemmelse andre af sekreriatets medarbejdere deltager uden stemmeret i  

 rådets og forretningsudvalgets møder.
§ 4.  På rådets møder behandles sager af principiel  

 eller i øvrigt af væsentlig betydning.
Er en sag så påtrængende, at den ikke  

 kan afvente et rådsmøde, afgør forretningsudvalget sagen på rådets vegne.
Kan  

 sagen efter direktørens skøn end ikke afvente et forretningsudvalgsmøde,  

 træffes afgørelsen på rådets vegne af direktøren efter samråd med formanden.  

 Beretning om sådanne afgørelser gives på det nærmest følgende møde i rådet.
Stk. 2.  Under varetagelse af rådets daglige  

 forretninger kan sekretariatet uden forelæggelse for rådets træffe afgørelse  

 i konkrete sager i overensstemmelse med rådets faste praksis eller de af  

 rådet tilkendegivne retningslinier.
Beretning om sådanne afgørelser gives på  

 det nærmest følgende møde i rådet.
 Stk. 3.  Direktøren og rådets enkelte medlemmer samt den  

 tilforordnede kan begære en sag gjort til genstand for behandling i rådet.
 Stk. 4.  På rådets møder giver direktøren eller  

 vicedirektøren beretning om sekretariatets virksomhed.
 § 5.  Rådet er beslutningsdygtigt, når rådets formand  

 eller næstformand og mindst halvdelen af medlemmerne er til stede.
Stk. 2.  Rådets afgørelser træffes ved almindeligt  

 stemmeflertal.
I tilfælde, hvor stemmerne står lige, er formandens  

 henholdsvis næstformandens stemme afgørende.
 § 6.  Er et medlem af særlige grunde forhindret i at  

 deltage i rådets arbejde i en længere periode, kan industriministeren udnævne  

 en stedfortræder.
§ 7.  Der udfærdiges referat af rådets møder.  

 Referatet skal indeholde trufne afgørelser med angivelse af de forhold og  

 synspunkter, der har været bestemmende for afgørelsen.
I tilfælde af  

 afstemning angives resultatet heraf.
Referatet af rådets møder underskrives  

 af formanden på rådets vegne og opbevares af sekretariatet sammen med det  

 materiale, der er forelagt for rådet.
 § 8.  Bekendtgørelsen træder i kraft den 1. januar  

 1990.
