Den momsmæssige behandling af kommuners  

 indtægter ved betalingsparkering og parkeringslicenser Told- og Skattestyrelsen skal på given foranledning præcisere  

 den momsmæssige behandling af kommuners indtægter ved  

 betalingsparkering, herunder indtægter ved udstedelse af  

 parkeringslicenser.
Efter Færdselslovens § 92, stk. 1, nr. 1, kan vejbestyrelsen for en  

 offentlig vej med samtykke fra politiet træffe  

 færdselsmæssige bestemmelser, som indvirker på vejens  

 udnyttelse eller indretning, herunder bestemmelser om parkering og  

 standsning.
Vejmyndigheden for en privat fællesvej kan med samtykke fra  

 politiet træffe tilsvarende bestemmelser.
 I Vejloven er der to forskellige bestemmelser, der under givne  

 forudsætninger tillader vejbestyrelsen af opkræve afgift for  

 parkering, henholdsvis lovens § 107, stk. 1 og 2:
 stk. 1: For benyttelse af særligt indrettede offentlige  

 parkeringspladser og -anlæg for motorkøretøjer kan  

 vejbestyrelsen lade opkræve en afgift til dækning af udgifterne  

 ved indretningen og driften, herunder ved udøvelsen af tilsyn med de  

 parkerede motorkøretøjer.
 stk. 2: I øvrigt kan vejbestyrelsen i samråd med  

 politiet bestemme, at der på steder, hvor en begrænsning af  

 adgangen til at parkere motorkøretøjer er ønskelig,  

 opkræves parkeringsafgift, der kan sættes i forhold til det  

 tidsrum, i hvilket motorkøretøjerne holdes parkeret.
Betalingsparkering I områder, hvor der er indført parkeringsrestriktioner i  

 nærmere afgrænsede tidsrum, er der indført flere former  

 for parkeringssystemer, eksempelvis:
 Betalingsparkering, hvor P-billetter kan købes i opstillede  

 automater, eller der kan købes månedskort, ugekort eller  

 skrabebilletter.
Gratis tidsbegrænset parkering.
Hvis der er behov for at  

 parkere i længere tid suppleres med betalingsparkering, hvor der kan  

 købes en tillægsbillet eller en dagbillet.
 Gratis tidsbegrænset parkering uden mulighed for mod betaling  

 at parkere i længere tid, jf. dog nedenfor om  

 parkeringslicenser.
 Kommuners indtægter ved betalingsparkering er efter styrelsens  

 opfattelse omfattet af momspligten - også selv om betalingsparkeringen  

 betragtes som en færdselsregulerende foranstaltning.
 Efter momslovens § 13, stk. 1, nr. 8, skal der betales moms ved udlejning  

 af parkeringspladser.
 Efter momslovens § 3, stk. 2, nr. 3, anses andre (end offentlige  

 forsyningsvirksomheder, jf. nr. 2) statslige, amtskommunale og kommunale  

 institutioner som afgiftspligtige personer, for så vidt de leverer  

 varer og ydelser i konkurrence med erhvervsvirksomheder.
 Formålet med bestemmelsen er at sikre, at det offentlige konkurrerer  

 med erhvervsvirksomheder på lige vilkår, og en offentlig  

 institution er derfor momspligtig, når andre end den offentlige  

 institution vil kunne være leveringsdygtig i en tilsvarende vare eller  

 ydelse, jf. i øvrigt skatteministerens svar af 18. december 1995 til  

 Folketingets Skatteudvalg (Alm. del - bilag 86).
Parkeringslicenser I områder, hvor der er indført parkeringsrestriktioner i  

 nærmere afgrænsede tidsrum, er der indført flere former  

 for parkeringslicenser, eksempelvis:
 Beboerlicens, der fritager beboerne fra betaling i P-automat eller  

 fritager beboerne for de generelle restriktioner omkring deres bopæl.  

 Licensen udstedes typisk for et år, og kommunerne opkræver typisk  

 et mindre ekspeditionsgebyr på f.eks. 200 kr. i forbindelse med  

 udstedelsen.
Erhvervslicens, der fritager virksomheder for betaling i P-automat  

 eller fritager virksomhederne for de generelle restriktioner omkring deres  

 adresse.
Licensen udstedes typisk for et år, og kommunerne  

 opkræver typisk et mindre ekspeditionsgebyr på f.eks. 200 kr. i  

 forbindelse med udstedelsen.
I nogle tilfælde opkræves ud over  

 ekspeditionsgebyret en årlig afgift.
 Det er styrelsens opfattelse, at det af kommunerne opkrævede  

 ekspeditionsgebyr ved udstedelse af parkeringslicenser ikke er omfattet af  

 momspligten, da opgaven udføres i kraft af kommunens egenskab af  

 offentlig virksomhed og ikke i konkurrence med erhvervsvirksomheder.
 Det er endvidere styrelsens opfattelse, at den årlige afgift, som i  

 nogle tilfælde opkræves ud over ekspeditionsgebyret, er betaling  

 for parkering, og at afgiften derfor skal behandles efter ovenstående  

 regler om betalingsparkering.
