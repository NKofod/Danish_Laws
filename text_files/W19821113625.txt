En 36-årig mand blev efter brandstiftelse i sin villa som led i  

 selvmordsforsøg indlagt på psykiatrisk afdeling og var efter kortere tids  

 behandling kommet ud af sit medicin- og alkoholmisbrug.
Tiltalefrafald  

 meddelt.(* 2) En 36-årig mand var sigtet for brandstiftelse med risiko for panthavernes rettigheder ved at have foranstaltet et bål i  

 sin villa.
Sigtede havde ingen erindring om det passerede, men hustruen  

 forklarede, at han havde smadret hjemmet og truet med at sætte ild på samt  

 begå selvmord,hvorefter hun flygtede fra hjemmet.
Ved politiets ankomst  

 konstaterede man, at der var tilrettelagt et mindre bål i køkkenet, hvor der  

 var en gennemtrængende benzinlugt, ligesom man fandt en halvtømt benzindunk.  

 Sigtede blev indlagt på psykiatrisk afdeling, som udtalte, at han var i en  

 abstinenstilstand efter ophør af et tidligere betydeligt medicinmisbrug,  

 kombineret med manglende indtagelse af føde det sidste døgn og en patologisk  

 rustilstand efter et mindre spiritusforbrug inden anholdelsen.
Efter kortere  

 tids behandling var han kommet helt ud af sit alkohol- og medicinmisbrug og  

 havde fået stabiliseret sine personlige forhold.
Tiltalefrafald for  

 overtrædelse af straffelovens § 181, stk. 2, blev meddelt.
(* 1) Offentliggjort i Anklagemyndighedens Årsberetning 1982, side 19.
