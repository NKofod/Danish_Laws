Meddelelse om Forelæggelse og  

 indberetning af sager om overtrædelse af straffelovens § 266 b, lov om forbud  

 mod forskelsbehandling på grund af race mv, og sager om anvendelse af  

 straffelovens § 81, nr. 6 og 7 Ved Rigsadvokatmeddelelse nr. 4/1998, som nu afløses  

 af denne meddelelse, er der fastsat retningslinjer om forelæggelse for  

 Rigsadvokaten af sager, hvor der er rejst sigtelse for overtrædelse af  

  

 straffelovens  

 § 266 b.
Med henblik på at sikre en ensartet behandling af sager  

 vedrørende  

 straffelovens § 266 b, hvor en anmeldelse afvises eller efterforskningen  

 indstilles, ændres disse retningslinjer, således at alle sager, hvor der er  

 indgivet anmeldelse eller indledt efterforskning vedrørende overtrædelse af  

 straffelovens § 266 b, skal forelægges for statsadvokaten, inden sagen  

 sluttes.  

 Sager, hvor der er rejst sigtelse, skal fortsat forelægges for Rigsadvokaten.  

 Der henvises til  

  

 afsnit 2  

 i meddelelsen.
 Som led i implementeringen af regeringens  

 integrationsplan af 11. maj 2005 og regeringens aftale af 17. juni 2005 med  

 Dansk Folkeparti og Socialdemokraterne - En ny chance til alle -  

 har  

 Justitsministeriet ved skrivelse af 6. oktober 2006 anmodet Rigsadvokaten om  

 bl.a. at etablere en indberetningsordning vedrørende afgørelser i sager om  

 overtrædelse af  

  

 lov om forbud mod forskelsbehandling på grund af race m.v.  

 Under hensyn til, at Rigsadvokaten løbende skal tilvejebringe oplysninger om  

 sigtelser og tiltaler for overtrædelser af loven til brug for Folketinget og  

 internationale organisationer, herunder EU og Europarådet, og med henblik på  

 ligeledes at sikre ensartet behandling af denne type sager, er der i denne  

 meddelelse fastsat nye retningslinjer om forelæggelse af sager vedrørende lov  

 om forbud mod forskelsbehandling på grund af race m.v., jf.  

  

 afsnit 3.
 Justitsministeriet har endvidere anmodet  

 Rigsadvokaten om at etablere en indberetningsordning vedrørende afgørelser i  

 sager om forbrydelser begået med baggrund i offerets race, hudfarve,  

 nationale  

 eller etniske oprindelse, tro eller seksuelle orientering, jf.  

  

 straffelovens  

 § 81, nr. 6. På denne baggrund er der i  

  

 afsnit 4  

 fastsat retningslinjer  

 for indberetning af domme mv., hvor straffelovens § 81, nr. 6, eller  

 principperne heri er anvendt.
 Med henblik på at samle retningslinjer for  

 behandling af sager af denne karakter i én meddelelse er de retningslinjer,  

 som  

 følger af Rigsadvokaten Informerer nr. 5/2006 om skærpede regler om  

 strafudmåling for forbrydelser begået med baggrund i den forurettedes lovlige  

 ytringer i den offentlige debat og midlertidig indberetning af sådanne domme,  

 jf.  

  

 straffelovens § 81, nr. 7, overført til denne meddelelse, dog  

 således at  

  

 indberetningsperioden er forlænget til udgangen af 2007, jf.  

  

 afsnit  

 5.
 Afsnit 6  

 vedrører ikrafttræden og ophævelse af tidligere  

 udsendte retningslinjer.
 Straffelovens  

 § 266 b har følgende ordlyd:
»§ 266 b.
Den, der offentligt eller med forsæt til udbredelse i en videre  

 kreds fremsætter udtalelse eller anden meddelelse, ved hvilken en gruppe af  

 personer trues, forhånes eller nedværdiges på grund af sin race, hudfarve,  

 nationale eller etniske oprindelse, tro eller seksuelle orientering, straffes  

 med bøde eller fængsel indtil 2 år.
Stk. 2. Ved straffens udmåling skal det betragtes som en særligt  

 skærpende omstændighed, at forholdet har karakter af propagandavirksomhed.« Når  

 politiet modtager en anmeldelse, eller hvis politiet bliver opmærksom på  

 udtalelser  

 mv., iværksætter politiet efterforskning, hvis der er rimelig formodning om,  

 at  

 der er begået en overtrædelse af straffelovens § 266 b, jf. retsplejelovens §  

 742, stk. 2. Efter retsplejelovens § 749, stk. 1, kan en anmeldelse afvises,  

 hvis der ikke findes grundlag for at indlede efterforskning, og  

 efterforskningen kan efter stk. 2, 1. pkt., indstilles, hvis der ikke er  

 grundlag for at fortsætte efterforskningen.
I sager,  

 hvor politiet modtager en anmeldelse om overtrædelse af straffelovens § 266  

 b,  

 bør der bl.a. for at klarlægge formålet med udtalelsen mv. i almindelighed  

 foretages afhøring af den person, som har fremsat udtalelsen eller  

 meddelelsen,  

 medmindre det er åbenbart, at der ikke foreligger en overtrædelse af  

 straffelovens § 266 b.
FNs Racediskriminationskomité har således over  

 for  

 Danmark påpeget, at det udgør en krænkelse af FNs  

 racediskriminationskonvention, hvis der ikke gennemføres en effektiv  

 efterforskning med henblik på at beslutte, om der er sket en  

 racediskriminerende  

 handling, hvilket Justitsministeriet i efteråret 2006 har udsendt en  

 orientering om til politi- og anklagemyndighed.
Til brug  

 for anklagemyndighedens behandling af sager vedrørende overtrædelse af  

 straffelovens § 266 b findes på Rigsadvokatens hjemmeside  

 (www.rigsadvokaten.dk) og på POLNET en oversigt over domme mv. om  

 overtrædelser  

 af straffelovens § 266 b, jf.
Rigsadvokaten Informerer nr. 18/2006.  

 Oversigten  

 opdateres løbende.
Straffen  

 for overtrædelse af straffelovens § 266 b, stk. 1, i førstegangstilfælde er  

 som  

 udgangspunkt bøde.
Sagerne kan afgøres ved, at tiltalte vedtager et  

 udenretligt  

 bødeforelæg.
 Ved  

 overtrædelse af straffelovens § 266 b, stk. 2, jf. stk. 1, bør  

 anklagemyndigheden i almindelighed nedlægge påstand om frihedsstraf.
Alle sager  

 om overtrædelse af straffelovens § 266 b, hvor der er rejst sigtelse,  

 forelægges for Rigsadvokaten gennem statsadvokaten med en indstilling om  

 tiltalespørgsmålet.
Hvis det indstilles, at der rejses tiltale, skal der  

 tillige udarbejdes et udkast til anklageskrift.
 I de  

 tilfælde, hvor der rejses tiltale mod personer omfattet af medieansvarsloven,  

 følger rigsadvokatens tiltalekompetence også af medieansvarslovens § 28.
 Hvis  

 Rigsadvokaten kan tiltræde indstillingen, sendes sagen til statsadvokaten,  

 som  

 udfærdiger anklageskrift, jf. retsplejelovens § 719, stk. 2, nr. 3.
 Hvis det  

 indstilles, at påtale opgives, eller hvis Rigsadvokaten ikke kan tiltræde en  

 indstilling om tiltalerejsning, sender Rigsadvokaten sagen til  

 Politidirektøren  

 med en begrundelse for, at Rigsadvokaten finder, at påtale skal opgives.
Politidirektøren  

 underretter snarest sigtede og andre, der må antages at have en rimelig  

 interesse heri, om påtaleopgivelsen, jf. retsplejelovens § 724, stk. 1, 1.  

 pkt.  

 Politidirektørens underretning skal indeholde Rigsadvokatens begrundelse for  

 afgørelsen samt vejledning om klageadgang.
Det skal i den forbindelse fremgå,  

 at 2-månedersfristen efter retsplejelovens § 724, stk. 2, for omgørelse af  

 afgørelsen regnes fra det tidspunkt, hvor Rigsadvokatens afgørelse er  

 truffet,  

 ligesom det skal fremgå, at afgørelsen kan påklages til Justitsministeriet.
 Alle sager,  

 hvor Politidirektøren finder, at en anmeldelse om overtrædelse af § 266 b  

 skal  

 afvises efter retsplejelovens § 749, stk. 1, eller hvor der efter § 749, stk.  

 2, 1. pkt., ikke findes grundlag for at fortsætte efterforskningen, skal  

 forelægges for statsadvokaten med en indstilling om, hvorfor anmeldelsen bør  

 afvises, eller efterforskningen indstilles.
Hvis  

 statsadvokaten tiltræder indstillingen, sendes sagen til Politidirektøren,  

 der  

 snarest underretter de, der må antages at have rimelig interesse heri, om  

 afgørelsen, jf. retsplejelovens 749, stk. 3. Politidirektørens underretning  

 skal indeholde statsadvokatens begrundelse for afgørelsen og vejledning om  

 klageadgang.
Det skal fremgå, at afgørelsen kan påklages til Rigsadvokaten.
Politidirektøren  

 skal underrette Rigsadvokaten om alle sager, hvor anmeldelsen afvises, eller  

 efterforskningen indstilles i medfør af retsplejelovens § 749, stk. 1, eller  

 stk. 2, 1. pkt.
Underretning skal ske ved fremsendelse af en kopi af  

 afgørelsen, anmeldelsen samt andre relevante dokumenter, herunder kopi af de  

 udtalelser eller meddelelser, som sagen vedrører.
 § 1 i lov  

 om forbud mod forskelsbehandling på grund af race m.v. har følgende ordlyd:
 »§ 1. Den, som inden for erhvervsmæssig eller almennyttig virksomhed på  

 grund af en persons race, hudfarve, nationale eller etniske oprindelse, tro  

 eller  

 seksuelle orientering nægter at betjene den pågældende på samme vilkår som  

 andre, straffes med bøde eller fængsel indtil 6 måneder.
Stk. 2. På samme måde straffes den, som af nogen af de i stk. 1  

 nævnte grunde nægter at give en person adgang på samme vilkår som andre til  

 sted, forestilling, udstilling, sammenkomst eller lignende, der er åben for  

 almenheden.« Loven  

 omfatter ikke uagtsomt forhold, jf. § 2.
 Det følger  

 af § 3, at der kan pålægges selskaber bødeansvar, hvis en af de i § 1 nævnte  

 overtrædelser er begået af et aktieselskab, andelsselskab eller lignende.
 Efter en  

 konkret vurdering kan der rejses tiltale mod såvel den person, som udøver  

 forskelsbehandlingen, som den ejer, leder eller lignende, herunder et  

 selskab,  

 som måtte have pålagt en medarbejder at udøve forskelsbehandlingen.
Udgangspunktet  

 er, at anklagemyndigheden bør nedlægge påstand om bødestraf.
Hvis der findes  

 grundlag for at rejse tiltale mod både den person, der har udøvet  

 forskelsbehandling, og en ejer/leder, herunder en juridisk person, skal der  

 nedlægges påstand om, at ejeren/lederen idømmes en skærpet bøde.
 I  

 U2003.2438V blev en pizzariaejer for overtrædelse af  

 § 1, stk. 1,  

 idømt en bøde på 5.000 kr. for at  

 have nægtet at sælge pizzaer til tyskere og franskmænd.
I  

 U2004.641V blev to dørmænd for overtrædelse af  

 § 1, stk. 2,  

 idømt hver en bøde på 1.000 kr. for at have nægtet  

 en eller flere personer adgang til en restaurant.
Endvidere blev bestyreren  

 idømt en bøde på 5.000 kr. og bevillingshaveren (et aktieselskab) en bøde på  

 10.000 kr. for henholdsvis at have pålagt og udstedt retningslinjer til  

 dørmændene om at modvirke, at der i restaurationen skete grupperinger af  

 personer,  

 der havde anden etnisk oprindelse end den danske.
 Der  

 henvises endvidere til U1999.1286Ø, hvor en dørmand blev idømt en bøde på  

 1.000  

 kr. ved at have nægtet en person adgang til et diskotek på grund af dennes  

 etniske oprindelse.
Alle sager  

 om overtrædelse af lov om forbud mod forskelsbehandling på grund af race  

 m.v.,  

 hvor der er rejst sigtelse, forelægges for Rigsadvokaten gennem  

 statsadvokaten  

 med en indstilling om tiltalespørgsmålet.
Hvis det indstilles, at der rejses  

 tiltale, skal der tillige udarbejdes et udkast til anklageskrift.
 I de  

 tilfælde, hvor det indstilles, at der rejses tiltale, og Rigsadvokaten kan  

 tiltræde indstillingen, sendes sagen til Politidirektøren, som udfærdiger  

 anklageskrift og indbringer sagen for retten.
 Hvis det  

 indstilles, at påtale opgives, eller hvis Rigsadvokaten ikke kan tiltræde en  

 indstilling om tiltalerejsning, sender Rigsadvokaten sagen til  

 Politidirektøren  

 med en begrundelse for, at Rigsadvokaten finder, at påtale skal opgives.
Politidirektøren  

 underretter snarest sigtede og andre, der må antages at have en rimelig  

 interesse heri, om påtaleopgivelsen, jf. retsplejelovens § 724, stk. 1, 1.  

 pkt.  

 Politidirektørens underretning skal indeholde Rigsadvokatens begrundelse for  

 afgørelsen samt vejledning om klageadgang.
Det skal i den forbindelse fremgå,  

 at 2-månedersfristen efter retsplejelovens § 724, stk. 2, for omgørelse af  

 afgørelsen regnes fra det tidspunkt, hvor Rigsadvokatens afgørelse er  

 truffet,  

 ligesom det skal fremgå, at afgørelsen kan påklages til Justitsministeriet.
 Alle sager,  

 hvor Politidirektøren finder, at en anmeldelse om overtrædelse af lov om  

 forbud  

 mod forskelsbehandling på grund af race m.v. skal afvises efter  

 retsplejelovens  

 § 749, stk. 1, eller hvor der efter § 749, stk. 2, 1. pkt., ikke findes  

 grundlag for at fortsætte efterforskningen, skal forelægges for  

 statsadvokaten  

 med en indstilling om, hvorfor anmeldelsen bør afvises, eller  

 efterforskningen  

 indstilles.
Hvis  

 statsadvokaten tiltræder indstillingen, sendes sagen til Politidirektøren,  

 der  

 snarest underretter de, der må antages at have rimelig interesse heri, om  

 afgørelsen, jf. retsplejelovens 749, stk. 3. Politidirektørens underretning  

 skal indeholde statsadvokatens begrundelse for afgørelsen og vejledning om  

 klageadgang.
Det skal i den forbindelse fremgå, at afgørelsen kan påklages  

 til  

 Rigsadvokaten.
Politidirektøren  

 skal underrette Rigsadvokaten om alle sager, hvor anmeldelsen afvises, eller  

 efterforskningen indstilles i medfør af retsplejelovens § 749, stk. 1, eller  

 stk. 2, 1. pkt.
Underretning skal ske ved fremsendelse af en kopi af  

 afgørelsen, anmeldelsen samt andre relevante dokumenter.
Ved lov nr.  

 218 af 31. marts 2004 om ændring af straffeloven og retsplejeloven, der  

 trådte  

 i kraft den 2. april 2004, blev der gennemført en ændring af straffelovens  

 bestemmelser om straffastsættelsen.
Efter ændringen er der i § 80 fastsat  

 generelle regler om straffens fastsættelse, mens de forhold, som i  

 almindelighed skal indgå ved straffastsættelsen som henholdsvis skærpende og  

 formildende omstændigheder, fremgår af §§ 81 og 82.
Det følger  

 af straffelovens § 80, stk. 1, at der ved straffens fastsættelse under hensyn  

 til ensartetheden i retsanvendelsen skal lægges vægt på lovovertrædelsens  

 grovhed og på oplysninger om gerningsmanden.
Efter § 80, stk. 2, skal der ved  

 vurderingen af lovovertrædelsens grovhed tages hensyn til bl.a.  

 gerningsmandens  

 bevæggrunde til gerningen.
 Straffelovens  

 § 81, nr. 6, har følgende ordlyd:
»§ 81. Det skal ved straffens fastsættelse i almindelighed indgå som  

 skærpende omstændighed, 1)  5) 6) at gerningen har baggrund i andres etniske oprindelse, tro, seksuelle  

 orientering eller lignende, 7)  12)  « Nedenfor i afsnit 4.2. beskrives indholdet af § 81,  

 nr. 6, og i afsnit 4.3. er der fastsat retningslinjer for indberetning af  

 afgørelser, hvor straffelovens § 81, nr. 6, er anvendt, eller hvor de  

 strafudmålingsfaktorer, der er omfattet af § 81, nr. 6, er indgået ved  

 straffastsættelsen.
Efter  

 ændringen af straffeloven ved lov nr. 218 af 31. marts 2004 fremgår som nævnt  

 ovenfor i afsnit 4.1. udtrykkeligt af § 81, nr. 6, at det ved straffens  

 fastsættelse i almindelighed skal indgå som en skærpende omstændighed, at  

 gerningen har baggrund i andres etniske oprindelse, tro, seksuelle  

 orientering  

 eller lignende.
Om bestemmelsen er følgende anført i de specielle  

 bemærkninger  

 i lovforslaget:
»Efter § 81, nr. 6, skal det i almindelighed tillægges strafskærpende  

 betydning, hvis gerningen har baggrund i andres etniske oprindelse, tro,  

 seksuelle orientering eller lignende.
Bestemmelsen sigter på tilfælde, hvor  

 forbrydelsens motiv helt eller delvis kan tilskrives disse forhold.  

 Fortolkningen af ordene etniske oprindelse, tro, seksuelle orientering  

 eller  

 lignende skal ske med udgangspunkt i straffelovens § 266 b, der  

 kriminaliserer  

 fremsættelse af udtalelse mv., ved hvilken en gruppe af personer trues,  

 forhånes eller nedværdiges på grund af sin race, hudfarve, nationale  

 eller  

 etniske oprindelse, tro eller seksuelle orientering.
Bestemmelsen er  

 ikke  

 begrænset til bestemte forbrydelsestyper eller tilfælde, hvor gerningsmandens  

 motiv  

 har været at true, forhåne eller nedværdige en person eller gruppe af  

 personer.  

 Bestemmelsen vil efter omstændighederne også kunne være anvendelig f.eks. på  

 økonomisk kriminalitet, der begås med henblik på at støtte en racistisk  

 organisation, som gerningsmanden er medlem af.« Bestemmelsen finder anvendelse både ved bødestraf og  

 fængselsstraf.
Hvis betingelserne for at anvende § 81, nr. 6, er  

 opfyldt i en konkret sag, skal dette af anklagemyndigheden under  

 domsforhandlingen i forbindelse med proceduren om straffastsættelsen  

 fremhæves  

 som en omstændighed, der taler for en højere straf.
Anklagemyndigheden bør  

 tillige opfordre til, at det af dommen kommer til at fremgå, at bestemmelsen  

 er  

 anvendt.
Som nævnt under afsnit 4.1. har Justitsministeriet  

 ved skrivelse af 6. oktober 2006 anmodet Rigsadvokaten om at etablere en  

 indberetningsordning vedrørende sager om forbrydelser begået med baggrund i  

 offerets race, hudfarve, nationale eller etniske oprindelse, tro eller  

 seksuelle orientering.
Justitsministeriet har endvidere anmodet Rigsadvokaten  

 om senest den 1. april 2008 af aflevere en redegørelse til ministeriet om  

 anvendelsen af bestemmelsen.
 I den  

 anledning fastsættes følgende:
Politidirektørerne  

 og statsadvokaterne skal underrette rigsadvokaturen om alle domme, hvor  

 strafudmålingsfaktorer, der er omfattet af straffelovens § 81, nr. 6, er  

 indgået ved straffastsættelsen.
Indberetning skal ske af domme, hvor  

 bestemmelsen i § 81, nr. 6, eller indholdet af bestemmelsen nævnes  

 udtrykkeligt  

 som et forhold, der er tillagt betydning ved straffastsættelsen.
Også domme,  

 der ikke udtrykkeligt nævner bestemmelsen eller dens indhold, men hvor der må  

 antages at være lagt vægt på denne ved strafudmålingen, herunder fordi  

 anklagemyndigheden har henvist til bestemmelsen, skal indsendes til  

 rigsadvokaturen.  

 Endvidere skal frifindende domme, hvor anklagemyndigheden har påberåbt sig  

 straffelovens § 81, nr. 6, indsendes til rigsadvokaturen.
 Herudover  

 skal politidirektørerne underrette Rigsadvokaten om sager, hvor der har  

 foreligget forhold, som anført i straffelovens § 81, nr. 6, men hvor tiltale  

 er  

 frafaldet i medfør af retsplejelovens § 722.
Underretning  

 skal ske snarest efter, at den pågældende dom er afsagt, ved fremsendelse til  

 rigsadvokaturen af kopi af dom og retsbog eller tiltalefrafald samt  

 eventuelle  

 uddybende oplysninger om sagen.
Det skal tillige oplyses, om dommen er anket.
 Indberetningsordningen gælder for afgørelser, der  

 træffes i perioden fra 1. januar 2007 og til udgangen af 2007.
 Opmærksomheden henledes på, at denne  

 indberetningsordning gælder sideløbende med politikredsenes pligt til efter  

 Rigspolitichefens skrivelse af 18. december 2001 at indberette kriminelle  

 forhold med mulig racistisk eller religiøs baggrund til Politiets  

 Efterretningstjeneste.
 Ved lov nr. 1400 af 21. december 2005 om ændring af  

 straffeloven (Skærpede regler om strafudmåling for forbrydelser begået med  

 baggrund i den forurettedes lovlige ytringer i den offentlige debat) blev der  

 indsat en ny bestemmelse i straffelovens § 81, nr. 7. Lovændringen, der  

 trådte  

 i kraft den 23. december 2005, er beskrevet nedenfor under afsnit 5.2.
Ved lovforslaget er det forudsat, at der skal  

 iværksættes en indberetning til Rigsadvokaten af domme, hvor straffelovens §  

 81, nr. 7, er anvendt.
Retningslinjer om indberetning har hidtil været  

 fastsat  

 i Rigsadvokaten Informerer nr. 5/2006, som nu afløses af denne meddelelses  

 afsnit  

 5.3, dog således at indberetningsperioden forlænges til udgangen af 2007.
Efter ændringen ved lov nr. 1400 af 21. december  

 2005 fremgår det udtrykkeligt af straffeloven, at der ved straffens  

 fastsættelse skal lægges vægt på, at gerningen har baggrund i den  

 forurettedes  

 lovlige ytringer i den offentlige debat.
Straffelovens § 81, nr. 7, er  

 herefter  

 affattet således:
»§ 81. Det skal ved straffens fastsættelse i  

 almindelighed indgå som en skærpende omstændighed, 1)  6) 7) at gerningen har baggrund  

 i den forurettedes lovlige ytringer i den offentlige debat, 8)  12)  « Bestemmelsen finder anvendelse både ved bødestraf og  

 fængselsstraf.
 Af de almindelige bemærkninger til lovforslaget  

 fremgår endvidere bl.a. følgende:
»Den foreslåede bestemmelse er ikke begrænset til bestemte forbrydelsestyper,  

 men vil i praksis formentlig navnlig få betydning i forbindelse med vold og  

 trusler Den foreslåede bestemmelse omfatter tilfælde, hvor en forbrydelse begås  

 som en reaktion på den forurettedes ytringer i den offentlige debat om  

 samfundsspørgsmål  

 af f.eks. politisk, religiøs, etisk eller faglig karakter.
Den foreslåede  

 bestemmelse sigter ikke alene på ytringer, der fremsættes i massemedierne  

 eller  

 på internettet, men også på andre situationer, hvor ytringerne fremsættes  

 over  

 for en videre kreds, herunder i forbindelse med foredrag og undervisning.  

 Bestemmelsen forudsættes også at omfatte den meningstilkendegivelse, der  

 ligger  

 i at deltage i en demonstration Udenfor falder de tilfælde, hvor den  

 forurettedes ytringer er fremsat i rent privat sammenhæng.
Det foreslås, at bestemmelsen skal finde anvendelse, hvis gerningen har  

 baggrund i den forurettedes lovlige ytringer.
Den foreslåede  

 bestemmelse omfatter  

 således f.eks. ikke situationer, hvor gerningen er foretaget på baggrund af  

 ytringer, der er i strid med straffelovens § 136, stk. 1, om at opfordre til  

 en  

 forbrydelse, straffelovens § 266 b om fremsættelse af udtalelser mv., ved  

 hvilke en gruppe af personer trues, forhånes eller nedværdiges på grund af  

 deres race, hudfarve, nationale eller etniske oprindelse, tro eller seksuelle  

 orientering, eller straffelovens § 267 om injurier.
Spørgsmålet om, hvorvidt  

 en  

 bestemt ytring er lovlig må afgøres konkret på grundlag af lovgivningen.« Af de specielle bemærkninger i lovforslaget  

 vedrørende bestemmelsen fremgår bl.a. følgende:
»Ved ytringer forstås  

 ethvert udtryk, der har karakter af en meningstilkendegivelse.
Det er uden  

 betydning, om udtryksformen er mundtlig eller skriftlig eller f.eks. er et  

 billede eller en film.
Det er ikke en betingelse  

 for, at den foreslåede regel finder anvendelse, at gerningen har baggrund i  

 én  

 bestemt ytring fremsat af den forurettede.
Der kan også være tale om, at den  

 pågældende forbrydelse har baggrund i flere forskellige ytringer fra den  

 forurettede - eventuelt fremsat i flere forskellige situationer.
 I praksis vil det som regel  

 fremgå af sagens omstændigheder, at den strafbare gerning har baggrund i den  

 forurettedes lovlige ytringer, f.eks. ved gerningsmandens udtalelser eller  

 adfærd i øvrigt i forbindelse med forbrydelsen.
Den foreslåede bestemmelse  

 finder anvendelse uanset den forurettedes erhverv eller øvrige baggrund for  

 at  

 ytre sig i den offentlige debat.« Om lovændringen henvises i øvrigt til lovforslaget  

 (Retsinformation, lovforslag L 40, Folketinget 2005-6).
Hvis betingelserne for at anvende § 81, nr. 7, er  

 opfyldt i en konkret sag, skal dette af anklagemyndigheden under  

 domsforhandlingen i forbindelse med proceduren om straffastsættelsen  

 fremhæves  

 som en omstændighed, der taler for en højere straf.
Anklagemyndigheden bør  

 tillige opfordre til, at det af dommen kommer til at fremgå, at bestemmelsen  

 er  

 anvendt.
Af bemærkningerne i lovforslaget fremgår det, at der  

 samtidig med lovens ikrafttræden vil blive etableret en indberetningsordning,  

 således at Rigsadvokaten følger lovens praktiske udmøntning i en periode.  

 Justitsministeriet har på den baggrund anmodet rigsadvokaturen om at aflevere  

 en redegørelse til ministeriet om anvendelsen af bestemmelsen.
Retningslinjer  

 om indberetning blev på denne baggrund fastsat i Rigsadvokaten Informerer nr.  

 5/2006, der afløses af nedenstående retningslinjer, dog således at  

 indberetningsperioden er forlænget til udgangen af 2007.
 I den anledning fastsættes følgende:
Politidirektørerne og statsadvokaterne skal  

 underrette rigsadvokaturen om alle domme, hvor strafudmålingsfaktorer, der er  

 omfattet af straffelovens § 81, nr. 7, er indgået ved straffastsættelsen.  

 Indberetning skal ske af domme, hvor bestemmelsen i § 81, nr. 7, eller  

 indholdet af bestemmelsen nævnes udtrykkeligt som et forhold, der er tillagt  

 betydning ved straffastsættelsen.
Også domme, der ikke udtrykkeligt nævner  

 bestemmelsen eller dens indhold, men hvor der må antages at være lagt vægt på  

 denne ved strafudmålingen, skal imidlertid indsendes til rigsadvokaturen.
Underretning skal ske snarest efter, at den  

 pågældende dom er afsagt, ved fremsendelse til Rigsadvokaten af kopi af dom  

 og  

 retsbog samt eventuelle uddybende oplysninger om sagen.
Det skal tillige  

 oplyses, om dommen er anket.
 Underretning af  

 rigsadvokaturen skal ske for domme, der er afsagt fra den 23. februar 2006 og  

 til udgangen af 2007.
 Meddelelsens afsnit 2 og 3 om forelæggelse af sager  

 vedrørende straffelovens § 266 b og lov om forbud mod forskelsbehandling på  

 grund af race m.v. gælder for alle sager, hvor der ikke er truffet afgørelse  

 på  

 tidspunktet for udsendelse af meddelelsen.
 De indberetningsordninger, som følger af afsnit 4 og  

 5, gælder indtil videre i den periode, som fremgår af de nævnte afsnit.
 Følgende retningslinjer  

 ophæves  

 :
 Rigsadvokatmeddelelse nr. 4/1995 om sager om  

 overtrædelse af straffelovens § 266 b.
 Rigsadvokaten Informerer nr. 5/2006 om skærpede  

 regler om strafudmåling for forbrydelser begået med baggrund i den  

 forurettedes  

 lovlige ytringer i den offentlige debat og midlertidig indberetning af  

 sådanne  

 domme.
