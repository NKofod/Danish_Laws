Resumé I anledning af avisomtale og efter udlån af akter i en typisk  

 børnefjernelsessag fra Københavns Kommune foretog ombudsmanden af egen drift  

 en  

 generel undersøgelse af, hvordan partshøring gennemføres i  

 børnefjernelsessager i de tilfælde, hvor forældrene ikke tager imod tilbuddet  

 om advokatbistand.
Undersøgelsen vedrørte praksis ved Børne- og Ungdomsnævnet  

 i  

 Københavns Kommune og i Den Sociale Ankestyrelse.
Efter udformningen af en  

 standardblanket,  

 som kommunen anvendte i disse sager, tydede noget på, at forældre uden  

 advokatbistand ikke automatisk fik tilsendt sagens akter i forbindelse med  

 partshøring, men alene blev orienteret om muligheden for selv at tage  

 initiativ  

 til at få aktindsigt.
I den forbindelse udtalte ombudsmanden, at det efter  

 hans  

 opfattelse følger af forvaltningslovens § 19, at socialforvaltningen i disse  

 tilfælde har pligt til at sørge for, at forældrene eller deres repræsentant  

 bliver bekendt med de relevante oplysninger og får lejlighed til at fremkomme  

 med en udtalelse.
Ombudsmanden fandt, at reglen om partshøring i  

 bistandslovens  

 § 125, stk. 1, ikke fuldt ud kunne fortrænge forvaltningslovens § 19, jf.  

 forvaltningslovens § 19, stk. 2, nr. 6.
Københavns Kommune undersøgte herefter 154 sager, hvoraf  

 forældrene i 33 sager ikke havde benyttet advokatbistand.
I 20 af disse sager  

 var forældrene ikke blevet partshørt forud for afgørelsen.
Det samme gjaldt i  

 3  

 ud af 302 undersøgte sager i Den Sociale Ankestyrelse.
Ombudsmanden fandt  

 ikke  

 tilstrækkelig anledning til konkret at undersøge, om den undladte partshøring  

 i  

 disse sager var berettiget.
 Ombudsmanden orienterede socialministeren og Folketingets  

 Retsudvalg om sagen under hensyn til de igangværende overvejelser om revision  

 af bistandslovens bestemmelser om børn og unge. (J. nr. 1990-1150-062).
 Partshøring i sager vedrørende tvangsfjernelse af børn.
 I en skrivelse af 9. oktober  

 1990 skrev jeg således til Den Sociale Ankestyrelse:
"I anledning af en  

 avisartikel har jeg fra bistandsafdelingen i Københavns Kommune modtaget kopi  

 af akterne i en typisk børnefjernelsessag.
Endvidere har jeg telefonisk  

 indhentet  

 supplerende oplysninger.
 Ved min gennemgang af  

 materialet har jeg hæftet mig ved, at social-og sundhedsforvaltningens  

 fremgangsmåde ved partshøring i tvangsfjernelsessager næppe er i fuld  

 overensstemmelse  

 med bestemmelserne i forvaltningslovens § 19.
 I forbindelse med  

 forelæggelse af en sag for Københavns Børne- og Ungdomsnævn anvendes følgende  

 fremgangsmåde:
 Når social- og  

 sundhedsforvaltningen har besluttet at forelægge en sag for nævnet, bliver  

 forældrene orienteret herom ved anvendelse af en standardblanket, der  

 afsendes  

 af vedkommende lokalkontor (socialcenter). Blanketten indeholder bl.a.  

 følgende tekst:
 "Børne- og Ungdomsnævnet  

 vil behandle sagen i et møde, som afholdes i løbet af ca. 1 måned.
 De vil senere modtage  

 underretning om tidspunktet for mødets afholdelse og blive anmodet om at  

 komme tilstede.
 Social- og  

 Sundhedsforvaltningen skal i denne anledning orientere Dem om følgende:
 1.  

 Der kan af  

 forvaltningen tilbydes Dem vederlagsfri advokatbistand såvel under eventuelle  

 forudgående drøftelser om sagen her på kontoret som i det kommende nævnsmøde.
 2.  

 De er berettiget til  

 at blive gjort bekendt med de oplysninger, som foreligger i sagen, i  

 overensstemmelse med bestemmelserne i lov om offentlighed i forvaltningen.
 De bedes venligst snarest  

 rette henvendelse til:
 socialrådgiver ... /  

 fuldmægtig ...
 såfremt De ønsker at modtage  

 tilbudet om vederlagsfri advokatbistand eller benytte Dem af Deres ret til at  

 blive gjort bekendt med de skriftlige oplysninger i sagen.
 De er i øvrigt velkommen til  

 at rette henvendelse til kontoret om alle spørgsmål vedrørende sagen.
Vedlagte liste over medlemmer  

 af Foreningen af beskikkede advokater i København indeholder navnene på de  

 advokater, som har erklæret sig villige til at bistå forældre i Børne- og  

 Ungdomsnævnet.
Adgangen til at benytte advokatbistand er ikke begrænset til  

 de  

 på listen opførte advokater, men De bør være opmærksom på, at Social- og  

 Sundhedsforvaltningens  

 tilbud om vederlagsfri advokatbistand forudsætter, at advokatens honorarkrav  

 er i overensstemmelse med den af Foreningen af beskikkede advokater i  

 København  

 herfor accepterede timetakst." Såfremt forældrene herefter  

 tager imod tilbudet om advokatbistand, jf. bistandslovens § 125, stk. 1, får  

 advokaten på forvaltningens initiativ tilsendt samtlige sagens akter forud  

 for sagens behandling i nævnet, jf. forvaltningslovens § 19, stk. 1,  

 sammenholdt  

 med § 8, stk. 1. I disse tilfælde foretages således partshøring i fuld  

 overensstemmelse  

 med forvaltningslovens bestemmelser.
Hvis forældrene ikke benytter  

 tilbudet om advokatbistand, er de henvist til selv eller eventuelt sammen med  

 en anden partsrepræsentant at varetage deres interesser under sagen.
I disse  

 tilfælde får hverken forældrene eller den eventuelle (alternative)  

 partsrepræsentant  

 på forvaltningens initiativ tilsendt kopi af sagens akter.
Hvis forældrene  

 eller den alternative partsrepræsentant ønsker indsigt i sagens akter,  

 forudsætter det et initiativ fra forældrene eller partsrepræsentanten.
 Bistandsafdelingen har  

 telefonisk oplyst, at social- og sundhedsforvaltningen forud for en afgørelse  

 i nævnet lægger megen vægt på at orientere forældrene om deres ret til  

 advokatbistand,  

 og at forvaltningen går meget langt i bestræbelserne på at tilskynde  

 forældrene til at tage imod tilbudet.
 Endvidere har  

 bistandsafdelingen gjort opmærksom på, at det kan være menneskeligt  

 belastende  

 for ofte ressourcefattige forældre at få tilsendt et sæt sagsakter, ofte  

 indeholdende negative vurderinger af deres evner som opdragere, og at  

 forvaltningen derfor i videst muligt omfang tilbyder forældrene at gennemgå  

 (dele af) sagsakterne sammen med dem.
 Uanset disse bestræbelser kan  

 det ikke helt undgås, at der i enkelte tilfælde vil blive tale om at træffe  

 afgørelse i nævnet, uden at forældrene er repræsenteret af en advokat, og  

 uden  

 at forældrene eller en (alternativ) partsrepræsentant forinden har haft  

 indsigt i sagens akter.
 Efter min umiddelbare  

 opfattelse følger det af bestemmelserne i forvaltningslovens § 19, stk. 1, at  

 social- og sundhedsforvaltningen også i disse tilfælde har pligt til på eget  

 initiativ at sørge for, at forældrene eller deres (alternative)  

 partsrepræsentant bliver gjort bekendt med de relevante oplysninger og får  

 lejlighed til at fremkomme med en udtalelse, inden nævnet træffer afgørelse i  

 sagen.
 Jeg er opmærksom på, at  

 forvaltningen efter bistandslovens § 125, stk. 1, alene har pligt til at gøre  

 forældremyndighedens indehaver "bekendt med retten til indsigt i sagens  

 akter efter lov om offentlighed i forvaltningen" (nu forvaltningslovens  

 kapitel 4), og at partshøring efter forvaltningslovens § 19, stk. 1, kan  

 undlades, "hvis der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes", jf.  

 forvaltningslovens § 19, stk. 2, nr. 6.
Efter forvaltningslovens  

 forarbejder er der med undtagelsesbestemmelsen i § 19, stk. 2, nr. 6, især  

 tænkt på forvaltningsområder, inden for hvilke retssikkerhedsformålet med  

 reglerne om aktindsigt og partshøring bedre tilgodeses ved særligt udformede  

 sagsbehandlingsregler, der sikrer, at parten inddrages i sagsforberedelsen på  

 netop den måde, der er mest hensigtsmæssig inden for det omhandlede  

 forvaltningsområde, jf.
Folketingstidende, tillæg A, 1985-86, spalte 76-78 og  

 156.
 Efter min opfattelse kan ikke  

 enhver særlig partshøringsregel fortrænge hovedreglen i forvaltningslovens §  

 19, stk. 1. En fortrængning må som udgangspunkt forudsætte, at den særlige  

 regel om partshøring sikrer parten i mindst samme omfang som bestemmelsen i  

 forvaltningslovens § 19, stk. 1. Bestemmelsen i bistandslovens § 125, stk. 1,  

 kan derfor næppe antages fuldt ud at fortrænge forvaltningslovens § 19, stk.  

 1, jf. § 19, stk. 2, nr. 6.
Idet jeg henviser til  

 ombudsmandslovens § 6, stk. 5, beder jeg om, at ankestyrelsen efter forud  

 indhentet erklæring fra Københavns Kommune udtaler sig om de rejste  

 spørgsmål." Den Sociale Ankestyrelse  

 besvarede min skrivelse med en udtalelse af 27. marts 1991 vedlagt en  

 udtalelse af 12. december 1990 fra bistandsafdelingen.
I udtalelsen anførte  

 bistandsafdelingen bl.a. følgende:
"Med henblik på at kunne  

 opnå et veldokumenteret grundlag for at beskrive den københavnske praksis på  

 det område, der har vakt Ombudsmandens  

 interesse, har bistandsafdelingen foretaget en undersøgelse af omfanget  

 og arten af samtlige de af Børne- og ungdomsnævnet trufne  

 "afgørelser" i dettes i alt 54 møder i perioden 1. januar - 30.  

 september 1990. Under "afgørelser" er alene medtaget beslutninger,  

 hvorefter bistandslovens paragraffer 127, 123, stk. 1, 123, stk. 2 og/eller  

 67  

 er bragt i anvendelse, ikke "henvisninger til magistraten", f.eks.  

 på  

 grund af et forældresamtykke afgivet under nævnsmødet eller manglende  

 fornødent  

 flertal blandt nævnsmedlemmerne.
I en del tilfælde omfattede  

 "afgørelsen" mere end et barn/en ung.
Undersøgelsens primære formål  

 har været at konstatere omfanget og arten af de afgørelser, der er truffet,  

 uden at forældrene var repræsenteret af en advokat.
Inden for disse er der  

 foretaget en belysning af 1)  

 i hvilket omfang  

 forældrene har opnået aktindsigt, samt 2)  

 de forhold, der har  

 ligget bag, at forvaltningen i enkelte tilfælde ikke har givet forældrene  

 aktindsigt.
 Forud for hovedparten af  

 afgørelserne modtog forældrene forvaltningens tilbud om vederlagsfri  

 advokatbistand - 121 afgørelser svarende til 79 pct. at samtlige -, hvorfor  

 disse er uden interesse i nærværende sammenhæng.
Det er således alene 33  

 afgørelser - 21 pct. at samtlige, der kan henføres under Ombudsmandens  

 interesseområde.
Blandt disse udgjorde afgørelserne om forlængelse af den  

 tvangsmæssige anbringelse ud over 1 år i henhold til § 123, stk. 2 så mange  

 som  

 23 eller 70 pct. og var dermed den mest dominerende gruppe.
 Det fremgår af undersøgelsen,  

 at forvaltningens anvendelse af den af Ombudsmanden omtalte standardblanket,  

 BI-22-015, ikke kan tages som udtryk for en sagsprocedure, hvorefter  

 forældrenes manglende respons på/afvisning af tilbudet om vederlagsfri  

 advokatbistand har til følge, at forvaltningen dermed undlader at udfolde  

 yderligere bestræbelser på at gøre forældrene bekendt med det foreliggende  

 aktmateriale.
 I 13 af disse 33 tilfælde,  

 var forældrene således blevet gjort bekendt med det fulde aktmateriale, heraf  

 i  

 8 efter forvaltningens gentagne, forudgående henvendelser til forældrene med  

 opfordring til at deltage i en drøftelse af barnets aktuelle situation på  

 grundlag af aktmaterialet.
 Forældrenes manglende  

 kendskab til i hvert fald det senest foreliggende aktmateriale i 17 af de  

 resterende 20 tilfælde lader sig opdele i følgende 3 grupper, som forekommer  

 årsagsmæssigt velbegrundede:
 1. forvaltningen var uden kendskab til forældrenes aktuelle  

 opholdssted: 6 tilfælde.
 I 3 af disse tilfælde var  

 anbringelserne ganske "nye", idet barnet var anbragt få dage  

 tidligere ifølge foreløbig beslutning i henhold til § 127, stk. 1.
 2. Forældrene havde afvist alle henvendelser fra forvaltningen og  

 afbrudt kontakten med børnene: 6 tilfælde.
 Heraf 1 tilfælde, hvor  

 forældrene ønskede "garanti for "børnenes hjemgivelse som  

 forudsætning for at genoptage kontakten med dem." (Indstilling om  

 "tvangsadoption" af det ene af børnene var allerede under  

 behandling  

 af Ankestyrelsen).
 1 tilfælde, hvor  

 forældremyndighedsindehaveren havde frabedt sig aktindsigt  

  

 denne  

 gang,  

 men havde fået dette ved tidligere lejligheder.
 1 tilfælde, hvor  

 forældremyndighedsindehaveren - narkoman - havde frabedt sig aktindsigt i  

 forvaltningen, men holdtes løbende orienteret om sagen af  

 "Familiecentret".
 3. Forældremyndighedsindehaverens alvorlige psykiske sygdom sandsynliggjort,  

 at vedkommende ville være helt ude af stand til at vurdere aktmaterialet: 5  

 tilfælde.
Heraf 3 tilfælde af  

 skizofreni hos enlig mor.
Den ene hospitalsindlagt gennem flere år.
I 2 af  

 disse tilfælde slet ingen kontakt til barnet i henholdsvis 15 år og 11 år.
 I 3 tilfælde - 2 pct. at  

 samtlige 154 afgørelser og 9 pct. af de 33 afgørelser uden advokatbistand -  

 ses  

 der derimod ikke at have foreligget tilstrækkeligt tungtvejende, individuelle  

 årsager til en undladelse af yderligere bestræbelser på at gøre forældrene  

 bekendt med  

 aktmaterialet, f.eks. ved  

 dettes fremsendelse til dem.
Undersøgelsen synes i det  

 hele at bekræfte, at den københavnske lokalforvaltning anser det for at være  

 af væsentlig retsikkerhedsmæssig betydning, at forældrene tager imod tilbudet  

 om advokatbistand, hvorfor der også, om fornødent, rettes gentagne  

 henvendelser  

 til dem herom inden nævnsforelæggelsen.
Lokalforvaltningens bestræbelser i  

 denne henseende ses endvidere at føre til, at forældrene benytter deres ret  

 til vederlagsfri advokatbistand i langt hovedparten af tilfældene, næsten  

 fire  

 femtedel af samtlige.
 I næsten alle de tilfælde,  

 hvor lokalforvaltningen forelægger en sag for nævnet, uden at forældrene  

 bistås  

 af en advokat, ses der at være gjort overvejelser over, om der konkret bedømt  

 bør udfoldes særlige bestræbelser for at gøre dem bekendt med det  

 foreliggende  

 aktmateriale inden nævnsforelæggelsen.
 Bistandsafdelingen kan for  

 sit vedkommende tilslutte sig, at der i praksis kan forekomme enkelte  

 tilfælde  

 - således enkelte af de under gruppe 2 og især gruppe 3 ovenfor anførte -  

 hvor  

 blot en bar fremsendelse af aktmaterialet til forældrene bør undlades på  

 grund  

 af den yderligere psykiske belastning, dette vil kunne påføre i forvejen  

 meget  

 psykisk svage forældre.
Man afventer Ombudsmandens  

 stillingtagen hertil, men agter allerede nu at henstille til  

 lokalforvaltningen, at der i alle tilfælde gøres overvejelser om det  

 forsvarlige i at fremsende aktmaterialet til forældrene.
I de sjældne  

 tilfælde,  

 hvor lokalforvaltningen ikke finder en sådan fremsendelse forsvarlig af rent  

 individuelle grunde, bør dette klart fremgå af den til Børne- og  

 ungdomsnævnet  

 afgivne indstilling." Den Sociale Ankestyrelse  

 kommenterede i sin udtalelse bistandsafdelingens udtalelse således:
"Ankestyrelsen har  

 noteret sig, at Social- og sundhedsforvaltningen i København,  

 bistandsafdelingen,  

 vil henstille til lokalforvaltningen, at der i alle tilfælde, hvor forældrene  

 ikke har advokat eller har bedt om - og fået - aktindsigt efter  

 bistandslovens  

 § 125, stk. 1, jf. forvaltningslovens kapitel 4, dels gøres overvejelser om  

 det  

 forsvarlige i at fremsende sagsakter til forældrene, og dels lader det fremgå  

 klart af indstillingen til Børne- og Ungdomsnævnet, når lokalforvaltningen i  

 sjældne tilfælde ikke anser fremsendelse forsvarlig af rent individuelle  

 grunde." Den Sociale Ankestyrelse  

 anførte i sin udtalelse følgende om ankestyrelsens partshøringspraksis i  

 fjernelsessager:
 "Om ankestyrelsens  

 praksis om partshøring på dette område kan det generelt oplyses, at i den  

 overvejende del af Ankestyrelsens sager efter bistandslovens § 123  

  

 har forældremyndighedens indehaver(e)  

 advokat, som indgiver klagen  

  

 til Ankestyrelsen over afsnit VIII-udvalgets  

 afgørelse.
I disse tilfælde får  

 advokaten ved Ankestyrelsens bekræftelse på modtagelsen af anken meddelelse  

 om,  

 at advokaten og forældremyndighedens indehaver har mulighed for at udtale sig  

 på det møde, hvor sagen afgøres.
Endvidere får advokaten altid inden  

 mødebehandlingen af sagen sendt sagsekstrakten, dvs. de sagsakter, der indgår  

 i  

 sagen og som - sammen med advokatens og forældremyndighedsindehaverens  

 mundtlige udtalelser på ankemødet - danner grundlag for mødebeslutningen.
 I de tilfælde, hvor  

  

 forældremyndighedens indehaver(e) selv anker  

  

 over afsnit VIII-udvalgets afgørelse, gøres klageren ved den skriftlige  

 bekræftelse for modtagelsen af klagen opmærksom på retten til gratis  

 advokatbistand under behandlingen af sagen i Ankestyrelsen, retten til  

 aktindsigt og retten til at udtale sig under behandlingen af sagen og på det  

 møde i Ankestyrelsen, hvor mødebeslutningen træffes.
 Hvis det i sager, som  

 forældremyndighedens indehaver(e) selv påklager til Ankestyrelsen, fremgår af  

 sagsakterne, at forældremyndighedens indehaver(e) har haft advokatbistand  

 under behandlingen af sagen i afsnit VIII-udvalget, orienterer Ankestyrelsen  

 -  

 samtidig med afsendelsen af ankebekræftelsen til forældremyndighedens  

 indehaver(e)  

 - den pågældende advokat som klagen, og tilføjer, at man går ud fra, at  

 advokaten også repræsenterer forældremyndighedens indehaver(e) under  

 behandlingen af sagen i Ankestyrelsen.
 Hvis forældremyndighedens  

 indehaver(e) i sager, hvor vedkommende ikke har eller har haft advokat, ikke  

 har reageret på Ankestyrelsens henvendelse, inden tidspunktet for  

 fastlæggelse  

 af mødebehandlingen, bliver forældremyndighedens indehaver(e) på ny gjort  

 opmærksom  

 på retten til gratis advokatbistand og opfordret til at søge advokatbistand,  

 eventuelt gennem social- og sundhedsforvaltningen i kommunen, som kan vejlede  

 yderligere- herunder om hvilke af retskredsens advokater, der påtager sig  

 sager for afsnit VIII-udvalget.
 Hvis forældremyndighedens  

 indehaver(e) anmoder om aktindsigt under behandlingen af sagen, giver  

 Ankestyrelsen aktindsigt i overensstemmelse med reglerne i bistandslovens §  

 125, stk. 1, jf. forvaltningslovens kapitel 4. Det er dog rent undtagelsesvis  

 forekommet i ganske særlige tilfælde, at Ankestyrelsen efter en helt konkret  

 vurdering har givet en part aktindsigt ved at sende akterne til den  

 pågældende  

 læge eller eventuelt social- og sundhedsforvaltningen i kommunen for på den  

 måde at undgå, at parten er alene ved gennemgangen af sagsakterne.
 Hvor forældremyndighedens  

 indehaver hverken har bedt om aktindsigt eller møder med advokat ved  

 Ankestyrelsens mødebehandling af sagen, er det Ankestyrelsens praksis, at der  

 inden mødebehandlingen - hvor den pågældende har ret til at udtale sig - i  

 overensstemmelse med forvaltningslovens § 19, stk. 1, som hovedregel sendes  

 den  

 pågældende kopi af de sagsakter, der er modtaget efter afsnit VIII-udvalgets  

 afgørelse, forudsat de skønnes at være af væsentlig betydning for afgørelsen.
 Når denne procedure i enkelte  

 tilfælde ikke er fulgt, skyldes det hensynet til klageren, der typisk har  

 lidt  

 af en alvorlig psykisk lidelse.
 I lighed med Københavns  

 Kommune har Ankestyrelsen gennemgået de sager, der i 1989 og 1990 er  

 mødebehandlet i Ankestyrelsen og har vedrørt anvendelsen af bistandslovens §  

 123.
I 1989 og 1990 har  

 forældremyndighedens indehaver(e) i henholdsvis 146 ud af 148 og 151 ud af  

 154  

 mødebehandlede sager haft advokat ved indankningen eller taget imod tilbuddet  

 om gratis advokatbistand under ankesagens behandling.
I så fald har  

 vedkommendes advokater - som nævnt foran - fået tilsendt sagsekstrakten inden  

 mødebehandlingen i Ankestyrelsen.
 I 2 af sagerne i 1989 og i 3  

 af sagerne i 1990 benyttede forældremyndighedens indehaver sig ikke af  

 tilbuddet om advokatbistand.
Den ene 1989-sag drejede sig  

 om flytning af et barn fra institution til familiepleje efter bistandslovens  

 §  

 123, stk. 1, nr. 3. Moderen, der var psykisk syg, var repræsenteret af  

 advokat,  

 da sagen blev berammet i Ankestyrelsen, men advokaten udtrådte inden  

 mødebehandlingen,  

 da moderen ikke ønskede hans bistand; og moderen ønskede ikke anden advokat,  

 "da hun som barnets moder bedst kunne føre sagen selv". Ved  

 Ankestyrelsens mødebehandling, hvor moderen mødte med en bisidder, forelå der  

 ikke nye sagsakter af væsentlig betydning for afgørelsen,  

 i forhold til hvad der forelå for afsnit  

 VIII-udvalgets - og for landsretten, der havde afsagt dom i en tidligere  

 afsnit  

 VIII-udvalgs sag 1 måned tidligere.
Ankestyrelsen gav ikke  

 forældremyndighedens  

 indehaver aktindsigt af egen drift. - Det skal i øvrigt oplyses, at moderens  

 tidligere sag - som nævnt - havde været behandlet i Østre Landsret en måned  

 inden Ankestyrelsens afgørelse, hvor moderen havde beskikket en advokat.  

 Under  

 landsrettens efterfølgende prøvelse af Ankestyrelsens aktuelle afgørelse fik  

 moderen beskikket advokat.
Den anden 1989-sag drejede  

 sig om anke fra moderen over anbringelse af 2 børn uden for hjemmet efter  

 bistandslovens § 123, stk. 1, nr. 1. forældrene havde hverken advokat i  

 nævnet  

 eller i Ankestyrelsen, til trods for at sagsbehandleren i kommunen havde søgt  

 at overtale moderen til at søge advokatbistand, og ingen af forældrene gav  

 møde  

 for afsnit VIII-udvalget eller Ankestyrelsen.
Moderen, der led af en psykisk  

 lidelse, reagerede ikke på henvendelsen fra Ankestyrelsen.
Faderen  

 tilkendegav  

 på konkret forespørgsel fra Ankestyrelsen, at han overlod til moderen at  

 bestemme, om hun ønskede at møde i Ankestyrelsen, herunder eventuelt med  

 advokat,  

 og at han i øvrigt ikke ønskede at blive underrettet om mødetidspunktet for  

 behandlingen af sagen i Ankestyrelsen.
Efter afsnit VIII-udvalgets afgørelse  

 forelå der ikke nye sagsakter af væsentlig betydning for afgørelsen, og  

 Ankestyrelsen gav ikke forældrene aktindsigt af egen drift.
Den ene 1990-sag drejede sig  

 om anke fra moderen over fortsat anbringelse af 1 barn i familiepleje efter  

 bistandslovens § 123, stk. 1, nr. 3. Moderen var psykisk syg og havde trods 2  

 skriftlige opfordringer fra Ankestyrelsen ikke ønsket advokatbistand.
Ved  

 tidligere behandling af sagen i Ankestyrelsen havde hun haft advokatbistand.  

 Moderen, der ikke havde bedt om aktindsigt, mødte ved behandlingen af sagen i  

 Ankestyrelsen, hvor der ikke forelå nye sagsakter af væsentlig betydning for  

 afgørelsen.
Ankestyrelsen gav ikke aktindsigt af egen drift.
Den anden 1990-sag drejede  

 sig om anke fra moderen over fortsat anbringelse af et barn uden for hjemmet  

 efter bistandslovens § 123, stk. 1, nr. 3. Ved behandlingen i afsnit  

 VIII-udvalgets  

 havde moderen advokat, hvad hun ikke havde ønsket ved behandlingen i  

 Ankestyrelsen, hvor hun mødte sammen med sin ven.
Efter moderens anmodning  

 gav  

 Ankestyrelsens moderen aktindsigt i overensstemmelse med bistandslovens §  

 125,  

 jf. forvaltningslovens kapitel 4, forud for mødebehandlingen.
Den tredje 1990-sag drejede  

 sig om anke fra en moder over anbringelsen uden for hjemmet af en datter  

 efter  

 bistandslovens § 123, stk. 1, nr. 1. Moderen, der havde en psykisk lidelse,  

 havde ikke ønsket advokat, men mødte alene ved behandlingen af sagen i  

 Ankestyrelsen.
Da der ikke var anmodet om aktindsigt, og da der efter afsnit  

 VIII-udvalgets afgørelse ikke forelå nye sagsakter af væsentlig betydning for  

 afgørelsen, gav Ankestyrelsen ikke aktindsigt af egen drift.
Sammenfattende kan det  

 således om Ankestyrelsens praksis siges, at i de tilfælde, hvor forældrene  

 ikke  

 har udnyttet tilbuddet om advokatbistand, giver Ankestyrelsen af egen drift  

 aktindsigt i akter vedrørende tiden efter afsnit VIII-udvalgets møde,  

 forudsat  

 akterne må anses for at være af væsentlig betydning for afgørelsen, jf.  

 forvaltningslovens § 19, stk. 1, med mindre der efter en konkret afvejning er  

 ganske særlige personlige forhold hos forældremyndighedens indehaver(e), der  

 tilsiger, at der - rent undtagelsesvis -ikke bør gives aktindsigt." Herefter udtalte jeg følgende  

 i en skrivelse til Børne- og Ungdomsnævnet i Københavns Kommune:
 "Indledningsvis bemærker  

 jeg, at jeg finder at kunne fastholde - som endelige opfattelser - de  

 umiddelbare opfattelser vedrørende partshøringsbestemmelsernes anvendelse i  

 tvangsfjernelsessager, som jeg tilkendegav i høringsskrivelsen af 9. oktober  

 1990.
 Om partshøringspraksis forud  

 for afgørelser af sager i Københavns Børne- og Ungdomsnævn skal jeg udtale  

 følgende:
Det fremgår af  

 bistandsafdelingens udtalelse, at forældre i tvangsfjernelsessager i et  

 forholdsvis stort antal tilfælde, uanset forvaltningens tilskyndelse, var  

 uden  

 advokatrepræsentation under fjernelsessagen.
Dette var tilfældet i 33 ud af  

 de  

 154 undersøgte sager, svarende til 21 %. Lokalforvaltningernes bestræbelser  

 førte imidlertid i en del (13) af sagerne til, at forældrene blev gjort  

 bekendt  

 med sagsmaterialet.
Bistandsafdelingen har i sin  

 udtalelse givet forskellige forklaringer på den manglende partshøring i 17 af  

 de 20 resterende sager.
I 3 sager erkender forvaltningen, at der ikke forelå  

 tilstrækkelig grund til at undlade partshøring.
Jeg går ud fra, at  

 bistandsafdelingen er enig i, at det er beklageligt, at der ikke blev  

 foretaget videre med henblik på partshøring i disse 3 sager.
Om forvaltningen  

 har været berettiget til at undlade partshøring i de øvrige 17 sager,  

 forudsætter en nærmere undersøgelse af de enkelte sager.
På det foreliggende  

 grundlag har jeg ikke fundet tilstrækkelig anledning til at foretage en sådan  

 undersøgelse.
Generelt har jeg noteret mig  

 oplysningerne om, at de københavnske lokalforvaltninger er meget opmærksomme  

 på  

 de retssikkerhedsmæssige aspekter af bestemmelsen i bistandslovens § 125 om  

 advokatbeskikkelse, og forvaltningerne udfolder store bestræbelser på, at  

 forældre i en mulig tvangsfjernelsessituation sikres deres ret til at modtage  

 advokatbistand.
Endelig har jeg noteret mig bistandsafdelingens henstilling  

 til lokalforvaltningerne om, at det i de særlige tilfælde, hvor  

 lokalforvaltningerne  

 har fundet fremsendelse af akterne til forældrene uforsvarlig, skal fremgå  

 klart af indstillingen til børne- og ungdomsnævnet.
I den forbindelse bemærker  

 jeg, at forpligtelsen til at påse at partshørings bestemmelserne  

 administreres  

 korrekt, påhviler børne-og ungdomsnævnet.
Er dette ikke tilfældet, har nævnet  

 ansvaret for, at manglende partshøring gennemføres, forinden der træffes  

 afgørelse.  

 På samme måde påhviler det nævnet selvstændigt at tage stilling til, om  

 partshøring  

 bør søges gennemført i de tilfælde, hvor lokalforvaltningen i indstillingen  

 har bemærket, at partshøring er undladt.
Under hensyn til de  

 igangværende overvejelser om at revidere bistandslovens bestemmelser om børn  

 og unge, jf. betænkning 1212/1990, har jeg samtidig hermed orienteret  

 socialministeren og Folketingets Retsudvalg om sagen." I en samtidig skrivelse til  

 Den Sociale Ankestyrelse bemærkede jeg særligt følgende i anledning af  

 ankestyrelsen udtalelse:
"I lighed med, hvad jeg  

 har meddelt Børne- og Ungdomsnævnet i Københavns Kommune, har jeg heller ikke  

 i forhold til Den Sociale Ankestyrelse fundet grundlag for at indhente akter  

 i de konkrete sager, der er særligt omtalt i ankestyrelsens udtalelse.
Mine  

 bemærkninger  

 til Den Sociale Ankestyrelses partshøringspraksis har derfor alene generel  

 karakter.
 Det fremgår af Den Sociale  

 Ankestyrelses udtalelse, at styrelsen i de tilfælde, hvor forældrene ikke -  

 ved  

 enten at benytte sig af tilbuddet om advokatbistand eller ved selv at begære  

 aktindsigt - har haft lejlighed til at gøre sig bekendt med sagsakterne, som  

 hovedregel giver forældrene aktindsigt i akterne vedrørende tiden efter  

 afsnit  

 VIII-udvalgets møde.
 Denne udtalelse kan efterlade  

 det indtryk, at ankestyrelsen ved sin behandling af sagen alene bedømmer  

 spørgsmålet om partshøring på grundlag af de oplysninger, som er indkommet i  

 sagen efter 1. instansens afgørelse.
 Såfremt 1. instansen  

 uberettiget har undladt at foretage partshøring med hensyn til bestemte  

 oplysninger, påhviler det efter min opfattelse ankestyrelsen at foretage  

 partshøringen i overensstemmelse med bestemmelserne i forvaltningslovens §  

 19,  

 stk. 1. Det følger heraf, at ankestyrelsen alene kan undlade partshøring med  

 hensyn til sådanne "1. instans-oplysninger", såfremt oplysningen  

 ikke  

 (længere) er til ugunst for parten eller ikke (længere) kan anses af  

 væsentlig  

 betydning for ankestyrelsens afgørelse i sagen.
