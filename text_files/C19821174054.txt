Gennem de senere år er der ansat et antal langtidsledige i staten,  

 herunder i kriminalforsorgen.
De enkelte tjenestesteder får fra direktoratet  

 meddelelse om, hvor mange langtidsledige man er forpligtet (og berettiget)  

 til at ansætte med henblik på opfyldelse af statens forpligtelser bl.a. i  

 henhold til lov om arbejdstilbud til ledige.
 Staten betaler den fulde udgift vedrørende disse langtidsledige, idet  

 lønudgiften samt visse materialeudgifter m.v.  

 (»overheadomkostninger«) afholdes uden for kriminalforsorgens  

 driftsbevillingsramme.
 På nogle tjenestesteder er herudover beskæftiget enkelte ledige der er  

 ansat - og aflønnet - af den pågældendes bopælskommune.
 Fra og med 1983 kan materialeudgifter m.v. i forbindelse med ansættelse af  

 sådanne kommunalt financierede langtidsledige på statsinstitutioner - i  

 lighed med statsfinancierede langtidsledige - afholdes uden for de  

 rammebelagte udgifter.
 Som følge heraf skal man anmode tjenestestederne om at indberette til  

 direktoratet, såfremt der på tjenestestedet beskæftiges kommunalt  

 financierede langtidsledige i løbet af 1983. Indberetning sker under  

 henvisning til nærværende skrivelse og med angivelse af den pågældendes  

 stilling, navn, cpr.nr. og ansættelsesperiode.
 E.B.
Erik Bang Kriminalforsorgens anstalter, afdelinger, pensioner samt  

 arrestinspektører.
