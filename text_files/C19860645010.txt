Det meddeles herved, at finansministeriet den 30. maj 1986 med  

 Erhvervssprogligt Forbund har indgået medfølgende overenskomst vedrørende  

 ansættelsesforholdene for KORRESPONDENTER der ikke er tjenestemænd i staten.
 Overenskomsten har virkning fra 1. juni 1986.
ad § 1, stk. 1 Uddannelsen anses for en nødvendig forudsætning for væsentlige  

 arbejdsopgaver i tilfælde, hvor korrespondenten permanent er beskæftiget med  

 f.eks. oversættelse, tolkning og anden kommunikation på fremmedsprog eller  

 sagsbehandling på basis af fremmedsprogligt materiale i en væsentlig del af  

 arbejdstiden.
ad § 1, stk. 2 Opmærksomheden henledes på, at undtaget fra overenskomsten er tjenestemænd  

 og pensionerede tjenestemænd fra offentlig tjeneste samt egenpensionister med  

 en pensionsordning, hvortil det offentlige har ydet bidrag, samt  

 korrespondenter omfattet af kontorfunktionæroverenskomsten mellem  

 finansministeriet og Handels- og Kontorfunktionærernes Forbund i Danmark.
Endvidere gøres opmærksom på, at korrespondenter, der er fyldt 70 år, ikke  

 fortsat bør beskæftiges i statens tjeneste.
Opsigelse bør derfor ske så  

 betids, at fratræden kan finde sted ved udgangen af den måned, hvori de  

 fylder 70 år.
Endelig skal man meddele, at finansministeriet for sit vedkommende intet  

 skal indvende imod, at overenskomsten, hvor det er muligt, også bringes i  

 anvendelse på overenskomstansatte korrespondenter i tilskudsberettigede  

 institutioner.
Der henvises til Budgetvejledning 1985, pkt. 53.12.
ad § 6 Spørgsmålet om den lønmæssige placering af nyoprettede stillinger, der  

 foreslås klassificeret på avancementsniveau (med aflønning efter skala I med  

 kvalifikationstillæg eller efter skala II), bør snarest efter oprettelsen og  

 inden stillingens besættelse forelægges for lønnings- og  

 pensionsdepartementet.
ad § 13 Om fravær som følge af graviditet, barsel og adoption henvises i øvrigt  

 til lovbekendtgørelse nr. 63 af 21 februar 1984 af lov om barselorlov samt  

 til finansministeriets cirkulære herom af 3. oktober 1984 (LP.nr. 115/84).
ad § 14 Den hidtil praktiserede forsøgsordning, hvorefter dokumentation for  

 sygdomsforfald som hovedregel består i en af korrespondenten underskrevet  

 erklæring om arbejdsudygtighed og sygdommens varighed, fortsætter indtil  

 videre uændret.
Lægeattest (afkrydsningsformularen), der normalt kun bør  

 anvendes, hvor de forudgående sygemeldingers antal og/eller karakter taler  

 derfor, betales som hidtil af korrespondenten, hvorimod senere forlangte  

 læge- eller speciallægeerklæringer om sygdommens forventede varighed betales  

 af tjenestestedet.
 Ligeledes kan som hidtil anmodninger om tjenestefrihed til pasning af  

 sygt, mindreårigt, hjemmeværende barn imødekommes med delvis eller hel  

 tjenestefrihed uden lønafkortning for så vidt angår barnets 1. sygedag,  

 ligesom det vil være en forudsætning, at hensynet til barnets forhold gør det  

 nødvendigt, og forholdene på tjenestestedet tillader det.
 Man skal endvidere henlede opmærksomheden på, at korrespondenter  

 henhørende under denne overenskomst er omfattet af bestemmelserne om  

 understøttelse i økonomi- og budgetministeriets cirkulære af 26. januar 1972  

 med senere ændringer samt af aftale af 5. juli 1985 mellem finansministeriet  

 og Forenede Gruppeliv vedrørende gruppelivsforsikring, jf. finansministeriets  

 cirkulæreskrivelse af 20. august 1985 (LP.nr. 074/85).
Endelig gøres opmærksom på, at der vil kunne oprettes  

 kapitalpensionsordning i henhold til bestemmelserne i lovbekendtgørelse nr.  

 409 af 14. august 1975 med senere ændringer.
Der henvises i øvrigt til  

 finansministeriets cirkulære af 26. oktober 1982.
 Det tilføjes, at eventuelle tvivlsspørgsmål vedrørende overenskomsten  

 forventes forelagt finansministeriet.
Yderligere eksemplarer af overenskomsten vil af vedkommende ministerium  

 kunne fås ved henvendelse til finansministeriet, lønnings- og  

 pensionsdepartementets betjentstue, H.C.
Andersens Boulevard 43, 1553  

 København V., telefon 11 12 33, lokal 4202 og 4286.
P.
M.
V.
E.
B.
Niels Paludan OVERENSKOMST § 1.  Overenskomstens område Nærværende overenskomst omfatter medlemmer af Erhvervssprogligt Forbund  

 med den erhvervssproglige korrespondenteksamen eller med en 2- eller  

 3-sproglig statsanerkendt korrespondentuddannelse, hvor fremmedsprogligt  

 arbejde udgør en overvejende del af den enkeltes arbejdstid, eller når  

 uddannelsen er en nødvendig forudsætning for væsentlige arbejdsopgaver.
 Stk. 2.  Undtaget fra overenskomsten er dog tjenestemænd  

 og pensionerede tjenestemænd fra staten, folkeskolen, folkekirken, kommuner  

 og statsfinansierede eller koncessionerede virksomheder og andre, der  

 oppebærer egenpension fra en pensionsordning hvortil det offentlige har ydet  

 bidrag, samt personer, der er fyldt 70 år.
§ 2.  Antagelse Ved antagelse af månedslønnede korrespondenter skal der i henhold til lov  

 om arbejdsformidling og arbejdsløshedsforsikring med videre, jævnfør  

 lovbekendtgørelse nr. 358 af 25. juli 1983, først rettes henvendelse til det  

 nærmeste arbejdsformidlingskontor eller til Erhvervssproglig  

 Arbejdsløshedskasse, som har modtaget tilladelse til arbejdsanvisning ifølge  

 arbejdsministeriets bekendtgørelse af 11. maj 1978.
 Stk. 2.  Finder annoncering efter arbejdskraft sted,  

 skal overenskomstens overskrift og dato anføres i annonceteksten som  

 vejledning.
§ 3.  Løn Lønnen udbetales månedsvis bagud.
Årslønninger til månedslønnede korrespondenter inklusive zonetillæg i tiden fra 1. april 1985 Anc.
 Stk. 2.  Ud over lønningerne i henhold til stk. 1 ydes  

 almindeligt kronetillæg med 6.827 kr. årligt.
 Stk. 3.  Endvidere ydes et kronetillæg med følgende  

 årlige beløb:
 samt et særligt tillæg til alle løntrin, der indtil 30. september 1987  

 udgør 28.080 kr. årligt.
Stk. 4.  Årslønningerne er opdelt i 6 zoner, der  

 omfatter følgende kommuner:
 Til zone 1 henføres: Albertslund, Ballerup, Birkerød, Brøndby, Dragør,  

 Farum, Frederiksberg, Gentofte, Gladsaxe, Glostrup, Greve, Herlev, Hvidovre,  

 Høje-Tåstrup, Ishøj, København, Ledøje-Smørum, Lyngby-Tårbæk, Rødovre,  

 Søllerød, Tårnby, Vallensbæk og Værløse.
Til zone 2 henføres: Allerød, Fredensborg-Humlebæk, Frederikssund, Frederiksværk, Græsted-Gilleleje, Helsinge, Helsingør, Hillerød, Hørsholm,  

 Karlebo, Skævinge, Slangerup, Stenløse og Ølstykke.
 Til zone 3 henføres: Bramsnæs, Gundsø, Hundested, Hvalsø, Jægerspris,  

 Køge, Lejre, Ramsø, Roskilde, Skibby, Skovbo, Solrød og Århus.
Til zone 4 henføres: Esbjerg, Frederikshavn, Holmegård, Kalundborg, Korsør, Langeskov, Munkebo, Nordborg, Næstved, Odense, Skanderborg,  

 Ullerslev, Aalborg, Årslev og samtlige kommuner på Færøerne.
Til zone 5 henføres: Augustenborg, Bjergsted, Bov, Charistiansfeld, Dianalund, Fakse, Fredericia, Fuglebjerg, Galten, Gedved, Gjern, Grenå,  

 Gørlev, Haderslev, Hammel, Hashøj, Haslev, Hedensted, Hinnerup, Holbæk,  

 Holeby, Horsens, Hvidebæk, Høng, Hørning, Ikast, Jernløse, Juelsminde,  

 Kolding, Nakskov, Præstø, Randers, Ringe, Ringsted, Ry, Ryslinge, Rødby,  

 Rødding, Rønnede, Skagen, Skive, Skælskør, Slagelse, Sorø, Stenlille,  

 Sundeved, Suså, Svinninge, Sydals, Sønderborg, Tinglev, Tornved, Tølløse,  

 Tørring-Uldum, Vallø, Vamdrup, Varde, Vejen, Vejle, Vojens, Vordingborg og  

 Åbenrå.
 Til zone 6 henføres: resten af landets kommuner.
§ 4.  Lønregulering Stk. 1.  Den samlede faste løn i henhold til §§ 3 og 5  

 forhøjes pr. 1. april 1985 og pr. 1. april 1986 med henholdsvis 1,75 pct. og  

 1,25 pct. af de nævnte løndele tillagt den pr. 1. oktober 1984 udløste  

 særlige regulering på 0,23 pct.
 Stk. 2.  Pr. 1. oktober 1985 og pr. 1. oktober 1986  

 foretages eventuel ekstraordinær lønregulering af den aktuelle løn i  

 overensstemmelse med de for tjenestemænd gældende regler, jfr. § 16, stk. 2,  

 i aftale om justering af tjenestemandslønninger m.v. fra 1. april 1985.
§ 5.  Kvalifikationstillæg Ved ansættelse i en stilling, der i arbejdsmæssig, administrativ og  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for foranstående lønninger  

 med videre, kan der mellem finansministeriet og Erhvervssprogligt Forbund  

 træffes speciel aftale om tillæg til lønnen.
§ 6.  Lønmæssig placering Klassificering af nyoprettede stillinger med aflønning efter skala II  

 eller oprykning til skala II kan kun ske efter forudgående godkendelse af  

 finansministeriet.
Endelig afgørelse træffes efter forhandling med forbundet.
§ 7.  Lønanciennitet Ved beregning af anciennitet medtages med den præsterede arbejdstid  

 forudgående beskæftigelse med korrespondentarbejde efter endt uddannelse -  

 afrundet opad til et helt antal måneder - herunder uddannelse på  

 handelshøjskole eller Odense Universitets Erhvervssproglige Institut i indtil  

 2 år samt tvungen civil værnepligt, militær- eller civilforsvarstjeneste,  

 idet dog beskæftigelse med en beskæftigelsesgrad på fra 15-19 timer pr. uge  

 medregnes som halv anciennitet, medens beskæftigelse på 20 timer og derover  

 medregnes som fuld anciennitet.
 Højere placering end efter ovennævnte regler kan under særlige  

 omstændigheder finde sted, såfremt korrespondenten under tidligere  

 beskæftigelse har erhvervet en særlig arbejdsmæssig erfaring eller særlige  

 kvalifikationer af betydning for arbejdets udførelse.
 Lønancienniteten kan dog tidligst regnes fra udgangen af den måned, hvori  

 den pågældende har fuldført sin uddannelse.
§ 8.  Timeløn Korrespondenter, der antages til arbejde, som skønnes at være midlertidigt  

 på grund af arbejdets art (f.eks. vikariat, sæsonarbejde eller tidsbestemt  

 arbejde), eller med en arbejdstid på under 15 timer ugentligt, aflønnes med en timeløn.
 Korrespondenter, der er beskæftiget 15 timer og derover ugentligt, overgår  

 dog til aflønning på månedsløn senest 3 måneder efter ansættelsen.
Der kan i særlige tilfælde, f.eks. hvor der er tale om uensartet  

 beskæftigelse, anvendes timeløn også for beskæftigelse ud over de første 3  

 måneders ansættelse.
Tilsvarende gælder ved en kortvarig forlængelse på  

 indtil 2 måneder af ansættelsesforholdet.
Timelønnen beregnes som 1/2080 (1. januar 1987: 1/2028) af den til den  

 pågældendes anciennitet svarende årsløn ifølge § 3, skala I og § 4. Med  

 hensyn til opnåelse af alderstillæg henvises til 9, stk. 4.
 Stk. 2.  Lønmæssig placering samt vederlæggelse for  

 overarbejde og for arbejde i forskudt tid sker efter de for månedslønnede  

 erhvervssproglige funktionærer gældende regler.
 Stk. 3.  For søgnehelligdage samt for andre særlige  

 dage, hvor tjenestedet er lukket, således at de timelønnede afskæres fra løn  

 som på en almindelig arbejdsdag, ydes betaling med et beløb, der svarer til  

 den løn, som ellers ville være oppebåret.
§ 9.  Arbejdstid Arbejdstiden er 40 timer ugentligt, fra 1. januar 1987: 39 timer,  

 inklusive pauser af indtil ialt 1/2 times varighed pr. arbejdsdag for ansatte  

 på fuld arbejdstid.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen og eventuelt kvalifikationstillæg  

 tilsvarende.
Såfremt et andragende om nedsat arbejdstid afslås, skal afslaget  

 efter anmodning begrundes skriftligt.
Den tid uden for tjenestestedets normale kontortid, som medgår til  

 rejsetid i forbindelse med tjenesterejser, afspadseres.
Såfremt afspadsering  

 ikke har været mulig i den måned, som følger efter den måned, hvori  

 tjenesterejsen har fundet sted, ydes der betaling med 1/2080 (fra 1. januar  

 1987: 1/2028) af årslønnen pr. time med tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge, lørdags- og søndagsgodtgørelse efter de for tjenestemænd  

 gældende regler.
 Stk. 4.  For korrespondenter, der antages til eller  

 overgår til deltidsbeskæftigelse med en arbejdstid under halvdelen af fuld  

 arbejdstid, indgår sådan beskæftigelse i lønancienniteten med halvdelen.
 Stk. 5.  Korrespondenter med nedsat arbejdstid har ret  

 til følgende betalt spisepause:
under 1/2 arbejdstid ingen spisepause fra 1/2 til 2/3 arbejdstid 15 min. - 2/3 arbejdstid og derover indtil 1/2 times spisepause § 10.  Overtidsbetaling Overarbejde bør så vidt muligt undgås.
 Stk. 2.  For beordret og kontrollabelt arbejde på  

 tjenestestedet, der strækker sig ud over normal kontortids ophør, ydes, når  

 der ikke er tale om forskudttids- eller turnustjeneste, som overtidsbetaling  

 et tillæg til timelønnen, der udgør følgende:
 For 1., 2. og 3. overtime 50 pct.
For 4. og følgende overtime samt for overarbejde pa søn- og helligdage 100 pct.
Overtidsbetalingen ydes pr. påbegyndt halve time.
Arbejde på frilørdage  

 beregnes som almindeligt overarbejde.
 Stk. 3.  Timelønnen beregnes som 1/2080 (fra 1. januar  

 1987: 1/2028) af den for kontorfunktionæren i henhold til §§ 3-4 fastsatte  

 årsløn.
 Stk. 4.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til de i stk. 2 nævnte procentsatser.
 Stk 5.  Såfremt overarbejdet ikke er varslet dagen før,  

 bør der tages hensyn til individuelle ønsker om fritagelse for overarbejde.
 Stk. 6.  Såfremt en korrespondent tilkaldes til  

 overarbejde efter ved normal arbejdstids ophør at have forladt  

 arbejdspladsen, ydes 1 times ekstra betaling.
Stk. 7.  Ved overarbejde af indtil 2 timers varighed  

 ydes en betalt spisepause på 1/4 time.
Varer overarbejdet ud over 2 timer,  

 udvides spisepausen til 1/2 time.
§ 11.  Forskudt arbejdstid For arbejde i tiden mellem kl. 17.00 - 06.00 samt for arbejde på lørdage  

 efter kl. 14.00 og på søn- og helligdage ydes godtgørelse efter de for  

 tjenestemænd gældende regler og satser.
 Stk. 2.  De under stk. 1 nævnte tillæg kan ikke ydes  

 samtidig med betaling for overarbejde eller under rådighedstjeneste i  

 hjemmet.
§ 12.  Fridage og tjenestefrihed Der tilkommer de efter overenskomsten ansatte korrespondenter fridage og  

 tjenestefrihed efter de for tjenestemænd gældende regler.
 Stk. 2.  Tjeneste på mistede fridage behandles som  

 overtid efter reglerne i § 9.
Stk. 3.  Der kan gives korrespondenter adgang til  

 ekstraordinær tjenestefrihed uden løn i tilfælde, hvor det ikke strider mod  

 vedkommende institutions interesse.
Tjenestefrihed, under hvilken der ikke  

 optjenes ret til ferie med løn, kan gives i indtil 1 år ad gangen, dog længst  

 i 3 år.
 Det er vedkommende institutions ansvar, at der ved tjenestefrihedens ophør  

 er en stilling ledig i institutionen eller i dennes lokalområde.
 Stk. 4.  Såfremt et andragende om tjenestefrihed afslås,  

 skal afslaget efter anmodning begrundes skriftligt.
§ 13.  Graviditet og adoption Med henblik på arbejdsgiverens tilrettelæggelse af arbejdet skal en  

 korrespondent der er gravid, senest 3 måneder før det forventede  

 fødselstidspunkt give oplysning om, hvornår barselorloven påregnes at  

 begynde.
 Stk. 2.  Korrespondenten har ret til fravær fra arbejdet  

 på grund af graviditet og fødsel efter reglerne i loven om barselorlov m.v.
 Stk. 3.  Under fravær som følge af graviditet og fødsel  

 ydes halv løn i indtil 5 måneder i tiden fra arbejdsudygtighedens indtræden,  

 dog tidligst 3 måneder før fødslen, indtil 3 måneder efter fødslen.
 Stk. 4.  En kvindelig korrespondent, der ved  

 arbejdsudygtighedens indtræden har været uafbrudt ansat i statens tjeneste i  

 1 år, kan, når anmodning herom fremsættes mindst 2 måneder før forventet  

 fødsel, i stedet vælge at oppebære fuld løn i tiden fra arbejdsudygtighedens  

 indtræden, dog tidligst 8 uger før fødslen og indtil ialt 14 uger.
 Stk. 5.  En kvindelig korrespondent, der i forbindelse  

 med barnets ophold på sygehus genoptager tjenesten inden den i stk. 2 omtalte  

 14-ugers periodes udløb, har i tilknytning til barnets udskrivelse ret til  

 fravær med sædvanlig løn i den del af perioden, der var tilbage ved  

 genoptagelse af tjenesten, såfremt udskrivelsen finder sted inden 6 måneder  

 fra fødslen.
 Stk. 6.  Til en korrespondent, der i forbindelse med  

 adoption kan dokumentere, at adoptionsmyndighederne stiller krav om, at den  

 pågældende skal være ude af erhverv, kan der ydes tjenestefrihed uden løn i  

 indtil 24 uger.
 Stk. 7.  Foranstående regler finder tilsvarende  

 anvendelse på timelønnede korrespondenter.
§ 14.  Sygdom, militærtjeneste, opsigelse og  

 afskedigelse De i funktionærloven omhandlede regler om dokumentation for, løn under og  

 fravær som følge af sygdom, samt reglerne om opsigelse, indkaldelse til  

 militærtjeneste med videre finder anvendelse for korrespondenter, der er  

 antaget efter nærværende overenskomst.
Stk. 2.  Ved direkte overgang til ansættelse i en anden  

 statsinstitution bevarer korrespondenten det opsigelsesvarsel, der tilkommer  

 den pågældende fra statens side.
Længden af opsigelsesvarslet beregnes på  

 grundlag af den tid, i hvilken den pågældende umiddelbart forud for  

 afskedigelsestidspunktet har haft uafbrudt ansættelse i statens tjeneste.
§ 15.  Efterindtægt Når en korrespondent, der aflønnes efter reglerne i denne overenskomst, afgår ved døden i ansættelsestiden, tilkommer der den  

 efterlevende ægtefælle eller børn under 18 ar, over for hvem korrespondenten  

 ved dødsfaldet har forsørgelsespligt, 1, 2 eller 3 måneders løn, når  

 korrespondenten ved dødsfaldet har haft ansættelse i statens tjeneste i  

 henholdsvis 1, 2 eller 3 år.
Stk. 2.  Efterindtægten er lønnen på tidspunktet for  

 dødsfaldet.
Lønnen i den måned, i hvilken dødsfaldet sker medregnes ikke i  

 efterindtægten.
§ 16.  Ferie Korrespondenter, der er ansat efter nærværende overenskomst, er omfattet  

 af ferieloven.
 Stk. 2.  En korrespondent, der er antaget efter  

 optjeningsårets udløb, er ikke berettiget til ferie, medmindre den pågældende  

 i optjeningsåret har erhvervet ferieret ved anden beskæftigelse, idet der i  

 så fald er adgang til at holde tilgodehavende ferie mod afgivelse af 1/2080  

 (fra 1. januar 1987: 1/2028) af årslønnen for hver time, korrespondenten  

 skulle have udført tjeneste den pågældende dag.
Stk. 3.  Til månedslønnede korrespondenter, der er  

 berettiget til ferie med løn, og som ved feriens afholdelse har anden  

 arbejdstid end i det foregående optjeningsår, ydes ferieløn med samme  

 brøkdel, som tjenesten i det foregående optjeningsår har andraget.
Er der i  

 optjeningsåret udført tjeneste ud over den faste nedsatte arbejdstid, uden at  

 dette har været overarbejde, ydes for sådan tjeneste almindelig  

 feriegodtgørelse med 12 1/2 pct.
Der vil i så fald ikke kunne ydes særlig  

 feriegodtgørelse ifølge stk. 4.
 Stk. 4.  Til månedslønnede korrespondenter, der holder  

 ferie med løn, ydes en særlig feriegodtgørelse på 1 1/2 pct., der træder i  

 stedet for det i ferielovens § 14, stk. 1, omhandlede ferietillæg på 1 pct.  

 Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde.
Stk. 5.  Såfremt en korrespondent i løbet af sin ferie  

 bliver syg, kan suspension og ydelse af erstatningsferie finde sted, når  

 særlige omstændigheder taler herfor.
Det bør herved tages i betragtning, om  

 sygdommen er af længere varighed, om den er af alvorligere karakter, om den  

 hindrer den erhvervssproglige funktionær i at benytte tjenestefriheden på  

 rimelig måde som ferie og om den skyldes tjenstlig tilskadekomst.
 Stk. 6.  Korrespondenter, der har fået udbetalt den i  

 stk. 4 anførte særlige feriegodtgørelse, men som ikke ved fratræden har  

 afholdt hele den de pågældende tilkommende ferie, fradrages en til den  

 manglende ferie svarende brøkdel af den særlige feriegodtgørelse.
 Stk. 7.  Feriegodtgørelse ved fratræden bør kun ydes ved  

 indbetaling til feriegiro, jfr. arbejdsministeriets lovbekendtgørelse nr. 124  

 af 29. marts 1984, eller ved udstedelse af feriekort.
§ 17.  Rejse- og flyttegodtgørelse Der tilkommer på tjenesterejser og ved udstationering korrespondenten  

 befordringsgodtgørelse samt time- og dagpenge efter de for tjenestemænd  

 gældende regler og satser.
 Stk. 2.  Såfremt korrespondenten uden at overgå til en  

 anden styrelse forflyttes til et andet tjenestested, uden at dette sker efter  

 ansøgning, og i denne anledning er nødsaget til at foretage flytning af  

 husstand og bohave, tilstås der en godtgørelse efter de til enhver tid for  

 tjenestemænd gældende regler.
 Stk. 3.  Eventuel godtgørelse til korrespondenter  

 aflønnet efter skala I ydes efter satserne for lønramme 7, for 11. og  

 følgende år dog efter lønramme 9 og til korrespondenter aflønnet efter skala  

 II ydes godtgørelse efter lønramme 15.
§ 18.  Overgangsregel De ved overenskomstens ikrafttræden ansatte korrespondenter, der overføres  

 til aflønning efter nærværende overenskomst, indplaceres på det i forhold til  

 hidtidig aflønning (eksklusiv eventuelt kvalifikationstillæg) nærmeste  

 løntrin i den relevante lønskala, jfr. § 3, og med uændret anciennitet.
 Stk. 2.  Til korrespondenter, der forud for  

 indplaceringen har oppebåret kvalifikationstillæg ydes et  

 kvalifikationstillæg af samme størrelse i henhold til nærværende  

 overenskomsts § 5.
§ 19.  Overenskomstens varighed Nærværende overenskomst gælder fra 1. juni 1986 og kan af  

 finansministeriet eller Erhvervssprogligt Forbund opsiges med 3 måneders  

 varsel til den 1. april 1987.
København, den 30. maj 1986 Erhvervssprogligt Forbund Birgit Meise Finansministeriet Palle Simonsen / Niels Paludan AFTALE om tillidsrepræsentanter mellem finansministeriet og Erhvervssprogligt Forbund § 1.  Hvor vælges tillidsrepræsentant.
 I enhver institution eller - for større institutioners vedkommende -  

 enhver afdeling af denne udvælger de der beskæftigede medarbejdere af deres  

 midte en tillidsrepræsentant, som skal være deres talsmand over for ledelsen  

 eller dennes repræsentant.
 I institutioner eller afdelinger med under fem medarbejdere vælges dog  

 ingen tillidsrepræsentant, medmindre begge parter ønsker det.
 § 2.  Hvem kan vælges til tillidsrepræsentant.
 Tillidsrepræsentanten skal vælges blandt de medarbejdere, der har arbejdet  

 mindst 1 år på det pågældende arbejdssted: hvor sådanne ikke findes i et  

 antal af mindst fem, suppleres dette tal blandt de medarbejdere, der har  

 arbejdet der længst.
 § 3.  Valg af tillidsrepræsentant.
 Valget af tillidsrepræsentanten skal finde sted på en sådan måde, at alle  

 medarbejdere, omfattet af foranstående overenskomst, som er beskæftiget i  

 institutionen eller afdelingen på valgtidspunktet, sikres mulighed for at  

 kunne deltage i valget.
 Valget er i øvrigt ikke gyldigt, før det er blevet godkendt af  

 Erhvervssprogligt Forbund og meddelt ledelsen for den pågældende institution,  

 der dog inden for en frist af 3 uger er berettiget til at gøre indsigelse mod  

 valget.
 § 4.  Stedfortræder for tillidsrepræsentant.
Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med ledelsen udpeges  

 en stedfortræder for tillidsrepræsentanten.
En således udpeget stedfortræder  

 har i funktionsperioden den samne beskyttelse som den valgte  

 tillidsrepræsentant, såfremt den pågældende opfylder betingelserne for at  

 blive valgt til tillidsrepræsentant i henhold til § 2.
 § 5.  Samarbejde.
 Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 godt samarbejde på arbejdsstedet.
 § 6.  Klager og henstillinger.
 Tillidsrepræsentanten kan, når en eller flere af medarbejderne ønsker det,  

 forebringe deres klager eller henstillinger for ledelsen, dog kun såfremt  

 sagen ikke bliver ordnet tilfredsstillende ved dennes repræsentant på  

 arbejdsstedet.
 Føler tillidsrepræsentanten sig ikke tilfredsstillet ved ledelsens  

 afgørelse, står det den pågældende frit for at anmode sin organisation om at  

 tage sig af sagen: men det er tillidsrepræsentantens og vedkomnendes  

 arbejdskammeraters pligt at fortsætte arbejdet uforstyrret, idet man afventer  

 resultat af organisationens behandling af sagen.
§ 7.  Funktion i arbejdstiden Udførelsen af de tillidsrepræsentanten påhvilende hverv skal ske på en  

 sådan måde, at det er til mindst mulig gene for tillidsrepræsentantens  

 produktive arbejde.
 Dersom det er nødvendigt, at tillidsrepræsentanten for at opfylde sine  

 forpligtelser som tillidsrepræsentant i institutionen må forlade sit arbejde  

 i arbejdstiden, skal der forud herfor træffes aftale med ledelsen eller  

 dennes repræsentant.
 § 8.  Klubformand.
 Hvis medarbejderne i en institution, henholdsvis en afdeling heraf,  

 slutter sig sammen i en faglig klub eller lignende, skal  

 tillidsrepræsentanten være formand.
 § 9.  Afskedigelse af tillidsrepræsentant.
 Tillidsrepræsentanten og dennes stedfortræder kan ikke afskediges, uden at  

 der forud for opsigelsen har været forhandlet mellem finansministeriet og  

 Erhvervssprogligt Forbund.
København, den 30. maj 1986 Erhvervssprogligt Forbund Birgit Meise Finansministeriet P.
M.
V.
 E.B.
Niels Paludan HOVEDAFTALE mellem finansministeriet og Erhvervssprogligt Forbund.
Denne hovedaftale er afsluttet mellem på den ene side finansministeriet og på den anden side  

 Erhvervssprogligt Forbund § 1.  Finansministeriet og Erhvervssprogligt Forbund  

 er enige om at fremme et godt samarbejde og virke for rolige og stabile  

 arbejdsforhold på tjenestestederne.
Finansministeriet vil hverken direkte  

 eller indirekte lægge hindringer i vejen for, at korrespondenter organiserer  

 sig inden for Erhvervssprogligt Forbund.
 § 2.  Den ret, ministerierne, styrelserne og  

 institutionerne har til at lede og fordele arbejdet og til at anvende den  

 efter deres skøn passende arbejdskraft, skal udøves på en sådan måde, at de  

 ansattes overenskomstmæssige rettigheder ikke krænkes.
 § 3.  Parterne er enige om, at der ved kollektiv  

 overenskomst mellem parterne fastlægges bestemmelser om løn- og øvrige  

 arbejdsvilkår.
Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst i  

 øvrigt optages snarest og senest 1 måned efter, at begæring om forhandling er  

 fremsat.
Forhandling om indgåelse af ny overenskomst tilrettelægges således,  

 at ny overenskomst søges indgået, forinden den opsagte overenskomst udløber.
 § 4.  Selv om en overenskomst er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er indgået, eller arbejdsstandsning er iværksat i  

 overensstemmelse med reglerne i § 5.
 § 5.  Parterne anerkender hinandens ret til at varsle  

 og iværksætte arbejdsstandsning efter nedenstående regler.
 Stk. 2.  Beslutningen om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsning kan kun iværksættes fra den  

 1. i en måned.
 Stk. 5.  Arbejdsstandsninger kan ikke omfatte:
nødvendig for forhandlingernes afslutning og konfliktens ophør eller Stk. 6.  Som arbejdsstandsning betragtes strejke,  

 lockout, blokade og boykot.
Stk. 7.  Ved arbejdsstandsningens ophør genoptages  

 arbejdet uden unødigt ophold.
Der må ikke fra nogen af parternes side finde  

 fortrædigelse sted i anledning af arbejdsstandsningen.
 Stk. 8.  Parterne er forpligtet til ikke at understøtte,  

 men med alle rimelige midler at hindre ulovlige arbejdsstandsninger, og hvis  

 ulovlige arbejdsstandsninger finder sted, at søge at få dem bragt til ophør.
 § 6.  Inden for det område, som overenskomsten  

 omfatter, kan der, så længe den er gældende, ikke iværksættes  

 arbejdsstandsning, medmindre der er hjemmel hertil i overenskomsten.
 § 7.  Enhver uenighed om forståelsen af den kollektive  

 overenskomst kan af hver af parterne søges bilagt ved mægling, eventuelt ved  

 voldgift efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til endelig afgørelse ved en voldgiftsret, der består af fire medlemmer,  

 hvoraf to vælges af finansministeriet og to af Erhvervssprogligt Forbund,  

 samt en opmand, der vælges af voldgiftsrettens medlemmer.
Såfremt der ikke  

 opnås enighed om valget af opmanden, anmodes arbejdsrettens formand om at  

 udpege denne.
 § 8.  Denne hovedaftale træder i kraft straks og er  

 gældende, indtil den opsiges med mindst 6 måneders varsel til en 1. oktober.
 Stk. 2.  Umiddelbart efter opsigelsen optages  

 forhandlinger om en ny hovedaftale.
 Stk. 3.  Er forhandlingerne om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil den ikraftværende kollektive overenskomst afløses af en ny, og  

 hovedaftalen bortfalder da ved den nye kollektive overenskomsts ikrafttræden.
 Parterne i denne hovedaftale bekræfter ved deres underskrift, at de har  

 fornøden bemyndigelse til hovedaftalens indgåelse.
København, den 30. maj 1986 Erhvervssprogligt Forbund Birgit Meise Finansministeriet P.
M.
V.
 E.B.
