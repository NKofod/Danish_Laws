Betænkning afgivet af Kirkeudvalget den 22. februar 2006 Betænkning over Forslag  

 til lov om ændring af lov om folkekirkens økonomi (Finansiering af nye præstestillinger, forenkling og bedre  

 styring af Fællesfonden m.v.) [af kirkeministeren (Bertel Haarder)] 1. Ændringsforslag Kirkeministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 16. november 2005 og var til 1.  

 behandling den 30. november 2005. Lovforslaget blev efter 1. behandling  

 henvist  

 til behandling i Kirkeudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og kirkeministeren sendte den 1. juli 2005 dette udkast til udvalget,  

 jf. alm. del  bilag 27 (folketingsåret 2004-05, 2. samling). Den 17.  

 november  

 2005 sendte kirkeministeren de indkomne høringssvar samt et notat herom til  

 udvalget.
Den 28. november 2005 sendte kirkeministeren et notat til udvalget  

 om  

 de økonomiske konsekvenser af lovforslaget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Landsforeningen af Menighedsråd og  

 Præsteforeningen.
Deputationer Endvidere har Landsforeningen af Menighedsråd og  

 Præsteforeningen mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 8 spørgsmål til kirkeministeren til  

 skriftlig besvarelse, som denne har besvaret.
Nogle af udvalgets spørgsmål og  

 kirkeministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af EL) indstiller lovforslaget til  

  

 vedtagelse  

  

 med de stillede ændringsforslag.
 Flertallet er enigt i ministerens beslutning om at lade  

 lovforslagets bestemmelser om lokal finansiering af  

 præstestillinger afvente  

 den debat, der i øjeblikket finder sted om folkekirkens struktur, og  

 stemmer  

 derfor for ministerens ændringsforslag.
 Et  

  

 mindretal  

  

 i  

 udvalget (EL) vil stemme hverken for eller imod lovforslaget ved 3.  

 behandling.  

 Mindretallet vil stemme hverken for eller imod de stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 kirkeministeren  

  

 ,  

 tiltrådt af et  

  

 flertal  

  

 i udvalget  

 (udvalget med undtagelse af EL):
Til titlen 1)  

  

 Undertitlen affattes således:
 »(Forenkling og bedre styring af Fællesfonden m.v.)«.
[Præcisering af lovforslagets undertitel.
Konsekvens af  

 ændringsforslag nr. 2] Til § 1 2)  


  

 Nr. 1  

  

 udgår.
[Udeladelse af regel om mulighed for lokal finansiering af  

 præstestillinger] Til § 2 3)  


  

 Stk. 5  

  

 udgår.
[Konsekvens af ændringsforslag nr. 2] Bemærkninger Til nr. 1 Med ændringsforslag nr. 2 udgår bestemmelsen om lokal  

 finansiering af præstestillinger.
På den baggrund ændres lovforslagets  

 undertitel.
Til nr. 2 Arbejdsgruppen om ændring af den kirkelige struktur har med offentliggørelse  

 af debatoplægget »Opgavefordeling: Sogn, provsti, stift« den 3. januar 2006  

 igangsat en debat om opgavefordelingen mellem sogn, provsti og stift.
Med  

 dette  

 debatoplæg lægges der op til en diskussion om, hvorvidt der skal ske  

 ændringer  

 i den nuværende fordeling af opgaver.
 Da forslaget om lokal finansiering af præstestillinger har en  

 sammenhæng med denne debat, bør denne ændring af lov om folkekirkens økonomi  

 ikke gennemføres på nuværende tidspunkt.
 På denne baggrund foreslås det, at lovforslagets § 1, nr. 1,  

 udgår af lovforslaget.
Til nr. 3 I lovforslagets ikrafttrædelsesbestemmelse er indsat en  

 revisionsbestemmelse således, at ordningen med lokal finansiering af  

 præstestillinger skal evalueres i folketingssamlingen 2012/2013.
 Forslaget om lokal finansiering af præstestillinger foreslås at  

 udgå af lovforslaget, jf. ændringsforslag nr. 2, og på den baggrund foreslås  

 det, at revisionsbestemmelsen også udgår.
Britta Schall Holberg (V)   

 Birthe Rønn Hornbech (V)  

  

  fmd.  

  

 Flemming Damgaard Larsen (V)   

 Lars Christian Lilleholt (V)   

 Søren Pind (V)   

 Jesper Langballe (DF)   

 Søren Krarup (DF)   

 Charlotte Dyremose (KF)   

 Per Ørum Jørgensen (KF)   

 Karen J.
Klint (S)  

  

  nfmd.  

  

 Hüseyin Arac (S)   

 Mogens Jensen (S)   

 Bjarne Laustsen (S)   

 Arne Toft (S)   

 Bente Dahl (RV)   

 Anne Baastrup (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 74 Bilagsnr.
Titel 1 Notat om økonomiske konsekvenser vedr. udkast til lov om  

 ændring af lov om folkekirkens økonomi, herunder høringsliste 2 Høringsnotat  

 og høringssvar, fra kirkeministeren 3 Datasammenskrivning  

 af nuværende lov om folkekirkens økonomi og kirkeministerens forslag til lov  

 om ændring af folkekirkens økonomi 4 Tidsplan for udvalgets behandling af lovforslaget 5 Henvendelse af 29/11-05 fra Præsteforeningen om anmodning  

 om foretræde 6 Henvendelse af 13/12-05 fra Landsforeningen af  

 Menighedsråd 7 Materiale modtaget i forbindelse med Landsforeningen af  

 Menighedsråds foretræde for udvalget 11/1-06 8 1. udkast til betænkning Oversigt over spørgsmål og svar vedrørende L 74 Spm.nr.
Titel 1 Spm. om kommentar til henvendelsen af 12/12-05 fra  

 Landsforeningen af Menighedsråd, til kirkeministeren, og ministerens svar  

 herpå 2 Spm. om kommentar til materiale modtaget i forbindelse  

 med Landsforeningen af Menighedsråds foretræde 11/1-06, til kirkeministeren,  

 og ministerens svar herpå 3 Spm. om, hvilke dispensationer der er givet i alt til  

 ansættelse af præster, der ikke opfylder de sædvanlige vilkår, til  

 kirkeministeren, og ministerens svar herpå 4 Spm., om præstestillinger finansieres ad anden vej uden  

 dispensation, til kirkeministeren, og ministerens svar herpå 5 Spm. om baggrunden for, at der blev indført  

 præstestillinger på overenskomstmæssige vilkår, til kirkeministeren, og  

 ministerens svar herpå 6 Spm. om, hvor mange præster der er ansat som  

 sognemedhjælpere, til kirkeministeren, og ministerens svar herpå 7 Spm. om evaluering af bestemmelsen i forslagets § 1, nr.  

 1, om lokal finansiering af præsteløn, til kirkeministeren, og ministerens  

 svar herpå 8 Spm. om deling af lovforslaget, så alene lovforslagets  

 økonomidel færdiggøres i indeværende samling, til kirkeministeren, og  

 ministerens  

 svar herpå.
Ministerens ændringsforslag vedlagt svaret.
9 Spørgsmålet er taget tilbage 10 Spørgsmålet er taget tilbage Bilag 2 Nogle af udvalgets spørgsmål til  

 kirkeministeren og dennes svar herpå Spørgsmål 3 og 8 samt kirkeministerens svar herpå er optrykt  

 efter ønske fra udvalget.
Spørgsmål 3 Ministeren bedes redegøre for, hvilke dispensationer der er  

 givet i alt til ansættelse af præster, der ikke opfylder de sædvanlige  

 vilkår,  

 herunder udarbejde en oversigt over hvilke stillinger, der er givet  

 dispensation til.
 Svar:
Kirkeministeriet har i 2005 givet tre dispensationer til  

 oprettelse af præstestillinger, der finansieres af lokale kirkelige midler  

 samt  

 en enkelt dispensation til forhøjelse af beskæftigelsesgraden i en  

 eksisterende  

 stilling finansieret af en provstiudvalgskasse.
Dispensationerne er givet i  

 medfør af § 43, stk. 7, i lov om menighedsråd for bestemmelserne i § 2, stk.  

 1,  

 § 20, stk. 1, nr. 2, § 20, stk. 2, og § 17 c, stk. 3 og 4, i lov om  

 folkekirkens økonomi.
Der er ikke på nuværende tidspunkt givet yderligere  

 dispensationer.
 Oversigt over stillinger, hvortil der er givet dispensation:
1.  

 	  

 Ved brev af den 31.  

 marts 2005 (dokumentnr. 231265) godkendte Kirkeministeriet provstiudvalget  

 for  

 Brande-Grene Provstis ansøgning om, at der for en 3-årig forsøgsperiode  

 oprettes et samarbejde mellem menighedsråd i Brande-Grene Provsti om  

 ansættelse  

 og aflønning af en halvtids overenskomstansat sognepræst til aflastning for  

 provsten med Kirkeministeriet som ansættelsesmyndighed, men fuldt ud  

 finansieret af lokale kirkelige ligningsmidler.
Dispensationen er omtalt i  

 lovforslagets almindelige bemærkninger afsnit 3.1.
 2.  

 	  

 Ved brev af 31. maj  

 2005 (dokumentnr. 242164) godkendte Kirkeministeriet Kolding Provstis  

 ansøgning  

 om forhøjelse af beskæftigelsesgraden for en præstestilling på  

 overenskomstvilkår fra 50 % til fuldtidsbeskæftigelse, således at udgiften  

 blev  

 finansieret af provstiudvalgskassen.
3.  

 	  

 Ved brev af den 8.  

 september 2005 (dokumentnr. 248141) godkendte Kirkeministeriet Hjallerup  

 Sogns  

 Menighedsråds ansøgning om ansættelse og aflønning af en halvtids  

 overenskomstansat  

 sognepræst for en 3-årig periode med Kirkeministeriet som  

 ansættelsesmyndighed,  

 men fuldt ud finansieret af lokale kirkelige ligningsmidler.
Dispensationen  

 er  

 omtalt i lovforslagets almindelige bemærkninger afsnit 3.1.
4.  

 	  

 Endelig har  

 Kirkeministeriet ved brev af 15. november 2005 (dokumentnr. 257255) godkendt  

 Hannerup Sogns Menighedsråds ansøgning om ansættelse og aflønning af en  

 halvtids overenskomstansat sognepræst for en 3-årig periode med  

 Kirkeministeriet som ansættelsesmyndighed, men fuldt ud finansieret af lokale  

 kirkelige ligningsmidler.
Denne stilling er suppleret med arbejdsfunktionerne  

 fra en anden halvtidsstilling, som finansieres af Haderslev Stiftsøvrigheds  

 præstebevilling på sædvanlig måde.
Spørgsmål 8 Kirkeministeriet har igangsat en debat rundt om i landet omkring  

 folkekirkens struktur, derfor er der meget, der taler for, at dele af  

 lovforslag L 74 udsættes og drøftes sammen med de konsekvenser, der enten  

 kommer som en følge af kommunalreformen eller som en følge af den  

 igangværende  

 debat om bl.a. provstier og stiftsråd.
Med henvisning til denne debat, bedes  

 ministeren oplyse, om han vil være indstillet på at dele lovforslaget,  

 således  

 at alene de dele, der vedrører Fællesfonden/selve økonomidelen færdiggøres i  

 denne samling? Svar:
Det er rigtigt, at arbejdsgruppen om ændring af den kirkelige  

 struktur har igangsat en debat om opgavefordeling mellem sogn, provsti og  

 stift.
Jeg er også enig i, at der er dele af lovforslaget, som kan have en  

 sådan sammenhæng med denne debat, at der kan være gode grunde til, at disse  

 dele ikke gennemføres på nuværende tidspunkt.
 Jeg deler derfor opfattelsen af, at der kan være grund til at  

 udsætte forslaget om lokal finansiering af præstestillinger.
Hertil kommer, at lov om domstolsbehandling af gejstlige  

 læresager i dag alene regulerer spørgsmålet om læresager mod  

 tjenestemandsansatte præster.
Overenskomstansatte præster har derfor ikke  

 mulighed for at få en eventuel uenighed om lærespørgsmål prøvet ved  

 præsteretten.
Som jeg tilkendegav ved samrådet om præsteretten den 15. juni  

 2005, mener jeg, at præsteretten bør behandle læresager mod alle præster.
Det  

 er derfor min hensigt i næste folketingssamling at fremsætte et lovforslag,  

 der  

 betyder, at også læresager mod en overenskomstansat præst kan prøves ved  

 præsteretten.  

 Dette taler også for en udsættelse.
Jeg skal derfor anmode udvalget om på mine vegne at fremsætte  

 vedlagte ændringsforslag i forbindelse med 2. behandlingen af Forslag til lov  

 om ændring af lov om folkekirkens økonomi (Finansiering af nye  

 præstestillinger, forenkling og bedre styring af fællesfonden m.v.) Afslutningsvis vil jeg nævne, at jeg agter at vende tilbage med  

 et forslag om lokal finansiering af præstestillinger til efteråret.
