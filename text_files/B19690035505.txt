 I justitsministeriets bekendtgørelse nr. 94 af 22. marts 1933, instruks  

 for det ved lov nr. 119 af 20. april 1926 anordnede tilsyn med de af  

 eksekutorer behandlede dødsboer, foretages følgende ændringer:
 1. § 2, stk. 3, affattes således:
»Stk. 3.  Skifteretten, i København præsidenten for  

 byretten, autoriserer skifteprotokol og kassebog.
Efter anmodning fra  

 eksekutor kan der meddeles fritagelse for at føre en særlig kassebog, således  

 at boets regnskab i stedet tillades ført på en særlig konto i eksekutors  

 bogholderi på de i § 2a angivne vilkår.« 2. Efter § 2 indsættes:
»§ 2a.
Fører eksekutor boets regnskab på en særlig konto i sit  

 bogholderi, skal der oprettes et særligt kontokort for boet.
På kontokortet  

 skal boets kasseregnskab føres fortløbende, således at kortet udviser alle  

 bevægelser i eksekutors beholdning af boets midler, herunder eksekutors  

 indsættelser og uddrag af boets kontrabøger.
 Stk. 2.  Posteringerne på kontokortet skal henvise til  

 kassebilagenes numre, der skal være fortløbende.
Stk. 3.  Ved boets afslutning skal kontokortet bringes  

 til at saldere og underskrives af eksekutor.
Det underskrevne kontokort skal  

 i en af eksekutor bekræftet genpart fremlægges som bilag til  

 skifteprotokollen.
 Stk. 4.  Bliver et kontokort udskrevet, skal de følgende  

 kontokort nummereres fortløbende.
Stk. 5.  Er eksekutors bogholderi ikke indrettet efter  

 et kontokortsystem, kan boets konto i stedet på tilsvarende måde føres på et  

 særligt blad i eksekutors regnskabsbøger.« 3. I § 5, 2. stk., indsættes som nyt 3. punktum:
»Føres boets regnskab på en særlig konto i eksekutors bogholderi,  

 skal eksekutor desuden medbringe kontokortet eller regnskabsbogen, hvor boets  

 konto er ført, eller en af eksekutor bekræftet genpart af kontokortet eller  

 kontobladet.« 4. § 6, 2. stk., affattes således:
Stk. 2.  Den tilsynsførende myndighed er berettiget til  

 når som helst at forlange sig forelagt boets skifteprotokol og boets kassebog  

 eller, såfremt boets regnskab føres på en særlig konto i eksekutors  

 bogholderi, boets kontokort eller regnskabsbogen, hvor boets konto er ført,  

 eller en af eksekutor bekræftet genpart af kontokortet eller kontobladet.
Den  

 er endvidere berettiget til at forlange sig forlange sig forelagt de beviser,  

 der er udstedt for anbringelsen af boets kontante midler (bank- eller  

 sparekassebøger, kontokuranter m. v.) samt boets værdipapirer og indtægts- og  

 udgiftsbilag.' Justitsministeriet, den 25. juni 1969.
 Knud thestrup.
 /Ringgård.
