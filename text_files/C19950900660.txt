Indenrigsministeriet Ø.kt.j.nr. 1992/1520-5 Den 20. marts 1995 I:/nmj/bgvejl1 Vejledning om den endelige opgørelse af den kommunale og amtskommunale budgetgaranti for 1993-94.
 1. Lovgrundlaget.
Ved lov nr. 467 af 30. juni 1993 om ændring af lov om kommunal udligning  

 og generelle tilskud til kommuner og amtskommuner, blev der som ny § 29 c  

 indsat en bestemmelse om, at indenrigsministeren fastsætter regler om  

 beregningsgrundlaget for opgørelsen af de kommunale mer- eller mindreudgifter  

 efter bestemmelserne om budgetgaranti.
I den nuværende lov om kommunal  

 udligning og generelle tilskud til kommuner og amtskommuner, lov nr. 423 af  

 1. juni 1994, indgår den tilsvarende bestemmelse som § 32.
 I medfør af denne bestemmelse har Indenrigsministeriet udsendt  

 bekendtgørelse nr. 97 af 9. februar 1995 om opgørelse af den kommunale og  

 amtskommunale budgetgaranti.
 Reglerne i bekendtgørelsen træder i kraft den 18. februar 1995 med  

 virkning fra og med tilskudsåret 1994.
De generelle regler for opgørelsen af budgetgarantien, som knytter sig til  

 lovgivningen, fremgår af bekendtgørelsen.
De mere detaljerede regler, som  

 knytter sig til den kommunale kontoplan, fremgår af vejledningen.
 Nærværende vejledning vedrører opgørelsen af budgetgarantien for 1993-94.
 2. Opgørelse af budgetgarantien.
 Det fremgår af lovens § 10, stk. 2, nr. 5, at budgetgarantien udgør summen  

 af de kommunale mer- eller mindreudgifter som følge af udviklingen i  

 kommunernes reale udgifter til kontanthjælp, orlovsydelse til  

 kontanthjælpsmodtagere, ungdomsydelse, kommunal aktivering, jobtræning,  

 førtidspension og erhvervsgrunduddannelse i tilskudsåret.
 Det fremgår af bekendtgørelsens § 3, at budgetgarantien omfatter  

 kommunernes nettoudgifter på de berørte områder.
 Budgetgarantien opgøres som ændringen i de kommunale nettoudgifter på de  

 berørte områder i tilskudsåret, korrigeret for den del af ændringen i  

 udgifterne, der kan henføres til pris- og lønudviklingen.
 Ved beregning af den endelige budgetgaranti for året 1993-94 opgøres  

 kommunernes nettoudgifter på de berørte områder for henholdsvis 1993 og 1994.
 Nettoudgifterne for 1993 pris- og lønreguleres til 1994 niveau med den af  

 Indenrigsministeriet opgjorte kommunale pris- og lønstigning for 1993-94.  

 Budgetgarantien for 1994 udgør differencen mellem nettoudgifterne i 1994 og  

 de pris- og lønregulerede nettoudgifter for 1993.
 3. Tidsfrister.
 Den endelige budgetgaranti for 1993-94 opgøres i juni 1995.
 4. Grundlag for opgørelsen.
Udgifterne opgøres ud fra de af Danmarks Statistik opgjorte kommunale  

 regnskaber.
Refusion af ungdomsydelse for 1993 opgøres dog på grundlag af  

 kommunernes endelige restafregning af refusion vedrørende 1993.
 På enkelte områder kan udgifterne opgjort ud fra de kommunale regnskaber  

 korrigeres, hvis der måtte vise sig store afvigelser mellem regnskabstallene  

 og senere opgjorte oplysninger, f.eks. i forbindelse med den endelige  

 opgørelse af jobtræningsstøtten for 1994.
 5. Opgørelse af nettoudgifterne.
 I dette afsnit gives en detaljeret beskrivelse af, hvilke kommunale  

 nettoudgifter, der indgår i opgørelsen af den kommunale budgetgaranti.  

 Beskrivelsen angiver, hvilke konti i den kommunale kontoplan, der skal  

 medtages i opgørelsen.
 5.1. Nettoudgifterne i 1993.
 De udgifter for 1993, der indgår i beregningen af budgetgarantien for  

 1993-94, udgør summen af de udgifter, der er beskrevet nedenfor i afsnit  

 5.1.1-5.
 5.1.1. Kontanthjælp 1993.
 Budgetgarantien omfatter 50 procent af nettoudgifterne på:
5.01 Kontanthjælp 1 Drift 01 Lønvederlag, arbejdsmaskiner m.v. (§ 43, stk. 8, 9 og 10) 02 Revalideringsydelser m.v. (§ 43, stk. 2, 6 og 7) 13 Hjælp til underhold m.v. indtil 9 måneder (§ 37, stk. 2, 1. pkt.) 18 Hjælp til underhold m.v. efter 9 måneder (§ 37, stk. 2, 5. pkt.) 20 Hjælp til unge (§ 37, stk. 2, 2. pkt.) fratrukket 91 Tilbagebetaling (§§ 25 og 26) 93 Tilbagebetaling (§ 43, stk. 9 og 10) 95 Tilbagebetaling af terminsydelser Budgetgarantien omfatter 25 procent af nettoudgifterne på:
5.04 Kontanthjælp vedrørende flygtninge 1 Drift 07 Hjælp til flygtninge efter § 37 med 75 pct. refusion 08 Hjælp til flygtninge efter § 43 med 75 pct. refusion fratrukket 92 Tilbagebetaling vedrørende beløb med 75 pct. refusion 5.1.2. Ungdomsydelse og aktivering af kontanthjælpsmodtagere  

 1993.
 Budgetgarantien omfatter nettoudgifterne på:
5.01 Kontanthjælp 1 Drift 05 Udligningsbeløb (§ 49b) 19 Ungdomsydelse m.v. til unge under 25 år (§ 49 a-f) fratrukket statens refusion af udgifterne, opgjort på grundlag af  

 kommunerne endelige restafregning af refusion vedrørende 1993. På  

 Socialministeriets refusionsskema omfatter det følgende punkter:
 1. 5.01.05. Udligningsbeløb i forbindelse med  

 ungdomsydelse (§ 49 b).
 2. 5.01.19. Ungdomsydelse (§§ 49 a og 49 c) og  

 ungdomspraktikordning (§ 49 f, stk. 2).
 3. 5.01.19. Driftsudgifter indenfor 20 pct. af de  

 samlede udgifter til løn og løntilskud (§ 133, stk. 2, 2. pkt.).
 4. 5.01.19. Statstilskud til uddannelse (§ 49 d).
 Nettodriftsudgifterne på:
 5.98, dr. 1 og 2, Beskæftigelsesordninger, bortset fra nettoudgifterne på  

 gr. 17 Amtskommunale kurser for arbejdsløse.
 5.1.3 Arbejdstilbudsordningen 1993.
 Budgetgarantien omfatter nettoudgifterne på:
5.96 Arbejdstilbudsordningen 1 Drift 01 Løn til arbejdstilbudspersoner fratrukket 2 Refusion 01 Genoptræningsstøtte 02 Statsligt kvotetilskud (§ 4, stk. 3).
20 Tilskud fra EF Desuden fratrækkes amtskommunernes betaling for 1993, som foretages via  

 overførsel fra den amtskommunale til den primærkommunale bloktilskudspulje.
 Ud over dette korrigeres for visse udgifter og indtægter vedrørende 1993,  

 konteret i 1994 regnskaberne:
 Nettoudgifterne på:
5.95 Jobtræning 1 Drift 04 Løn til arbejdstilbudspersoner i 1993 fratrukket 2 Refusion 02 Efterreguleringer vedrørende tidligere ordning.
 5.1.4 Førtidspension 1993.
 Budgetgarantien omfatter nettodriftsudgifterne på:
 5.68, dr. 1 og 2, Førtidspension med 50 pct. refusion.
 5.1.5. Erhvervsgrunduddannelse 1993.
 Budgetgarantien omfatter de kommunale nettodriftsudgifter på:
 3.45, dr. 1, Erhvervsgrunduddannelser.
 5.2. Nettoudgifterne i 1994.
 De udgifter for 1994, der indgår i beregningen af budgetgarantien for  

 1993-94, udgør summen af de udgifter, der er beskrevet nedenfor i afsnit  

 5.2.1-5.
 5.2.1. Kontanthjælp 1994.
 Budgetgarantien omfatter 50 procent af nettoudgifterne på:
5.01 Kontanthjælp 1 Drift 01 Lønvederlag, arbejdsmaskiner m.v. (§ 43, stk. 8, 9 og 10) 02 Revalideringsydelser m.v. (§ 43, stk. 2, 6 og 7) 13 Kontanthjælp til underhold, forsørgere (§ 37, stk. 2, 1. pkt.) 16 Særlig støtte (§ 37a) 18 Kontanthjælp til underhold, ikke-forsørgere (§ 37, stk. 2, 2. pkt.) 20 Hjælp til unge (§ 37, stk. 3, 1. pkt.) fratrukket 91 Tilbagebetaling (§§ 25 og 26) 93 Tilbagebetaling (§ 43, stk. 9 og 10) 95 Tilbagebetaling af terminsydelser Budgetgarantien omfatter 25 procent af nettoudgifterne på:
5.04 Kontanthjælp vedrørende flygtninge 1 Drift 07 Hjælp til flygtninge efter § 37 og § 37a med 75 pct. refusion 08 Hjælp til flygtninge efter § 43 med 75 pct. refusion fratrukket 92 Tilbagebetaling vedrørende beløb med 75 pct. refusion 5.2.2. Ungdomsydelse og aktivering af kontanthjælpsmodtagere  

 1994.
 Budgetgarantien omfatter 25 procent af nettoudgifterne på:
5.04 Kontanthjælp vedrørende flygtninge 1 Drift 11 Aktivering af flygtninge efter 18 måneder med 75 pct. refusion 12 Aktiveringsgodtgørelse til flygtninge efter § 20 i lov om kommunal  

 aktivering Nettodriftsudgifterne på:
5.05, dr. 1 og 2, Aktiverede kontanthjælpsmodtagere, bortset fra 50 pct.  

 af nettoudgifterne på gr. 06 Igangsætningsydelse.
 Nettodriftsudgifterne på:
 5.98, dr. 1 og 2, Beskæftigelsesordninger, bortset fra nettoudgifterne på  

 gr. 17 Amtskommunale tilskud til kurser for arbejdsløse.
 5.2.3 Jobtræning 1994.
 Kommuner:
 Budgetgarantien omfatter nettoudgifterne på:
5.95 Jobtræningsordningen 1 Drift 01 Løn til personer i jobtræning 02 Projektydelse til personer i særligt tilrettelagte jobtræningsforløb 05 Selvfundet jobtræning fratrukket 92 Betaling vedrørende særligt tilrettelagte jobtræningsforløb i private  

 husstande m.v.
2 Refusion 01 Jobtræningsstøtte 04 Jobtræningsstøtte vedrørende selvfundet jobtræning 05 Tilskud fra EF Amtskommuner:
Budgetgarantien for amtskommunerne udgør de amtskommunale mer- eller  

 mindreudgifter som følge af udviklingen i amtskommunernes reale udgifter til  

 jobtræning i forhold til udgiftsniveauet i 1993. Udgiftsniveauet for 1993 er  

 for amtskommunerne (inkl.
Københavns og Frederiksberg Kommuner) opgjort til  

 304 mio. kr. i 1993 pris- og lønniveau.
 Amtskommunernes udgifter for 1994 opgøres som nettoudgifterne på:
5.95 Jobtræningsordningen 1 Drift 01 Løn til personer i jobtræning 02 Projektydelse til personer i særligt tilrettelagte jobtræningsforløb 05 Selvfundet jobtræning fratrukket 92 Betaling vedrørende særligt tilrettelagte jobtræningsforløb i private  

 husstande m.v.
2 Refusion 01 Jobtræningsstøtte 04 Jobtræningsstøtte vedrørende selvfundet jobtræning 05 Tilskud fra EF Specielt om indregning af Københavns og Frederiksberg Kommuners  

 udgifter.
Københavns og Frederiksberg Kommuners udgifter til jobtræning opdeles i en  

 primærkommunal og en amtskommunal del, som indregnes i henholdsvis de  

 primærkommunale og amtskommunale udgifter, jf. ovenfor.
Opdelingen beregnes  

 ud fra forholdet mellem antallet af jobtræningspladser tildelt hver af  

 kommunerne i henholdsvis primærkommunal og amtskommunal kvote.
 5.2.4 Førtidspension 1994.
 Budgetgarantien omfatter nettodriftsudgifterne på:
5.68, dr. 1 og 2, Førtidspension med 50 pct. refusion 5.2.5. Erhvervsgrunduddannelse 1994.
 Budgetgarantien omfatter nettodriftsudgifterne på:
 3.45, dr. 1, Erhvervsgrunduddannelser.
