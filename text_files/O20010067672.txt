 Resumé  


  

 Den 27. februar 2001 inspicerede inspektionschefen og medarbejdere fra  

 inspektionsafdelingen Psykiatrisk Afdeling på Frederiksberg Hospital.
Det blev i den endelige rapport om inspektionen udtalt at det var  

 en mangel at sengepladserne på afdelingen delvis består af to- og  

 tresengsstuer, og at stuerne ikke havde eget toilet og bad.
Det blev  

 endvidere  

 udtalt at det var meget utilfredsstillende at afdelingens patienter i  

 forbindelse  

 med overbelægning var henvist til at ligge på gangen og i et  

 ergoterapilokale.  

 Dette gjaldt særligt for en sengeplads foran et ergoterapilokale.
 Herudover blev der bl.a. udtalt kritik af rengøringsstandarden på  

 flere afsnit, den forfatning som patienternes udendørs opholdsareal fremstod  

 i,  

 at der ikke altid var adgang til at afvikle besøg på rimelige vilkår og under  

 private former samt af udluftningsmuligheder og regulering af varmesystemet  

 på  

 en af hospitalets afdelinger.
 En gennemgang af tilførsler til tvangsprotokollen i 2000 gav på  

 nogle punkter anledning til kritik og i andre tilfælde til anmodning om  

 udtalelser. (J.nr. 2001-0050-424).
Inspektion af Psykiatrisk Afdeling på Frederiksberg Hospital Den 19.  

 december 2001 afgav inspektionschefen på ombudsmandens vegne følgende rapport  

 til Psykiatrisk Afdeling Frederiksberg Hospital og Hovedstadens  

 Sygehusfællesskab:
  

  

 1. Indledning Den 1. januar  

 1997 trådte lov nr. 473 af 12. juni 1996 om Folketingets Ombudsmand i kraft.  

 Ifølge lovens § 7, stk. 1, omfatter ombudsmandens kompetence alle dele af den  

 offentlige forvaltning; den tidligere eksisterende begrænsning i  

 ombudsmandens  

 kompetence over for (amts)kommunerne er således ophævet.
Efter § 18 i loven kan  

 ombudsmanden undersøge enhver institution eller virksomhed samt ethvert  

 tjenestested der hører under ombudsmandens virksomhed.
I de almindelige  

 bemærkninger til lovforslaget om ombudsmandsloven er det forudsat at der vil  

 ske en vis forøgelse af inspektionsvirksomheden i forhold til det  

 kommunale  

 område, især af psykiatriske hospitaler og andre institutioner for mentalt  

 handicappede.
 Som et led i denne  

 inspektionsvirksomhed foretog jeg og tre af embedets øvrige medarbejdere den  

 27. februar 2001 inspektion af Psykiatrisk Afdeling på Frederiksberg  

 Hospital.  

 Folketingets Ombudsmand har tidligere, i 1975, inspiceret afdelingen  

 (Folketingets Ombudsmands beretning for året 1974, s. 364ff*).
 Til stede under inspektionen  

 i 2001 var blandt andre hospitalsdirektør Stig Hvidtfeldt, ledende overlæge  

 Kim  

 Solstad og ledende oversygeplejerske Ulla Branner Jespersen.
 Inspektionen indbefattede en  

 indledende samtale med ledelse og medarbejderrepræsentanter fra det lokale  

 samarbejdsudvalg, samtaler med patienter der havde anmodet herom, rundvisning  

 på afdelingen og en opsamlende samtale med ledelsen.
 I forbindelse med inspektionen  

 anmodede jeg om kopi af afdelingens tilførsler i tvangsprotokollen i henhold  

 til §§ 26-32 i bekendtgørelse nr. 879 af 10. december 1998 om  

 tvangsbehandling,  

 fiksering, tvangsprotokoller mv. på psykiatriske afdelinger vedrørende  

 tvangsindlæggelse, tvangstilbageholdelse, tvangsbehandling, tvangsfiksering,  

 anvendelse af fysisk magt og beskyttelsesfiksering foretaget i 2000. Såfremt  

 antallet af tilførsler (skemaer) oversteg 20 inden for hver kategori, bad jeg  

 alene om at modtage kopi af de 20 seneste tilførsler (skemaer). Tilførslerne  

 gennemgås under pkt. 6. Materialet blev udleveret i forbindelse med  

 inspektionen.
Jeg bad desuden om at få  

 udleveret behandlingsplaner for de to senest udskrevne patienter til senere  

 gennemsyn.
Også dette materiale blev  i anonymiseret form   

 udleveret i  

 forbindelse med inspektionen.
I tilslutning til  

 inspektionen udarbejdede jeg ·  

  

 	  

 et referat af det indledende møde, ·  

  

 	  

 et notat om iagttagelser under rundgang på  

 centeret og ·  

  

 	  

 et referat af den afsluttende samtale med  

 ledelsen.
Med brev af 15. marts 2001  

 blev dette materiale forelagt Psykiatrisk Afdeling på Frederiksberg Hospital  

 og  

 Hovedstadens Sygehusfællesskab som blev bedt om at fremkomme med eventuelle  

 bemærkninger/rettelser inden en måned.
Jeg modtog herefter brev af 17. april  

 2001 fra Hovedstadens Sygehusfællesskab og brev af 5. juli 2001 fra  

 Psykiatrisk  

 Afdeling med bemærkninger.
Bemærkningerne blev indarbejdet i en foreløbig  

 rapport som blev sendt til Psykiatrisk Afdeling på Frederiksberg Hospital og  

 Hovedstadens Sygehusfællesskab.
Med breve af 7. og 13. november 2001 modtog  

 jeg  

 bemærkninger til den foreløbige rapport fra Psykiatrisk Afdeling på  

 Frederiksberg Hospital og Hovedstadens Sygehusfællesskab.
I denne endelige  

 rapport er også disse bemærkninger indarbejdet.
2. Afdelingens organisation Psykiatrisk  

 Afdeling på Frederiksberg Hospital er en del af Frederiksberg Hospital under  

 Hovedstadens Sygehusfællesskab.
Afdelingen udgøres af rehabiliteringsafsnit D1  

 (20 senge), lukket afsnit D2 (20 senge), åbent almenpsykiatrisk afsnit D3 (26  

 senge), almenpsykiatrisk dagafsnit D4 (24 pladser), gerontopsykiatrisk  

 dagafsnit D5 (10 pladser), lukket gerontopsykiatrisk afsnit D6 (15 senge) og  

 åbent gerontopsykiatrisk afsnit D7 (15 senge) samt psykiatrisk skadestue.  

 Desuden rummer afdelingen administrationsbygninger, en lille gymnastiksal,  

 lokaler til ETC-behandling, træningskøkken, lokaler til fælles  

 ergoterapiaktiviteter og en forskningsklinik samt Distriktspsykiatrisk Center  

 Øst, ambulatorium, Distriktspsykiatrisk Center Øst, afsnit Borgen,  

 Distriktspsykiatrisk Center Vest, ambulatorium, og Distriktspsykiatrisk  

 Center  

 Vest, afsnit Nyelandshus.
Afdelingen har i alt 96 sengepladser.
 3. Bygningsmæssige forhold mv.
3.1. Generelt Psykiatrisk  

 Afdeling på Frederiksberg Hospital er beliggende på hospitalsområdet.
En af  

 de  

 distriktspsykiatriske afdelinger ligger uden for hospitalsområdet.
Den ældste  

 del af bygningsmassen er opført kort tid efter forrige århundredeskifte.
Bygningerne  

 rummer generelt gode muligheder.
Deres nuværende stand og indretning er dog  

 ikke optimal, jf. mine bemærkninger til de enkelte afsnit nedenfor.
En patient  

 oplyste under samtalen at der var meget træk fra vinduerne, hvilket jeg i  

 øvrigt også bemærkede under rundgangen.
Ledelsen bekræftede at der på  

 afdeling  

 D3 og gerontopsykiatrisk afsnit er megen træk fra vinduerne.
Ledelsen oplyste  

 videre at man i den anledning havde tilkaldt teknisk tjeneste, men at der  

 ikke  

 var fundet en løsning.
 Jeg beder om at modtage oplysning om afdelingens fortsatte  

 undersøgelser/overvejelser med henblik på at finde en løsning på problemet  

 med  

 træk fra vinduerne.
Hovedstadens  

 Sygehusfællesskab (H:S) har planer om etablering af tre nye lukkede afsnit  

 med  

 12 enestuer i hver.
Optageområdet skal forblive uændret.
Planerne omfatter  

 nybyggeri  

 som bl.a. vil medføre sengeudtynding i de eksisterende bygninger og en  

 flytning  

 af den psykiatriske skadestue til gerontoafsnittenes nuværende placering.  

 Flytningen af skadestuen er begrundet i at dens nuværende lave beliggenhed  

 gør  

 den meget mørk.
 Byggeplanerne er i brev af  

 12. marts 2001 fra Psykiatrisk Afdeling beskrevet således:
 H:S har givet foreløbigt  

 tilsagn til, at der opføres nybyggeri på hospitalets areal ifølge vedlagte  

 skitse over byggegrunden, der ligger i umiddelbar tilslutning til bygning 28  

 med gerontopsykiatrisk afsnit D6 og D7. Byggeriet skal indeholde 3 lukkede  

 afsnit med 12 enestuer med bad og toilet til hver stue og nogle aktivitetsrum  

 nærmere beskrevet i udbudsbeskrivelse for projekterne.
 6 forslag til totalentreprise  

 er afleveret fra 6 forskellige firmaer 01.03.01, hvorefter bedømmelsen  

 foregår.
 Bedømmelsen ventes klar og  

 endelig beslutning om igangsættelse af byggeriet ultimo april 2001 ved H:S  

 bestyrelsesmøde.
 Forudsat godkendelse i  

 henhold til ovenstående punkt 3 forventes byggeriet igangsat 01.09.01 og  

 færdiggjort i juli 2002.
 I løbet af de næste 2 måneder  

 fra juli 2002 forventes afsnit D6 flyttet til nybyggeriet og afsnit D2  

 forventes opdelt og fordelt på de 2 resterende lukkede afsnit i nybyggeriet.  

 Frem til foråret 2003 ombygges og renoveres stueetagen i bygning 28 (det  

 tidligere afsnit D6), hvorefter psykiatrisk skadestue flyttes ind i de nye  

 lokaler.
Fra efteråret 2002 til  

 sommeren 2003 istandgøres bygning 26 efter udflytning af afsnit D2 og  

 opdeling  

 af afsnit D3 til 2 åbne afsnit.
Fra sommeren 2003 ventes bygning 26 færdig  

 med  

 2 åbne afsnit fordelt på hver sin etage og med ca. 15. senge, heraf 13 på  

 enestuer og 1 2-sengsstue på hvert af de 2 afsnit.
I samme periode forventes  

 afsnit D7 at blive udtyndet, så den rummer ca. 10 senge fordelt med 6  

 enestuer  

 og 2 2-sengsstuer.
En opdeling af afsnit D1 til  

 2 afsnit på hver sin etage er blevet løseligt gennemgået.
En sådan opdeling  

 vil  

 indebære nedlæggelse af i hvert fald 1 sengestue og dermed behov for  

 etablering  

 af yderligere en 2-sengsstue, hvis behovet for sengestuer er uændret.
Ovenfor beskrevne byggeri er  

 ændret i forhold til nogle tidligere planer, hvor afdelingen skulle overtage  

 ansvar for yderligere et optageområde svarende til en udvidelse på næsten 50%  

 i  

 forhold til nuværende opgave.
Dette er imidlertid blevet ændret og  

 Rigshospitalets psykiatriske afdeling skal bevare det optageområde, der  

 ellers  

 skulle være overgået til Frederiksberg Hospitals psykiatriske afdelings  

 optageområde.
Hvis der opstår vanskeligheder for Rigshospitalets psykiatriske  

 afdeling med at klare opgaven, kan der komme ændringer i ovenstående i  

 retning  

 af bevarelse af flere flersengsstuer.
På den anden side skal der forventeligt  

 etableres opsøgende psykoseteams i H:S.
Dette forventes med en  

 vis usikkerhed  

 at kunne mindske behovet for døgnindlæggelser, hvorfor det vil påvirke den  

 ovennævnte plan i modsat retning med mulighed for yderligere sengeudtynding  

 og  

 etablering af flere enestuer og bedre aktivitetsrum.
 Af temareferat fra H:S  

 bestyrelsesmøde den 25. april 2001 fremgår at bestyrelsen godkendte en  

 indstilling om anlægsbevilling til etablering af 36 enestuer på Psykiatrisk  

 Afdeling på Frederiksberg Hospital.
Jeg går ud fra at dette indebærer at  

 projektet er godkendt i den form som afdelingen har beskrevet i sit brev af  

 12.  

 marts 2001.
3.2. Rundgang 3.2.1. Psykiatrisk  

 skadestue Den  

 psykiatriske skadestue ligger på Vej 5 i kælderen under afsnit D2. Der er  

 indgang via en glasdør som leder ind i et mindre rum til ventende patienter.  

 Venterummet har stengulv og billeder på væggen og er indrettet med stole.
Yderdøren er aflåst for  

 udefrakommende (men kan åbnes indefra uden nøgle så patienten selv kan  

 forlade  

 skadestuen), og videoovervåget.
Personalet tilkaldes ved hjælp af en klokke.  

 Der er altid to ansatte på vagt ad gangen, heriblandt mindst én  

 sygeplejerske.  

 Skadestuen har døgnåbent.
Personalet har ophold i en vagtstue som ligger på  

 den  

 gang som udgør skadestuen.
Gangen er lavloftet med billeder på væggene,  

 opslagstavler og loftsbelysning.
Skadestuen har tre sengestuer  

 som er indrettet med to hospitalsstålsenge, to sengeborde med hjul, en vask  

 med  

 spejl, en grøn plante, et aflåst skab, tre stole, billeder på væggen og et  

 vindue med gardiner.
Vinduet er her som i skadestuens øvrige rum forsænket i  

 lyskasse.
Der er vinyl-/linoleumsgulv.
 Herudover rummer skadestuen  

 bl.a. et samtalerum.
 Den psykiatriske skadestue  

 fremstår noget mørk og ugæstfri på grund af beliggenheden i kælderen.
Jeg har noteret mig planerne om at flytte den psykiatriske skadestue,  

 jf. ovenfor.
Dette giver mig ikke anledning til bemærkninger.
3.2.2.  

 Rehabiliteringsafsnit D1 Rehabiliteringsafsnit  

 D1 ligger på Vej 8 i en ældre murstensbygning.
Afsnittet har plads til 20  

 patienter.
Der er 20 enestuer.
Det er et åbent afsnit til patienter med behov  

 for rehabilitering.
Afsnittet består af  

 gangarealer med tilstødende patientstuer mv. og fordeler sig over to etager.  

 Visse steder hvor gangen er særlig bred, fungerer den som fællesområde med  

 borde og stole mv.
Gangen er udsmykket af Poul Gernes med forskellige farver  

 og  

 mønstre.
På underetagen er udsmykningen delvis malet over mens den i  

 overetagen  

 fremstår i sin oprindelige form med ordsprog over dørene mv.
Stue 5 blev besigtiget.
Det  

 er en enestue der er udstyret med en hospitalsstålseng, et sengebord, et bord  

 med en stol og et skab.
Væggene trænger til maling.
Der var meget varmt i  

 stuen  

 på tidspunktet for inspektionen.
Personalet viste hvorledes lokalet er varmet  

 op.
Varmerørene løber inde bag væggen og reguleres via en ventil som er  

 placeret i et lille skab i væggen.
Skabet er aflåst og kan kun åbnes af  

 personalet.
Det samme system findes på flere af stuerne på afsnittet.
Også  

 vinduet er aflåst og kan kun åbnes af personalet.
Stue 11 blev besigtiget.
Det  

 er en enestue der er udstyret med en hospitalsstålseng, et sengebord, et bord  

 med en stol og et skab.
Der er gammelt spindelvæv i loftet, og væggene  

 trænger  

 til maling.
 Afsnittet blev omdannet til  

 et åbent afsnit den 1. maj 2000. Aflåsningen af vinduerne stammer fra den tid  

 da afsnittet fungerede som lukket afsnit.
 Som det fremgår ovenfor, er  

 en opdeling af afsnit D1 til to afsnit på hver etage blevet løseligt  

 gennemgået  

 i forbindelse med de aktuelle byggeplaner.
 Jeg beder Psykiatrisk Afdeling oplyse om eventuelle planer for  

 genopfriskning (maling) af stuerne, eventuelt i forbindelse med den omtalte  

 gennemgang/overvejelse, herunder med angivelse af tidshorisont.
Jeg bemærker endvidere at det ikke er tilfredsstillende at såvel  

 udluftning som regulering af varmesystemet kun kan ske ved personalets  

 mellemkomst.  

 Særligt forekommer det ubegrundet at vinduerne fortsat er aflåst selv om der  

 nu  

 er tale om et åbent afsnit.
Jeg beder Psykiatrisk Afdeling oplyse om  

 eventuelle  

 planer for forbedringer af disse forhold således at patienterne selv kan åbne  

 vinduerne og regulere varmen.
Rengøringsstandarden på afsnittet kunne godt være bedre.
Jeg går ud fra  

 at afdelingen fremover vil være opmærksom på dette og herunder også sørge for  

 at fjerne spindelvæv og lignende.
3.2.3. Lukket  

 afsnit D2 Lukket afsnit  

 D2 ligger på Vej 5 i en ældre murstensbygning oven over den psykiatriske  

 skadestue.
Afsnittet behandler 18-65-årige patienter som har brug for at være  

 indlagt på lukket afsnit.
Afsnittet har plads til 20 patienter.
Der er 10  

 enestuer, 2 tosengsstuer og 2 tresengsstuer.
D2 forventes som nævnt  

 ovenfor at blive opdelt og overflyttet til den bygning som ventes opført.
I  

 den  

 forbindelse vil D2 komme til (udelukkende) at bestå af enestuer med eget  

 toilet  

 og bad.
Tilsynet i henhold til grundlovens § 71 har i forbindelse med tilsynets  

 inspektioner af psykiatriske hospitaler gentagne gange udtalt kritik af  

 psykiatriske afsnit som har stuer med to eller flere senge.
Tilsynet har  

 tilsvarende udtalt kritik af stuer uden eget toilet og bad.
På linie hermed  

 må  

 jeg finde at det er en mangel at sengepladserne delvis består af to- og  

 tresengsstuer, og at stuerne ikke har eget toilet og bad.
Jeg forstår at den planlagte opdeling og overflytning af afsnittet til  

 en ny bygning vil afhjælpe dette problem.
Indtil de nævnte byggeplaner er  

 realiseret, går jeg ud fra at afdelingen er meget opmærksom på hvorledes  

 patienter sammensættes på to- og tresengsstuerne.
Afsnittet  

 består af en hovedgang med mindre sidegange.
Fra gangarealerne er der adgang  

 til kontorer, træningskøkken, grupperum, patientstuer mv.
Gangene har de  

 fleste  

 steder vinyl-/linoleumsgulv og er malet i lyse farver.
Der står grønne  

 planter  

 i store potter på gulvet.
Der er vinduer, billeder på væggene, et køleskab,  

 en  

 vasketøjskurv, et linnedskab og en mønttelefon.
Der er en tavle med  

 patienternes fornavne.
Gangene er oplyst af lysarmaturer i loftet.
Under  

 inspektionen hang flere steder gammelt spindelvæv i loftet.
Rygning er  

 tilladt  

 på gangen, og mange steder stod der askebægere.
På gangen stod flere senge  

 som var optaget af patienter på grund af overbelægning.
Sengene var afskærmet  

 af flytbare skærme.
Ergoterapien er et mindre  

 lokale med vinyl-/linoleumsgulv, en pc, et køkkenbord, borde, stole og skabe.  

 Rummet er oplyst af lysarmaturer i loftet.
På tidspunktet for inspektionen  

 var  

 der tillige en seng i ergoterapilokalet da lokalet blev brugt som patientstue  

 på grund af overbelægning.
På gangen foran  

 ergoterapilokalet og op ad døren til et depotrum som ligger ved siden af  

 ergoterapilokalet, stod en seng som indimellem anvendes til patienter i  

 forbindelse med overbelægning.
Gangen er mørk.
Sengen var ikke afskærmet.
Der  

 var intet sengebord.
Det er naturligvis meget utilfredsstillende at patienter er henvist til  

 at ligge på gangen og i ergoterapilokalet.
Dette gælder særligt for sengen  

 foran ergoterapilokalet.
Jeg går ud fra at den planlagte opdeling og  

 overflytning af afsnittet til en ny bygning vil betyde at sådanne placeringer  

 af patienter ikke længere vil blive anvendt.
Jeg henviser i øvrigt til pkt.  

 5.1. nedenfor vedrørende overbelægning.
Spisestuen har  

 vinyl-/linoleumsgulv, fire borde med stole, et buffetbord hvorfra patienterne  

 selv forsyner sig med mad, skabe, et rullebord med rent service mv., et tv,  

 højttalere, skabe, billeder på væggen og en håndvask med spejl.
Lokalet er  

 pænt  

 frisket op med maling.
Der er to store panserglasvinduer med sikkerhedslås og  

 gardiner.
Lokalet er oplyst af loftslamper.
Fra afsnittet er der udgang  

 til en have via en aflåst dør.
Fra døren leder en trætrappe ned til den  

 vinkelformede have langs med huset. Øverst på trappen lå et væltet havebord,  

 og  

 under trappen var der forskelligt skrammel.
Haven er omgivet af et højt  

 stakit  

 og består af en flisegang og et græsareal.
Der er træer og buske og en grill.  

 Der er en basketballkurv.
Der stod en stabel ældre, medtagne havestole af  

 hvid  

 plast.
Et havebord og to stole af samme materiale lå væltet på græsset.  

 Havebordets ene ben lå løst ved siden af.
Der lå tre meget medtagne  

 parasoller  

 og nogle parasolfødder løst op ad huset.
Ved siden af parasollerne lå en  

 sølvgrå  

 metalboks med påskriften  rentolin og et orange advarselssymbol.
 Afdelingen har i brev af 7.  

 november 2001 oplyst at metalboksen var placeret med henblik på  

 skadedyrsbekæmpelse af tilkaldt skadedyrsbekæmper.
Det er ikke tilfredsstillende at patienternes udendørs opholdsareal  

 fremstår i en forfatning som det var tilfældet ved inspektionen.
Jeg bemærker  

 herved at jeg måtte få det indtryk at der i lang tid havde set sådan ud på  

 arealet.
Jeg går ud fra at afdelingen fremover vil være mere opmærksom på at holde  

 haven ryddelig.
Målet må være at gøre udendørsarealerne attraktive for  

 patienterne i det omfang det er muligt.
 Bad/toilet  

 nr. 26.1.55 har fliser overalt, et wc, en håndvask med spejl og en  

 bruseniche.  

 Der hang gammelt spindelvæv i loftet, og lokalet trængte til rengøring.
På en sidegang ligger stuerne  

 10-16 samt to toiletter.
For enden af gangen foran et vindue med grønne  

 planter  

 står to stålstole og et bord.
Stole og bord er boltet til gulvet.
 I det toiletrum som ligger  

 ved siden af stue 14, har loftet og den del af væggen som ikke er beklædt med  

 fliser, afskallet maling og skjolder som kan stamme fra en vandskade.
Stue 9 er en tresengsstue.  

 Foruden tre hospitalsstålsenge er der vinyl-/linoleumsgulv, tre skabe, tre  

 sengeborde med hjul, tre opslagstavler af metal, en håndvask med spejl, et  

 sofabord og en lænestol, en almindelig stol samt lofts- og væglamper.
Der er  

 et  

 vindue med gardiner.
Stuen er godt vedligeholdt.
Der står blomster i  

 vindueskarmen.
Stue 10 er en ensengsstue.  

 Foruden en hospitalsstålseng har stuen vinyl-/linoleumsgulv, et stort vindue  

 med gardiner, et skab, en opslagstavle af metal, en vask med spejl og et bord  

 med en stol.
Der var gammelt spindelvæv i loftet og visse steder på væggen.
Afsnittets fikseringsrum har  

 vinyl-/linoleumsgulv, en hospitalsstålseng som er boltet til gulvet midt i  

 lokalet, et skab, et vindue med gardiner, to lænestole, en opslagstavle af  

 metal, et sengebord med hjul og et vægur som kan ses fra sengen.
Lokalet er  

 oplyst af lofts- og væglamper.
På sengen lå et mavebælte som var delvis  

 dækket  

 af en dyne.
Det blev oplyst at afdelingen ud over bælte har både hånd- og  

 fodremme, men at disse ikke ligger fremme.
Rummet er aflåst når det ikke er i  

 brug.
 Tilførsler til tvangsprotokollen vedrørende  

 tvangsfiksering gennemgås under pkt. 6.3. Selve fikseringsrummet giver mig  

 ikke  

 anledning til bemærkninger ud over at jeg peger på at tildækning af senge som  

 anvendes til fiksering, når de ikke er i brug efter min opfattelse kan  

 medvirke  

 til at situationen i forbindelse med fikseringer ikke bliver unødig  

 dramatisk.  

 Jeg beder afdelingen oplyse om afdelingen har overvejet at tildække sengene  

 helt på afdelingens fikseringsstuer.
 Dagligstuen har to store  

 vinduer med gardiner, borde, stole, en reol med bøger og et tv.
Afsnittets aktivitetsrum er  

 et lokale med vinyl-/linoleumsgulv, to store vinduer (som kan åbnes til  

 udluftning) med gardiner, loftslamper og billeder på væggen.
Lokalet er  

 udstyret med en ribbe, et bordtennisbord og to kondicykler hvoraf den ene er  

 en  

 noget ældre model hvor kæden var hoppet af.
Der er desuden træningsmadrasser  

 og  

 en sandsæk.
Der er skrevet med store bogstaver på rummets ene væg, og der er  

 på  

 den samme væg et hul efter hærværk på størrelse med en hånd helt ind til  

 væggens træskelet.
I tilknytning til aktivitetsrummet er der et mindre rum  

 med  

 en sofagruppe.
 Aktivitetsrummets udbud af motionsredskaber  

 er efter min opfattelse lidt sparsomt og for en dels vedkommende ramponeret.  

 Jeg beder afdelingen oplyse om eventuelle planer for udskiftning/supplering  

 af  

 motionsredskaberne, herunder eventuelt i forbindelse med den planlagte  

 opdeling  

 og overflytning af afsnittet til en ny bygning.
Afsnittet  

 bærer præg af at være beliggende i en ældre bygning.
Vedligeholdelses- og  

 rengøringsstandarden er (særligt på gangen) svingende.
Mange steder er der  

 således mærker og lignende på væggene, og malingen er skallet af flere steder  

 på vægge og træværk.
Afsnittets lofter er delvis afskallede og skjoldede  

 flere  

 steder og trænger til maling.
Flere steder hang der spindelvæv i loftet og på  

 den  

 øverste del af væggene.
Mange af de grønne planter så medtagne ud.
 Under hensyn til den planlagte opdeling og  

 overflytning af afsnittet til en ny bygning foretager jeg mig ikke noget  

 vedrørende afsnittets behov for maling og istandsættelse.
Rengøringsstandarden på afsnittet var ikke tilfredsstillende på  

 tidspunktet for inspektionen.
Jeg går ud fra at afdelingen fremover vil være  

 opmærksom på dette og herunder også sørge for at fjerne spindelvæv og  

 lignende.
3.2.4. Åbent alment afsnit D3 Åbent afsnit  

 D3 ligger på Vej 5 i en ældre murstensbygning.
Afsnittet har plads til 26  

 patienter fordelt på 7 enestuer, 2 tosengsstuer og 5 tresengsstuer.
Afsnittet  

 behandler 18-65-årige patienter som har brug for at være indlagt på åbent  

 afsnit.
Jeg henviser til mine bemærkninger ovenfor  

 under pkt. 3.2.3. vedrørende to- og tresengsstuer.
Jeg forstår at den  

 planlagte  

 ombygning og opdeling af afsnittet helt vil afhjælpe problemet med  

 tresengsstuer og delvis for så vidt angår tosengsstuer.
Jeg går ud fra at  

 afdelingen er meget opmærksom på hvorledes patienter sammensættes på to- og  

 (indtil videre også på) tresengsstuerne.
Afsnittet  

 består, ligesom afsnit D2, af en hovedgang med mindre sidegange.
Fra  

 gangarealet er der adgang til afsnittets patientstuer, kontorer mv.
Gangene  

 har  

 vinyl-/linoleumsgulv og er malet i lyse farver.
Der står grønne planter i  

 store  

 potter på gulvet.
Der er vinduer, billeder på væggene og skabe.
Der er en  

 tavle  

 med patienternes fornavne.
Gangene er oplyst af lysarmaturer i loftet.
Der stod fire senge på gangen  

 som var i brug på grund af overbelægning.
Sengene var afskærmet af flytbare  

 skærme.
Jeg henviser til mine bemærkninger under  

 pkt. 3.2.3. vedrørende placering af patienter på gangen.
Jeg henviser i  

 øvrigt  

 til pkt. 5.1. vedrørende belægning.
Spisestuen  

 har vinyl-/linoleumsgulv, fem borde med stole, et buffetbord hvorfra  

 patienterne selv forsyner sig med mad, skabe og en håndvask med spejl.
Der er  

 to store vinduer med gardiner.
Lokalet er oplyst af loftslamper.
 Stue 8 er en tresengsstue.  

 Der er tre hospitalsstålsenge, linoleum på gulvet, lofts- og væglamper, tre  

 skabe, tre sengeborde med hjul, et bord med tre stole og et stort vindue med  

 gardiner.
Stue 14 er en enestue.
Ud  

 over en hospitalsstålseng er der linoleum på gulvet, lofts- og væglamper, et  

 skab,  

 en opslagstavle af metal, et stort vindue med gardiner og en håndvask med  

 spejl.
Der ligger to  

 aktivitets-/opholdsstuer umiddelbart over for hinanden på gangen.
Den ene er  

 for rygere og den anden for ikkerygere.
Lokalerne har vinduer med gardiner,  

 og  

 de er tilsammen udstyret med borde og stole, et tv, en pc, en reol med bøger,  

 en kondicykel, billeder på væggene og grønne planter.
 Afsnittet giver mig ikke anledning til  

 yderligere bemærkninger.
3.2.5.  

 Gerontopsykiatrisk dagafsnit D5 Gerontopsykiatrisk  

 dagafsnit D5 ligger på Vej 5. Afsnittet har plads til 10 patienter.
Afsnittet  

 behandler patienter over 65 år der kan behandles i dagregi.
Det er beliggende  

 i  

 en lavloftet gang med døre til forskellige lokaler som rummer kontorer,  

 samtalerum, hvilerum, aktivitetsrum mv.
Der er et køkken i sammenhæng med et  

 større dagligstueområde med borde og stole.
I forbindelse med afdelingen  

 ligger  

 en gymnastiksal.
 Afsnittet  

 fremstår pænt og velholdt.
 Afsnittet giver mig ikke anledning til  

 bemærkninger.
3.2.6. Lukket gerontopsykiatrisk  

 afsnit D6 Lukket  

 gerontopsykiatrisk afsnit ligger på Hovedvejen.
Afsnittet har plads til 15  

 patienter fordelt på fire enestuer, fire tosengsstuer og en tresengsstue.  

 Afsnittet behandler patienter over 65 år der har behov for at være indlagt på  

 lukket afsnit.
Afsnittet består af en gang  

 med lokaler omkring som rummer patientstuer, kontorer, spisestue, dagligstue  

 mv.
Gangen er malet pænt, og der er billeder på væggene, borde med lænestole  

 og  

 grønne planter.
Foran patientstuerne er der  

 skilte med patienternes for- og efternavne.
Det blev oplyst under  

 inspektionen  

 at skiltningen er nødvendig da mange af patienterne ellers ikke kan finde  

 deres  

 stuer selv.
Skiltning med patienternes navne på steder  

 hvor udefrakommende har adgang, herunder besøgende og håndværkere, giver  

 anledning til betænkelighed.
Ledelsen oplyste at man har overvejet dette  

 aspekt, og at der kun på D6 er skilte med patienternes fulde navne.
Jeg har  

 rejst spørgsmålet i forbindelse med min inspektion af Viborg Amt Psykiatrisk  

 Sygehus, Søndersøparken.
Indtil videre foretager jeg mig ikke yderligere  

 vedrørende spørgsmålet i forbindelse med min inspektion af Psykiatrisk  

 Afdeling  

 på Frederiksberg Hospital.
Dagligstuen  

 består af et todelt lokale som er pænt malet.
Lokalet er indrettet med borde  

 og  

 stole, billeder på væggen, grønne planter og et klaver.
Det er tilladt at  

 ryge  

 i dagligstuen, og stuen var meget tilrøget på tidspunktet for inspektionen.  

 Afdelingen har i brev af 7. november 2001 oplyst at der luftes ud, men at  

 dette  

 kan begrænses med henblik på at patienterne får mindst mulig træk.
Fra dagligstuen er der udgang  

 til en have som er delvis flisebelagt og delvis brolagt.
På det brolagte  

 areal  

 var der ved at danne sig en græsplæne.
Der er træer, buske, en bænk og en  

 blomsterkasse og en skraldespand på husmuren.
Der lå sorte plasticsække med  

 gammelt julegran og haveaffald i gården og endvidere enkelte affaldsdele på  

 græsset.
Jeg henviser til det som jeg har anført  

 under pkt. 3.2.3. om patienternes udendørs arealer.
Jeg går ud fra at  

 afdelingen  

 fremover vil være mere opmærksom på at holde haven ryddelig.
Stue 5 er en  

 tresengsstue.
Der er tre hospitalsstålsenge, linoleum på gulvet, lofts- og  

 væglamper, tre skabe, tre sengeborde med hjul, et bord med stole og et stort  

 vindue med gardiner.
Stue 6 er en tosengsstue.
Der  

 er to hospitalsstålsenge, linoleum på gulvet, lofts- og væglamper, to skabe,  

 to  

 sengeborde med hjul, et bord med stole og et stort vindue med gardiner.
Ikkerygerdagligstuen fungerer  

 tillige som spisestue.
Lokalets gulv er beklædt med linoleum, og der er borde  

 og stole, et buffetbord, to store vinduer med gardiner, grønne planter, et tv  

 samt loftslamper.
 Afsnittet fremstår pænt og  

 velholdt.
 Afsnittet giver mig ikke i øvrigt anledning til bemærkninger.
4. Samtaler med  

 enkelte patienter Under  

 inspektionen havde jeg enkeltsamtaler med formændene for de to  

 distriktspsykiatriske centres brugerråd og fem patienter fra afdelingen som  

 alle havde ønsket samtale.
 Samtalerne gav dels anledning til at konkrete spørgsmål blev taget op  

 med ledelsen under inspektionen, dels til konkrete sager.  

 De enkelte  

 patienter har modtaget separat brev som opfølgning på samtalerne.
5. Andre forhold 5.1. Overbelæg  

 ning Afdelingen  

 har som nævnt i alt 96 sengepladser.
Som det fremgår ovenfor, er pladserne  

 fordelt på enestuer samt to- og tresengsstuer.
Af materialet som jeg modtog i  

 forbindelse med inspektionen, fremgår at afdelingen i 2000 havde en total  

 gennemsnitlig belægning på 94,7 patienter.
Fordelingen af patienter på afsnit  

 og de periodemæssige udsving i belægningstallet indebar en del perioder med  

 overbelægning på enkelte afsnit.
Som det fremgår af gennemgangen af de  

 bygningsmæssige rammer ovenfor, nødvendiggør dette placering af patienter på  

 gangene mv.
 Den høje belægningsprocent  

 var blandt de emner som blev bragt frem af patienter i forbindelse med mine  

 samtaler med disse.
Jeg går ud fra at det planlagte byggeprojekt mv. vil reducere  

 overbelægningen og således mindske behovet for at placere patienter på  

 gangene  

 og lignende.
Jeg beder dog afdelingen om at oplyse nærmere om i hvilken grad  

 afdelingen forventer at problemet vil blive afhjulpet i forbindelse med  

 projektet.
5.2.Placering på  

 åbent/lukket afsnit  låsesystemet Ledelsen  

 oplyste at overbelægningen på afdelingen havde resulteret i at patienter som  

 skulle  

 placeres på åbent afsnit, i stedet er blevet indlagt på lukket afsnit.
I  

 disse  

 tilfælde orienteres patienterne altid om både grunden til placeringen og om  

 at  

 de er undergivet samme vilkår som patienter på åbent afsnit.
Tilsynet i henhold til grundlovens § 71 har i forbindelse med tilsynets  

 inspektioner af psykiatriske hospitaler også beskæftiget sig med spørgsmålet  

 om  

 afdelinger hvor der både er frivilligt indlagte og tvangstilbageholdte  

 patienter.
I overensstemmelse med det som tilsynet har tilkendegivet, bør en  

 ordning som den omtalte efter min mening praktiseres således at en patient  

 der  

 indlægges på en psykiatrisk afdeling, og hvor der ikke er tale om at den  

 pågældende er tvangsindlagt eller -tilbageholdt, bør tilbydes en plads på en  

 uaflåst del af det psykiatriske sygehus, at en patient der overgår fra at  

 være  

 tvangsindlagt til at være frivilligt indlagt tilbydes anbringelse på en  

 uaflåst  

 del af sygehuset, og at det kun undtagelsesvis bør forekomme at en frivilligt  

 indlagt patient af kapacitetsmæssige grunde ikke tilbydes en plads på en  

 uaflåst del af afdelingen  sker det, bør patienten hurtigst muligt  

 tilbydes en  

 plads på et uaflåst afsnit.
 Det er efter min opfattelse desuden en forudsætning for at den  

 praktiserede ordning er i overensstemmelse med bestemmelserne i  

 psykiatriloven  

 om tvangstilbageholdelse at det er helt klart for den enkelte patient hvilken  

 retlig status den pågældendes indlæggelse har (frivillig eller tvangsmæssig),  

 at afdelingen er meget opmærksom på at der sker ophævelse af en beslutning om  

 tvangstilbageholdelse straks når betingelserne herfor ikke længere er til  

 stede, og at patienten i den forbindelse informeres om at indlæggelsen nu er  

 frivillig, og at de frivilligt indlagte patienter umiddelbart har mulighed  

 for  

 at forlade afdelingen når de måtte ønske det.
 Idet jeg på baggrund af afdelingens oplysninger går ud fra at  

 anbringelsen af frivilligt indlagte patienter så vidt muligt administreres i  

 overensstemmelse hermed, har jeg ikke yderligere bemærkninger til  

 spørgsmålet.
5.3. Adgang til  

 frisk luft Den 1. januar  

 1999 trådte lov nr. 403 af 26. juni 1998 om ændring af lov om  

 frihedsberøvelse  

 og anden tvang i psykiatrien (psykiatriloven) i kraft.
Med ændringsloven blev  

 §  

 2 sålydende:
Med henblik på i videst  

 muligt omfang at forebygge anvendelse af tvang skal sygehusmyndigheden  

 tilbyde  

 sygehusophold, behandling og pleje, som svarer til god psykiatrisk  

 sygehusstandard, herunder med hensyn til de bygningsmæssige forhold, senge-  

 og  

 personalenormering, mulighed for udendørs ophold samt beskæftigelses-,  

 uddannelses- og andre aktivitetstilbud. Af bemærkningerne til  

 forslaget til ændringslov (lovforslag nr.
L 36 fremsat af justitsministeren  

 den  

 27. marts 1998) fremgår at hensigten med denne affattelse af § 2 har været at  

 understrege behovet for og vigtigheden af, at forholdene på de  

 psykiatriske  

 afdelinger forbedres, herunder navnlig de bygningsmæssige forhold (s.  

 16).
 Det fremgår videre af  

 bemærkningerne at regeringen i april 1997 indgik en aftale med  

 Amtsrådsforeningen og Københavns og Frederiksberg Kommuner om den fortsatte  

 udbygning af tilbudene til sindslidende, og at parterne bl.a. er enige om en  

 målsætning om at alle patienter skal have mulighed for mindst et miljøskift  

 om  

 dagen, herunder mulighed for dagligt at komme ud i frisk luft (s. 17 i  

 bemærkningerne).
Ledelsen oplyste at patienter  

 på de lukkede afsnit på afdeling D har adgang til frisk luft i afdelingens  

 egne  

 haver.
Der er adgang til haverne hver dag.
Afdelingen har i brev af 7.  

 november  

 2001 oplyst at patienter på lukket afsnit som kun har udgang i følge med  

 personalet, herudover kun kan regne med en daglig tur til kiosken på  

 hospitalets område.
Haverne som ligger i forbindelse med de lukkede afsnit, giver  

 patienterne adgang til frisk luft, men kun begrænset mulighed for gåture.
Jeg  

 beder afdelingen præcisere hvad der nærmere ligger i at patienterne kun  

 kan  

 regne med en daglig tur til kiosken.
Det ønskes herunder oplyst hvor  

 lang tid  

 en tur til kiosken typisk tager, og i hvilket omfang afdelingen må afslå  

 patienternes eventuelle ønsker om flere gåture.
5.4. Vejledning  

 efter psykiatrilovens § 3, stk. 2 Efter § 3,  

 stk. 2, i lov nr. 849 af 2. december 1998 om frihedsberøvelse og anden tvang  

 i  

 psykiatrien skal lægen vejlede patienten om formålet med indlæggelsen,  

 opholdet  

 og behandlingen samt om udsigterne til en bedring af helbredstilstanden.
Ledelsen oplyste at  

 vejledningen gives mundtligt og sædvanligvis når lægen modtager patienten i  

 skadestuen.
Lægen taler på det tidspunkt med patienten om hvad der skal ske i  

 alt fald indtil den følgende dag.
Den følgende dag taler patienten så med  

 lægen  

 på det pågældende afsnit om fortsat behandling mv.
Der bliver gjort notat om  

 disse samtaler i patientens journal.
Herefter spørger lægen på stuegang om  

 patienten er indforstået med og klar over behandlingen.
Dette gælder særligt  

 hvis patienten har udvist skepsis over for behandlingen.
 Dette giver mig ikke anledning til bemærkninger.
5.5. Patienternes  

 kontakt med læge Ledelsen  

 oplyste at akut dårlige patienter dagligt taler med en læge.
Patienter som er  

 anbragt på lukket afsnit, taler med en læge mindst to gange om ugen mens der  

 kan gå op til halvanden uge uden lægekontakt for patienter som er på åbent  

 afsnit.
For så vidt angår sidstnævnte, er kontakten i høj grad bestemt af  

 behandlingen, f.eks. kan det tage en uge eller længere inden virkningen af et  

 medicinpræparat indtræder, og dermed inden lægen kan give en tilbagemelding  

 til  

 patienten.
 I situationer hvor en patient  

 beder om at tale med en læge, får patienten så godt som altid en samtale med  

 en  

 læge samme dag medmindre behandlingsmæssige årsager taler imod en sådan  

 samtale.
 Dette giver mig ikke anledning til bemærkninger.
5.6. Tilkaldelse af  

 politi i forbindelse med udførelse af tvangsforanstaltninger i afdelingen Jeg har  

 tidligere rejst spørgsmålet om politiets medvirken ved udførelse af  

 tvangsforanstaltninger i psykiatrien over for Justitsministeriet.  

 Justitsministeriet har ved brev af 23. juli 2001 fremsendt en kopi af  

 ministeriets svar af samme dato til Sundhedsministeriet til brug for  

 besvarelsen af spørgsmål nr. 11 af 22. februar 2001 til Tilsynet i henhold  

 til  

 grundlovens § 71. I Justitsministeriets svar til Sundhedsministeriet er  

 blandt  

 andet anført følgende:
 Det er Justitsministeriets  

 opfattelse, at politiet som et naturligt led i varetagelsen af sine opgaver  

 vil  

 kunne komme personalet til undsætning og gribe ind, hvis det  i  

 tilfælde hvor  

 sygehuspersonalet undtagelsesvist ikke selv kan håndtere en voldsom patient  

   

 er nødvendigt for at afværge en aktuel og konkret fare for enkeltpersoner på  

 hospitalet.
Under hvilke betingelser, der kan gribes ind, og med hvilke  

 magtmidler vil bero på de almindelige regler om politiets magtanvendelse uden  

 for strafferetsplejen (retsplejelovens § 108 og straffelovens §§ 13 og 14).
 Politiet vil f.eks. kunne  

 anvende fysisk magt til at fastholde en voldsom patient eller til at føre  

 patienten til et egnet lokale på hospitalet på samme måde, som hvis der var  

 tale om detentionsanbringelse af en uregerlig person uden for sygehusregi.  

 Politiet er i forbindelse med sådanne indgreb ikke undergivet instruktion fra  

 sygehuspersonalet.
 Eventuel tvang og behandling  

 efter psykiatriloven i forhold til en sådan patient foretages af  

 sygehuspersonalet i overensstemmelse med lovens regler.
 Efter Justitsministeriets opfattelse  

 vil politiets medvirken til f.eks. fysisk at fastholde en patient i tilfælde,  

 hvor dette er en praktisk forudsætning for, at sygehuspersonalet kan anvende  

 psykiatrilovens midler  herunder bl.a. give en beroligende  

 indsprøjtning eller  

 iværksætte en bæltefiksering  være tilladelig, hvis det er nødvendigt  

 for at  

 afværge en aktuel og konkret fare mod andre  et hensyn, som både det  

 politimæssige regelsæt og det psykiatriske regelsæt har til formål at  

 varetage.
 Justitsministeriet har  

 desuden oplyst at spørgsmålet er bragt op over for Politikommissionen som for  

 tiden drøfter spørgsmålet om politiets magtanvendelse.
 Ledelsen på Psykiatrisk  

 Afdeling på Frederiksberg Hospital oplyste at der ved vagtplanlægningen  

 bliver  

 sørget for bemanding med både mandligt og kvindeligt personale, og at  

 afdelingen aldrig har tilkaldt politiet til andet end egentlige  

 politiopgaver,  

 f.eks. hvis en patient er i besiddelse af en kniv.
 Dette giver mig ikke anledning til bemærkninger.
5.7. Besøg og  

 visitation Der er ikke særskilte  

 lokaler til besøg.
Besøg afvikles derfor på afsnittene, i fælles opholdsrum  

 eller på stuerne.
Dette indebærer i mange tilfælde at besøg ikke kan afvikles  

 i  

 fred og ro under private former.
Når de besøgende er mindreårige, bruges  

 lokaler i den psykiatriske skadestue.
 Efter ledelsens opfattelse er  

 der ikke tilfredsstillende besøgsforhold for personer som ikke har enestue og  

 således ikke selv kan råde over stuen i forbindelse med besøg.
Jeg er enig i at det er utilfredsstillende at der ikke altid er adgang  

 til at afvikle besøg på rimelige vilkår og under private former.
Jeg går ud  

 fra  

 at dette problem vil blive afhjulpet i forbindelse med det planlagte  

 byggeprojekt mv., og jeg foretager mig på denne baggrund ikke yderligere  

 vedrørende spørgsmålet.
Ledelsen  

 oplyste at man normalt ikke åbner patienternes pakker og breve.
Når det sker,  

 åbnes posten sammen med den pågældende patient.
 Jeg beder afdelingen om at oplyse i hvilke situationer posten åbnes  

 sammen med en patient.
Der er  

 eksempler på at afdelingen har udelukket voldelige personer fra besøg og  

 forment dem adgang til afdelingen.
Det sker at afdelingen visiterer  

 besøgende,  

 f.eks. hvor personalet har mistanke om indsmugling af våben eller lignende.  

 Dette sker meget sjældent og kun i ekstreme tilfælde.
Ledelsen kunne ikke  

 henvise til nogen egentlig hjemmel til disse dispositioner.
For så vidt angår  

 visitation, vil man på afdelingen i alle tilfælde spørge de besøgende om de  

 er  

 indforståede med visitation.
Udelukkelse af en voldelig besøgende kan efter min opfattelse ske med  

 henvisning til hospitalets almindelige ulovbestemte beføjelse til at regulere  

 brugen af hospitalets område.
Idet jeg i øvrigt forstår det oplyste således  

 at  

 der alene sker visitation af besøgende som har givet samtykke hertil,  

 foretager  

 jeg mig ikke yderligere vedrørende dette spørgsmål.
5.8. Adgang til  

 telefonering Der er  

 mønttelefoner på afsnittene.
Ledelsen oplyste at Hovedstadens  

 Sygehusfællesskab  

 i januar 2001 desuden har besluttet at man gerne må have mobiltelefoner på  

 afdelingen.
Det har tidligere været forbudt på grund af risiko for  

 elektroniske  

 forstyrrelser i hospitalets udstyr.
Det er blevet meldt ud til patienterne at  

 det er tilladt at have mobiltelefon.
 Dette giver mig ikke anledning til bemærkninger.
5.9. Rygepolitik Ifølge lov  

 nr. 436 af 14. juni 1995 om røgfri miljøer i offentlige lokaler,  

 transportmidler og lignende, § 10, skal Hovedstadens Sygehusfællesskabs  

 bestyrelse med virkning senest fra 1. januar 1996 fastsætte bestemmelser om  

 røgfri miljøer på Hovedstadens Sygehusfællesskabs sygehuse mv.
 Rygepolitikken på  

 Frederiksberg Hospital er således fastsat af Hovedstadens Sygehusfællesskab.  

 Hovedstadens Sygehusfællesskab har oplyst at regler om røgfrit miljø på  

 H:Ss  

 institutioner senest er vedtaget af H:S Bestyrelsen den 30. september 1998.  

 På  

 bestyrelsesmødet den 30. maj 2001 vedtog H:S Bestyrelsen at revision af dette  

 regelsæt udsættes indtil maj 2002. Jeg har modtaget et eksemplar af  

 det gældende regelsæt.
 Af bestemmelserne fremgår at  

 der på patientområder mv. er rygeforbud, dog således at rygning er tilladt i  

 særskilte lokaler der er indrettet for rygere, eller  under nærmere  

 angivne  

 betingelser  særskilt markerede områder, og således at tobaksrygning  

 kan  

 tillades af den stedlige ledelse såfremt håndhævelsen af et forbud ikke fuldt  

 ud vil være mulig på grund af patienternes sygdom (f.eks. visse psykiatriske  

 patienter).
 Det fremgår endvidere af  

 hospitalets personalepolitik at hospitalet har fastsat visse nærmere angivne  

 mål for medarbejdernes rygning i arbejdstiden.
Under rundgangen på  

 afdelingen konstaterede jeg flere steder at der blev røget uden for de  

 særligt  

 markerede lokaler mv. hvor tobaksrygning er tilladt.
Visse steder på  

 afdelingen  

 var luften meget røgfyldt.
Ledelsen oplyste at der på hospitalet kun må ryges  

 på dertil indrettede steder.
På psykiatrisk afdeling er man i praksis ikke så  

 striks med hensyn til at følge rygepolitikken, og man har derfor problemer  

 med  

 at holde gange og stuer røgfri selv om der er rygeforbud på stuerne.
 Ledelsen oplyste videre at man  

 i forbindelse med den planlagte ombygning vil være særligt opmærksom på  

 problemet og sørge for at få udstedt faste retningslinier om rygning.
Jeg går ud fra at fravigelser af udgangspunktet om rygeforbud alene  

 sker i overensstemmelse med sygehusfællesskabets bestemmelser.
Jeg går  

 endvidere ud fra at afdelingsledelsen vil være mere opmærksom på at sørge for  

 at der bliver luftet ordentligt ud på de områder hvor der ryges.
Dette gælder  

 såvel de markerede rygeområder som de områder hvor der i øvrigt ryges (med  

 eller uden ledelsens tilladelse).
5.10. Forplejning En patient  

 som jeg havde samtale med i forbindelse med inspektionen, udtrykte  

 utilfredshed  

 med maden som efter hans opfattelse ikke er tilstrækkeligt nærende.
Ledelsen oplyste at  

 hospitalet siden hospitalets køkken lukkede for to år siden, har fået maden  

 leveret fra Rigshospitalet.
Det er muligt at bestille frugt som en del af den  

 daglige madportion, og i løbet af dagen er der stillet både grøntsager og  

 sandwich frem som mellemmåltider til patienterne.
Vitaminbehovet forudsættes  

 dækket via kosten.
Der har bl.a. i pressen været flere klager over maden,  

 bl.a.  

 over at portionerne ikke er store nok og ikke indeholder tilstrækkeligt mange  

 kalorier.
Den patient som fremkom med  

 bemærkninger til kosten, oplyste at der i amtsligt regi er igangsat et  

 udvalgsarbejde vedrørende kosten i sundhedsvæsenet.
Ledelsen bekræftede  

 patientens oplysninger herom.
I forbindelse med inspektionen spiste jeg og mine medarbejdere et  

 måltid svarende til det som patienterne fik den pågældende dag.
Maden som  

 bestod af brød og pålæg, var ikke specielt indbydende.
 Jeg beder afdelingen om at oplyse nærmere om det omtalte  

 udvalgsarbejde, herunder om udvalgets overvejelser eventuelt vil påvirke den  

 kost som afdelingen serverer for patienterne.
5.11.Udskrivningsaftaler  

 og koordinationsplaner § 3, stk. 4  

 og 5, i lov nr. 849 af 2. december 1998 om frihedsberøvelse og anden tvang i  

 psykiatrien har følgende ordlyd:
 Stk. 4.  

  

 Overlægen har endvidere ansvaret for, at der for  

 patienter, som efter udskrivning må antages ikke selv at ville søge den  

 behandling eller de sociale tilbud, der er nødvendige for patientens helbred,  

 indgås en udskrivningsaftale mellem patienten og den psykiatriske afdeling  

 samt  

 de relevante myndigheder, privatpraktiserende sundhedspersoner m.fl. om de  

 behandlingsmæssige og sociale tilbud til patienten.
Stk. 5.  

  

 Såfremt en patient, der er omfattet af stk. 4, ikke vil  

 medvirke til indgåelse af en udskrivningsaftale, har overlægen ansvaret for,  

 at  

 den psykiatriske afdeling i samarbejde med de relevante myndigheder,  

 privatpraktiserende sundhedspersoner m.fl. udarbejder en koordinationsplan  

 for  

 de behandlingsmæssige og sociale tilbud til patienten. Ledelsen oplyste at der  

 yderst sjældent  nærmest aldrig  laves  

 udskrivningsaftaler/koordinationsplaner.  

 Afdelingen har i brev af 7. november 2001 oplyst at der laves almindelige  

 aftaler om efterbehandlingsplan med stort set alle patienter.
De formelle  

 udskrivningsaftaler/koordinationsplaner iværksættes kun for patienter hos  

 hvem  

 der er stor sikkerhed for at de både ophører med en aftalt behandling og  

 bliver  

 svært forpinte af psykotisk sygdom.
Når det kun drejer sig om få aftaler om  

 året, er betingelsen således at man prioriterer almindeligt samarbejde med  

 patienten om efterbehandling efter udskrivning.
Jeg forstår afdelingens oplysninger således at der faktisk udarbejdes  

 udskrivningsaftaler og koordinationsplaner i de situationer hvor loven  

 foreskriver det.
Jeg foretager mig på denne baggrund ikke yderligere  

 vedrørende  

 spørgsmålet.
5.12. Børn og unge FN-konventionen  

 af 20. november 1989 om Barnets Rettigheder (børnekonventionen) indeholder i  

 artikel 37, litra c, bl.a. følgende bestemmelse:
 Især skal ethvert barn, der  

 er berøvet friheden, holdes adskilt fra voksne, medmindre en sådan  

 adskillelse  

 ikke anses at tjene barnets tarv, ... Bestemmelsen indebærer en  

 forpligtelse til at sikre at børn der frihedsberøves, som udgangspunkt holdes  

 adskilt fra voksne (medmindre dette ikke tjener barnets tarv).
Afdelingen har indimellem  

 unge patienter helt ned til 15 år indlagt i korte forløb.
Afdelingen sørger  

 så  

 vidt muligt for at give de unge enestue og eventuelt fast vagt hvis det er  

 påkrævet under hensyn til afdelingens øvrige indlagte.
 De unge bliver hurtigst  

 muligt overført til Bispebjerg Hospital som har en psykiatrisk afdeling for  

 unge.
 Dette giver mig ikke anledning til bemærkninger.
5.13. Orientering  

 af patientrådgivere i forbindelse med tvangsbehandling § 27 i  

 lovbekendtgørelse nr. 849 af 2. december 1998 om frihedsberøvelse og anden  

 tvang i psykiatrien har følgende ordlyd:
§ 27.  

  

 Personalet på afdelingen skal give patientrådgiveren enhver  

 oplysning, som er nødvendig for, at denne kan varetage sit hverv på  

 forsvarlig  

 måde.
En oplysning, som af lægelige grunde ikke gives til patienten, må  

 heller  

 ikke gives til patientrådgiveren. Af forarbejderne til  

 bestemmelsen fremgår bl.a. følgende (Folketingstidende 1989, tillæg A, spalte  

 2091):
 ...
Hvis patientrådgiveren skal  

 kunne udføre sit hverv, er det nødvendigt, at rådgiveren på den ene side  

 modtager  

 relevante lægelige oplysninger om patienten og ikke må nøjes med, hvad denne  

 selv kan og vil oplyse.
Det er på den anden side også vigtigt at tage hensyn  

 til patientens egne ønsker og lægernes tavshedspligt.
... I bekendtgørelse nr. 617 af  

 21. september 1989 om tvangsbehandling, fiksering, tvangsprotokoller mv. på  

 psykiatriske afdelinger, § 3, stk. 2, er det bestemt at tvangsmedicinering  

 forudsætter at patienten og patientens rådgiver er fuldt informeret om  

 behandlingens formål, virkninger og mulige bivirkninger.
Det blev oplyst for  

 Psykiatrisk Afdeling på Frederiksberg Hospital at patientrådgiveren  

 telefonisk  

 bliver orienteret om at vedkommende er blevet beskikket således at  

 vedkommende  

 har mulighed for at tale med patienten inden tvangsbehandling iværksættes.  

 Der  

 gøres notat om vejledningen i patientens journal.
I de tilfælde hvor der  

  af  

 forskellige grunde  ikke gives en egentlig vejledning til  

 patientrådgiveren,  

 sker vejledningen gennem patientens journal og afsnittets plejepersonale.
 Det blev i øvrigt oplyst at  

 ordningen med patientrådgivere fungerer udmærket, herunder at rådgiverne  

 altid  

 giver møde i Patientklagenævnet.
 Jeg beder afdelingen om at oplyse i hvilke tilfælde patientrådgiveren  

 ikke gives en egentlig vejledning, og med hvilken begrundelse denne  

 vejledning  

 undlades.
5.14. Vold mod  

 personalet Ledelsen  

 oplyste at eventuelle voldsepisoder straks anmeldes som arbejdsskade, og at  

 der  

 herefter er faste regler om debriefing.
Der er ingen fast procedure om  

 politianmeldelse, og intet princip om at alle episoder skal anmeldes.
I  

 alvorlige situationer bliver det i plenum under debriefingen drøftet om der  

 skal ske politianmeldelse.
I disse situationer tages der hensyn til den  

 voldsramtes eget ønske.
I de tilfælde hvor der indgives politianmeldelse,  

 sker  

 anmeldelsen gennem afdelingsledelsen og ikke direktionen.
Hospitalet, ikke  

 den  

 enkelte, står som anmelder af episoden.
 Dette giver mig ikke anledning til bemærkninger.
5.15. Opbevaring af  

 journaler Alle  

 afdelingens patientjournaler findes udelukkende i papirform og er således  

 ikke  

 elektroniske.
Journalerne opbevares i aflåste skabe på afdelingerne.
Alt  

 plejepersonalet har nøgler til skabene.
Det er efter ledelsens skøn  

 nødvendigt  

 at alt plejepersonalet har adgang til journalerne.
Jeg har ikke fundet grundlag for at iværksætte nærmere undersøgelser af  

 afdelingens ordning hvorefter alt plejepersonale har adgang til patienternes  

 journaler.
Jeg går ud fra at ledelsen er opmærksom på at sikre at patienter  

 eller andre uvedkommende ikke får adgang til journalerne.
Jeg foretager mig  

 ikke mere vedrørende spørgsmålet.
5.16.  

 Handicaptilgængelighed Afdelingen  

 henviste til hospitalets alder, men oplyste at de fleste steder dog  

 efterhånden  

 er blevet gjort tilgængelige for handicappede.
Der er nedsat et brugerråd  

 vedrørende  

 handicaptilgængelighed på Frederiksberg.
Afdelingen har hverken derfra eller  

 fra anden side fået egentlige klager over utilstrækkelig  

 handicaptilgængelighed.
 Dette giver mig ikke anledning til bemærkninger.
5.17. Patientmøder Ifølge § 30 i  

 psykiatriloven som affattet ved lovbekendtgørelse nr. 849 af 2. december 1998  

 kan sundhedsministeren fastsætte regler om patientindflydelse på psykiatriske  

 afdelinger.
Med hjemmel i § 30, som  

 bestemmelsen var affattet før revisionen af psykiatriloven der trådte i kraft  

 den 1. januar 1999, har sundhedsministeren udarbejdet bekendtgørelse nr. 708  

 af  

 20. november 1989 om patientråd og patientmøder på psykiatriske sygehuse og  

 afdelinger.
Bekendtgørelsen er fortsat gældende.
 Af bekendtgørelsens § 1, stk.  

 2, fremgår at amtsrådet skal beslutte hvorvidt der på de enkelte psykiatriske  

 sygehuse og afdelinger skal oprettes patientråd eller afholdes patientmøder.
 Ifølge bekendtgørelsens § 1,  

 stk. 4, skal amtsrådet udfærdige nærmere retningslinier for oprettelse af  

 patientråd og afholdelse af patientmøder, herunder for antallet af medlemmer  

 i  

 de nævnte organer samt disses virksomhed.
 De nævnte pligter som  

 påhviler amtsrådene, gælder tillige efter bekendtgørelsens § 3 for Københavns  

 Magistrat og Frederiksberg Kommunalbestyrelse samt Rigshospitalets Direktion.
 Det blev oplyst at  

 afdelingens personale udfærdiger skriftlige referater af alle patientmøder.
 Jeg beder afdelingen om at oplyse nærmere om de retningslinier der  

 gælder for patientmøder i afdelingen.
5.18.  

 Behandlingsplaner Jeg har fra  

 afdelingen modtaget to udfyldte anonymiserede behandlingsplaner for  

 afdelingen.
 Behandlingsplanerne giver ikke anledning til bemærkninger.
6. Gennemgang af  

 tilførsler til tvangsprotokollen Som nævnt i  

 indledningen anmodede jeg under inspektionen om at modtage kopi af  

 afdelingens  

 tilførsler i tvangsprotokollen i henhold til §§ 26-32 i bekendtgørelse nr.  

 879  

 af 10. december 1998 om tvangsbehandling, fiksering, tvangsprotokoller mv. på  

 psykiatriske afdelinger vedrørende tvangsindlæggelse, tvangstilbageholdelse,  

 tvangsbehandling, tvangsfiksering, anvendelse af fysisk magt og  

 beskyttelsesfiksering foretaget i 2000. Såfremt antallet af tilførsler  

 (skemaer) oversteg 20 inden for hver kategori, bad jeg om alene at modtage  

 kopi  

 af de 20 seneste tilførsler (skemaer).
Jeg har ikke mulighed for at vurdere om anvendelsen af tvangsforanstaltninger  

 i de enkelte tilfælde har været berettiget.
Ved min gennemgang af materialet  

 har jeg derfor navnlig koncentreret mig om hvorvidt proceduren i forhold til  

 de gældende regler er blevet fulgt.
Gennemgangen giver mig anledning til  

 følgende  

 bemærkninger:
6.1. Tvangsindlæggelse og  

 tvangstilbageholdelse Jeg har  

 modtaget i alt 40 skemaer til brug for tilførsler i tvangsprotokollen om  

 tvangsindlæggelse og tvangstilbageholdelse i 2000, heraf 20 vedrørende  

 tvangsindlæggelse samtidig omfattende 12 tilførsler om tvangstilbageholdelse  

 og  

 20 udelukkende vedrørende tvangstilbageholdelse  med eller uden  

 forudgående  

 tvangsindlæggelse (som vil fremgå af andre skemaer).
Tvangsprotokollen består af  

 særlige skemaer udarbejdet af Sundhedsministeriet.
For frihedsberøvelse  

 benyttes Tvangsprotokol  skema 1. Af Sundhedsstyrelsens vejledning af  

 10.  

 december 1998 om udfyldelse af tvangsprotokoller mv., s. 2, fremgår at der  

 ved  

 afkrydsning på skemaerne skal angives om det drejer sig om første skema for  

 den  

 aktuelle tvangsforanstaltning, eller om skemaet er en fortsættelse af et  

 tidligere skema.
Skemaerne indeholder afkrydsningsrubrikker til dette formål.
 I 2 tilfælde er det i skemaer  

 vedrørende tvangsindlæggelse ikke angivet ved afkrydsning hvorvidt der er  

 tale  

 om det første skema eller en fortsættelse af et tidligere skema.
 Dette er en fejl.
Efter vejledningens s. 2 skal  

 det tillige angives om frihedsberøvelsen er iværksat som tvangsindlæggelse  

 eller som tvangstilbageholdelse ligesom begrundelsen efter lov nr. 403 af 26.  

 juni 1998 om ændring af lov om frihedsberøvelse og anden tvang i psykiatrien  

 (psykiatriloven) skal angives (behandlings- eller farlighedsindikation).  

 Oplysningerne angives ved afkrydsning i skemaet.
I 2 af skemaerne vedrørende  

 tvangsindlæggelse er ikke angivet en begrundelse for frihedsberøvelsen.
Det  

 drejer sig om skemaer vedrørende tvangsindlæggelse den 3. december 2000. Der  

 er  

 tale om frihedsberøvelse af samme person, og jeg går ud fra at det ene skema  

 er  

 et fortsat skema.
 Jeg beder afdelingen oplyse nærmere herom.
Tvangsindlæggelse sker på  

 grundlag af en lægeerklæring der er udarbejdet af den læge som har undersøgt  

 den pågældende med henblik på indlæggelsen.
Erklæringen må ikke være udstedt  

 af en læge der er ansat på den psykiatriske afdeling hvor indlæggelsen skal  

 finde sted, og lægen må ikke være inhabil (psykiatrilovens § 7). Det er dog  

 overlægen på den psykiatriske afdeling der træffer den endelige  

 administrative  

 afgørelse om hvorvidt betingelserne for tvangsindlæggelse er opfyldt, jf.  

 psykiatrilovens § 9, stk. 2, og § 14, stk. 1, i Justitsministeriets  

 bekendtgørelse nr. 880 af 10. december 1998 om fremgangsmåden ved  

 gennemførelse  

 af tvangsindlæggelser.
Af lovens § 4a og § 14, stk. 1, 2. punktum, i den  

 nævnte  

 bekendtgørelse fremgår det videre at afgørelsen i overlægens fravær kan  

 træffes  

 af en anden læge på den psykiatriske afdeling, og at overlægen i sådanne  

 tilfælde snarest skal tage stilling til beslutningen.
For så vidt angår  

 tvangstilbageholdelse, gælder tilsvarende efter lovens § 10, stk. 1, jf. §  

 4a,  

 at overlægen træffer afgørelse, og at afgørelsen kan træffes af en anden læge  

 i  

 overlægens fravær.
Også i disse tilfælde skal overlægen snarest tage stilling  

 til  

 beslutningen.
 Af Sundhedsstyrelsens  

 vejledning af 10. december 1998 om udfyldelse af tvangsprotokoller mv., s. 2,  

 fremgår det at (datoen for) overlægens attestation skal fremgå af  

 protokollen.  

 Der er en særlig rubrik hertil i skemaet.
I 2 tilfælde fremgår  

 overlægens attestation ikke af protokollen.
Det drejer sig om protokollen  

 vedrørende tvangsindlæggelse af 6. september 2000 og protokollen vedrørende  

 tvangstilbageholdelse af 30. oktober 2000.
Det er beklageligt at der ikke er angivet en dato for overlægens  

 attestation i disse tilfælde.
Jeg beder afdelingen om at oplyse nærmere om  

 baggrunden herfor.
 I de resterende 38 tilfælde  

 hvor attestationen er anført på skemaet, har overlægen taget stilling til  

 frihedsberøvelsen dagen før i 3 tilfælde, den samme dag i 21 tilfælde, dagen  

 efter i 9 tilfælde, 2 dage efter i 3 tilfælde, 3 dage efter i 1 tilfælde og 5  

 dage efter i 1 tilfælde.
Reglerne om udfyldelse af tvangsprotokoller indeholder ikke  

 bestemmelser om hvor lang tid der må gå før overlægens attestation skal  

 anføres  

 i protokollen.
De kontrolhensyn der ligger bag reglerne om attestation,  

 tilsiger imidlertid efter min opfattelse at attestationen skal ske snarest  

 muligt.
Dette kan efter omstændighederne være flere dage efter  

 frihedsberøvelsen.
Jeg beder på denne baggrund afdelingen oplyse om  

 afdelingens  

 praksis med hensyn til indhentelse af overlægens godkendelse og om hvorfor  

 der  

 i de nævnte tilfælde gik henholdsvis 2, 3 og 5 dage før overlægen attesterede  

 protokollen.
 Det påhviler til stadighed overlægen at påse at frihedsberøvelse,  

 tvangsbehandling, tvangsfiksering, fysisk magt og beskyttelsesfiksering ikke  

 anvendes i videre omfang end nødvendigt, jf. psykiatrilovens § 21, stk. 1.  

 For  

 så vidt angår frihedsberøvelse, skal resultatet af denne efterprøvelse  

 tilføres  

 tvangsprotokollen henholdsvis 3, 10, 20 og 30 dage efter at frihedsberøvelsen  

 blev iværksat, og herefter mindst hver fjerde uge så længe frihedsberøvelsen  

 opretholdes, jf. lovens § 21, stk. 2, 1. punktum.
I de fleste tilfælde er den obligatoriske efterprøvelse sket senest på  

 det i loven angivne tidspunkt.
Tvangsprotokollerne viser imidlertid følgende  

 afvigelser herfra:
I tvangsprotokol vedrørende  

  

 tvangsindlæggelse  

 af 26. september 2000  

  

 skete den femte obligatoriske efterprøvelse (efter 30  

 dage plus 4 uger) en dag for sent.
Det samme gjaldt for den sjette  

 efterprøvelse (efter 30 dage plus 8 uger).
 I tvangsprotokol vedrørende  

  

 tvangsindlæggelse  

 af 5. oktober 2000  

  

 skete den femte obligatoriske efterprøvelse (efter 30  

 dage plus 4 uger) 2 dage for sent.
 I tvangsprotokol vedrørende  

  

 tvangstilbageholdelse  

 af 10. oktober 2000  

  

 af en patient som blev indlagt 4. september 2000, er de  

 første 4 efterprøvelser ifølge tilførsler sket på det i loven foreskrevne  

 tidspunkt, mens femte og sjette efterprøvelse er sket 37 og 59 dage efter  

 tvangstilbageholdelsen (henholdsvis 16. november og 12. december 2000). Det  

 korrekte tidspunkt for den femte efterprøvelse (efter 30 dage og 4 uger) var  

 7.  

 december 2000.
I tvangsprotokol vedrørende  

  

 tvangstilbageholdelse  

 af 12. oktober 2000  

  

 af en patient som blev indlagt 4. februar 2000, er  

 ingen tilførsler i protokollen om efterprøvelse.
Tvangstilbageholdelsen skete  

 16. oktober 2000, dvs. dagen efter at den første obligatoriske efterprøvelse  

 skulle finde sted.
 I tvangsprotokol vedrørende  

  

 tvangsindlæggelse  

 af 28. oktober 2000  

  

 skete den femte obligatoriske efterprøvelse (efter 30  

 dage plus 4 uger) 2 dage for sent.
 I tvangsprotokol vedrørende  

  

 tvangsindlæggelse  

 af 30. oktober 2000  

  

 skete den første obligatoriske efterprøvelse 4 dage  

 efter tvangsindlæggelsen.
I tvangsprotokol vedrørende  

  

 tvangsindlæggelse  

 af 21. december 2000  


  

 er ikke gjort notat om obligatorisk  

 efterprøvelse.
En eventuel dato for ophør af tvangsindlæggelsen som ville  

 have  

 overflødiggjort den obligatoriske efterprøvelse, fremgår heller ikke.
 Det er beklageligt at fristerne for revurdering af om betingelserne for  

 frihedsberøvelse fortsat var opfyldt, i disse tilfælde ifølge skemaerne ikke  

 blev overholdt.  

 Jeg beder om afdelingens  

 bemærkninger hertil.
I tvangsprotokollen vedrørende  

  

 tvangstilbageholdelse  

 af 22. december 2000  

  

 af en patient som blev indlagt 19. december 2000, er  

 anvendt to skemaer der vedrører den samme patient, og som begge angiver at  

 være  

 det første skema.
Det ene skema indeholder alene tilførsel om den første  

 obligatoriske efterprøvelse mens det andet skema tillige indeholder  

 tilførsler  

 om anden, tredje og fjerde efterprøvelse, som dog er overstreget.
 Jeg beder afdelingen om at oplyse nærmere om baggrunden herfor.
 I tvangsprotokol vedrørende  

  

 tvangsindlæggelse af 17. oktober 2000  

  

 skete den første  

 obligatoriske efterprøvelse rettidigt på tredjedagen, men af samme skema  

 fremgår at frihedsberøvelsen ophørte 2 dage tidligere, dvs. før  

 efterprøvelsen.
 Jeg beder afdelingen om at oplyse nærmere herom.
De obligatoriske efterprøvelser skal som nævnt  

 foretages af overlægen, lovens § 21, stk. 2, eller i dennes fravær af en  

 anden  

 læge hvis efterprøvelse snarest herefter skal attesteres af en overlæge, jf.  

 lovens § 4a.
Der er særlige rubrikker i tvangsprotokollen til angivelse af  

 datoen  

 for overlægens stillingtagen.
 I følgende tilfælde er den anførte dato for overlægens attestation  

 angivet som senere end samme dag eller dagen efter efterprøvelsen:
 I tvangsprotokol vedrørende  

  

 tvangstilbageholdelse  

 af 20. august 2000  

  

 af en patient som blev indlagt 18. august 2000, er  

 datoen for overlægens attestation af femte efterprøvelse angivet som 4 dage  

 efter den pågældende prøvelse.
 I tvangsprotokol vedrørende  

  

 tvangstilbageholdelse  

 af 6. september 2000  

  

 af en patient som blev indlagt samme dag, er datoen  

 for overlægens attestation af tredje efterprøvelse angivet som 11 dage efter  

 den pågældende prøvelse.
I tvangsprotokol vedrørende  

  

 tvangstilbageholdelse  

 af 25. september 2000  

  

 af en patient som blev indlagt 24. september 2000, er  

 datoen for overlægens attestation af anden efterprøvelse angivet som 6 dage  

 efter den pågældende prøvelse.
Der er ikke angivet en dato for overlægens  

 attestation af den femte efterprøvelse.
 I tvangsprotokol vedrørende  

  

 tvangstilbageholdelse  

 af 5. oktober 2000  

  

 af en patient som blev indlagt 2. oktober 2000, er  

 datoen for overlægens attestation af femte efterprøvelse ikke angivet.
I tvangsprotokol vedrørende  

  

 tvangstilbageholdelse  

 af 10. oktober 2000  

  

 af en patient som blev indlagt 4. september 2000, er  

 datoen for overlægens attestation af fjerde efterprøvelse angivet som 39 dage  

 efter den pågældende prøvelse.
Der er i sagen sket efterprøvelse 37 og 59  

 dage  

 efter tvangstilbageholdelsen hvilket ifølge skemaet er attesteret henholdsvis  

 32 og 8 dage efter prøvelsen.
 I tvangsprotokol vedrørende  

  

 tvangsindlæggelse  

 af 30. oktober 2000  

  

 er datoen for overlægens attestation af anden, tredje  

 og femte efterprøvelse angivet som henholdsvis 55, 45 og 7 dage efter den  

 pågældende prøvelse.
 I tvangsprotokol vedrørende  

  

 tvangstilbageholdelse  

 af 6. november 2000  

  

 af en patient som blev indlagt samme dag, er datoen for  

 overlægens attestation af tredje efterprøvelse angivet som 11 dage efter den  

 pågældende prøvelse.
 I tvangsprotokol vedrørende  

  

 tvangstilbageholdelse  

 af 16. november 2000  

  

 af en patient som blev indlagt 2. november 2000, er  

 datoen for overlægens attestation af første efterprøvelse angivet som 2 dage  

 efter den pågældende prøvelse.
 I tvangsprotokol vedrørende  

  

 tvangsindlæggelse  

 af 29. november 2000  

  

 er datoen for overlægens attestation af første og  

 tredje efterprøvelse angivet som henholdsvis 2 og 19 dage efter den  

 pågældende  

 prøvelse.
I tvangsprotokol vedrørende  

  

 tvangsindlæggelse  

 af 3. december 2000  

  

 er datoen for overlægens attestation af første, anden,  

 tredje og fjerde efterprøvelse angivet som henholdsvis 31, 24, 15 og 8 dage  

 efter den pågældende prøvelse.
Datoen for attestation er i alle tilfælde den  

 samme dag.
 I tvangsprotokol vedrørende  

  

 tvangstilbageholdelse  

 af 10. december 2000  

  

 af en patient som blev indlagt 2. november 2000, er  

 datoen for overlægens attestation af tredje efterprøvelse angivet som 10 dage  

 efter den pågældende prøvelse.
Idet jeg henviser til mine bemærkninger ovenfor om hvor lang tid der må  

 gå før overlægens attestation anføres i protokollen, beder jeg afdelingen  

 oplyse om afdelingens praksis med hensyn til indhentelse af overlægens  

 godkendelse i forbindelse med den obligatoriske efterprøvelse.
Jeg beder  

 samtidig afdelingen om at oplyse hvorfor der i de ovenfor nævnte tilfælde gik  

 op til 55 dage mellem prøvelsen og overlægens attestation af protokollen.
 I tvangsprotokol vedrørende  

  

 tvangsindlæggelse af 17. oktober 2000  

  

 er datoen for overlægens  

 attestation af første (og eneste) efterprøvelse ikke angivet.
Denne tvangsprotokol er omtalt ovenfor hvor jeg har bedt om en  

 udtalelse.
Jeg beder i tillæg hertil afdelingen om at oplyse nærmere herom.
 Jeg har  

 desuden konstateret at der i 12 skemaer ikke er foretaget notat om  

 efterfølgende ophør af frihedsberøvelsen, og at datoen for overlægens  

 stillingtagen til spørgsmålet om ophør i 5 tilfælde ikke er anført.
 Jeg beder afdelingen om en udtalelse herom.
6.2. Tvangsbehandling Jeg modtog 20 skemaer vedrørende beslutninger om tvangsbehandling;  

 18 skemaer vedrørte beslutning om tvangsmedicinering, og 2 skemaer vedrørte  

 ernæringsmæssig behandling.
 For tvangsbehandling  

 benyttes tvangsprotokol  skema 2. Som nævnt ovenfor under 6.1 skal det  

 ved  

 afkrydsning på skemaerne angives om det drejer sig om første skema for den  

 aktuelle tvangsforanstaltning, eller om skemaet er en fortsættelse af  

 tidligere  

 skema.
 I 5 tilfælde er det  

 ikke angivet ved afkrydsning hvorvidt der er tale om det første skema eller  

 en  

 fortsættelse af tidligere skema.
 Dette er en fejl.
Ifølge Sundhedsstyrelsens vejledning af 10.  

 december 1998 om udfyldelse af tvangsprotokoller mv. skal de enkelte  

 tvangsformer registreres på hvert sit skema såfremt flere  

 tvangsbehandlingsformer anvendes.
Hvert af de modtagne skemaer vedrører kun  

 én  

 tvangsform.
Tvangsbehandling må kun  

 anvendes over for personer der er indlagt og opfylder betingelserne for  

 tvangstilbageholdelse,  

 og kun når andre behandlingsmuligheder må anses for uanvendelige.
Det fremgår  

 af psykiatrilovens § 12, stk. 1, og § 1, stk. 1, samt § 2 i  

 Sundhedsministeriets bekendtgørelse nr. 879 af 10. december 1998 om  

 tvangsbehandling, fiksering, tvangsprotokoller mv. på psykiatriske afdelinger  

 (tvangsbekendtgørelsen).
Det fremgår af § 12,  

 stk. 3, i psykiatriloven at afgørelse om tvangsbehandling træffes af  

 overlægen der samtidig træffer bestemmelse om i hvilket omfang der om  

 fornødent kan anvendes magt til behandlingens gennemførelse.
Beslutning kan i  

 overlægens fravær træffes af en anden læge.
I sådanne tilfælde skal overlægen  

 efterfølgende snarest tage stilling til beslutningen, jf. lovens § 4a.
 Beslutning om  

 tvangsbehandling af en legemlig lidelse træffes af vedkommende psykiatriske  

 overlæge og overlægen på den pågældende somatiske afdeling i fællesskab  

 (tvangsbekendtgørelsens § 8, stk. 3).
Ved tvangsmedicinering  

 skal der altid være en læge til stede.
Det fremgår af § 6 i  

 tvangsbekendtgørelsen.
 Efter  

 Sundhedsstyrelsens vejledning skal navnet på den ordinerende læge anføres på  

 skemaet tilligemed datoen for overlægens stillingtagen.
 Datoen for overlægens  

 stillingtagen mangler i et enkelt tilfælde.
 Dette er beklageligt.
 I  

 et tilfælde er datoen for overlægens stillingtagen angivet som dagen efter  

 beslutningen, i yderligere et tilfælde som 2 dage efter og i 2 tilfælde 10  

 dage  

 efter.
 Jeg beder sygehuset om en udtalelse herom.
Ifølge  

 Sundhedsstyrelsens vejledning skal der ved afkrydsning angives en begrundelse  

 for beslutningen om tvangsbehandling.
Der henvises i den pågældende rubrik i  

 skemaet til psykiatrilovens § 12 og § 13. I 5 tilfælde er der ikke angivet en  

 begrundelse.
 Dette er beklageligt.
I  

 rubrikken skal ifølge vejledningen angives indholdet af tvangsbehandlingen,  

 herunder præparatnavn, startdosis, administrationsområde og eventuel  

 bivirkningsmedicin.
Indholdet af tvangsbehandlingen er i alle tilfælde  

 angivet.
 I rubrikken Tilladt  

 magtanvendelse skal ifølge vejledningen angives i hvilket omfang der om  

 fornødent kan anvendes magt til behandlingens gennemførelse.
I skema vedrørende  

 beslutning om tvangsmedicinering truffet 21. august 2000 og skema vedrørende  

 beslutning om tvangsmedicinering truffet 2. juni 2000 er ikke angivet nogen  

 tilladt magtanvendelse.
Jeg går ud fra at dette betyder at der ikke var behov  

 for at anvende magt i det pågældende tilfælde.
 Ved hver enkelt  

 tvangsbehandling skal navnet på den tilstedeværende læge samt dato anføres i  

 protokollen.
I skema vedrørende  

 beslutning om behandling af somatisk lidelse truffet 27. september 2000 og  

 skema vedrørende beslutning om tvangsmedicinering truffet 9. oktober 2000  

 samt  

 skema vedrørende beslutning om tvangsmedicinering truffet 12. juni 2000 er  

 ikke  

 angivet datoer for tvangsbehandling eller gjort tilførsler om tilstedeværende  

 læge.
Jeg går ud fra at dette skyldes at beslutningen om tvangsbehandling  

 ikke  

 blev realiseret.
 Endelig skal datoen for  

 beslutning om ophør af tvangsanvendelsen angives.
 I 9 tilfælde er dette  

 ikke sket.
 Jeg beder afdelingen om en udtalelse herom.
 Kravet  

 i tvangsbekendtgørelsens § 3, stk. 2, om information af patient og  

 patientrådgiver er behandlet under punkt 5.13.
6.3. Tvangsfiksering og  

 anvendelse af fysisk magt For  

 tvangsfiksering og anvendelse af fysisk magt benyttes tvangsprotokol   

 skema 3.  

 Jeg modtog 28 skemaer til brug for tilførsler til tvangsprotokollen  

 vedrørende  

 tvangsfiksering og anvendelse af fysisk magt.
Uanset at jeg alene bad om at  

 modtage kopi af de 20 seneste tilførsler (skemaer), har jeg inddraget alle 28  

 skemaer i min undersøgelse.
Hvert skema har plads til tre  

 tilfælde af tvangsfiksering og anvendelse af fysisk magt.
De modtagne skemaer  

 omhandler i alt 65 tilfælde af tvangsfiksering og fysisk magt, herunder  

 indgivelse af beroligende medicin.
Der er tale om 28 tilfælde af  

 tvangsfiksering, 20 tilfælde af fastholden, 16 tilfælde af indgivelse af  

 beroligende medicin og et tilfælde af aflåsning af dør.
Heraf var 20  

 kombinationer af tvangsfiksering, anvendelse af fysisk magt og indgivelse af  

 beroligende medicin (f.eks. fastholden i forbindelse med bæltefiksering eller  

 fastholden i kombination med indgivelse af beroligende medicin).
Af psykiatriloven fremgår det  

 i § 14, stk. 1, at der som midler til tvangsfiksering alene må anvendes  

 bælte,  

 hånd- og fodremme samt handsker.
Af stk. 2 fremgår det videre at  

 tvangsfiksering kun må anvendes i det omfang det er nødvendigt for at afværge  

 at en patient udsætter sig selv eller andre for nærliggende fare for at lide  

 skade på legeme eller helbred, forfølger eller på anden  

 lignende måde groft forulemper medpatienter eller øver hærværk af ikke  

 ubetydeligt omfang.
 Under de samme betingelser  

 kan en indlagt person fastholdes og om fornødent med magt føres til et andet  

 opholdssted på sygehuset, jf. psykiatrilovens § 17, stk. 1. Over for personer  

 der er frihedsberøvet efter reglerne i lovens kapitel 3, kan der anvendes den  

 magt der er nødvendig for at sikre deres fortsatte tilstedeværelse på  

 afdelingen.  

 Er det af afgørende betydning for bedring af en meget urolig patients  

 tilstand,  

 kan lægen bestemme at patienten skal have et beroligende middel, om fornødent  

 med magt, jf. lovens § 17, stk. 2.
Ifølge lovens § 15, stk. 1,  

 skal tvangsfiksering besluttes af en læge efter at denne har tilset  

 patienten.  

 Beslutning om at der foruden bælte skal anvendes hånd- eller fodremme, skal  

 dog  

 træffes af overlægen, jf. stk. 2. Bestemmelsen er ikke til hinder for at en  

 beslutning i overlægens fravær træffes af en anden læge.
I sådanne tilfælde  

 skal overlægen efterfølgende snarest tage stilling til beslutningen, jf.  

 lovens  

 § 4a og § 12, stk. 5, i tvangsbekendtgørelsen.
 Efter tvangsbekendtgørelsens  

 § 16, stk. 1, må fiksering af patienter der af tryghedsgrunde selv anmoder  

 herom, kun ske med samtykke fra en læge.
I ét tilfælde er det oplyst  

 at der er anvendt hånd- og/eller fodremme.
Anvendelsen er efter skemaets  

 oplysninger godkendt af en overlæge den samme dag.
 Dette giver ikke anledning til bemærkninger.
 Det fremgår  

 af psykiatrilovens § 15, stk. 3, 2. punktum, at lægen i de tilfælde hvor  

 plejepersonalet  

 har besluttet at fiksere den pågældende med bælte, straks skal tilkaldes og  

 træffe afgørelse vedrørende anvendelsen af tvangsfiksering med bælte.
 Jeg beder ledelsen om at redegøre for afdelingens praksis med hensyn  

 til tilkaldelse af læge i forbindelse med tvangsfiksering med bælte, herunder  

 hvor lang tid det efter ledelsens opfattelse er acceptabelt og forsvarligt at  

 der går fra tvangsindgrebets påbegyndelse, og til lægen kommer til stede.
Efter  

 tvangsbekendtgørelsens § 29, nr. 2 og 3, og § 30, nr. 2 og 3, skal for så  

 vidt  

 angår tvangsfiksering og fysisk magtanvendelse, anføres indgrebets art og  

 omfang i tvangsprotokollen tillige med begrundelsen for indgrebet.
Skemaet  

 indeholder særlige rubrikker til afkrydsning heraf.
Rubrikkerne henviser  

 indirekte  

 i stikordsform til bestemmelserne i lovens § 14 og § 17.
Indgrebets art er i alle  

 tilfælde angivet i protokollerne.
I 6 tilfælde er der ikke angivet en  

 begrundelse.
 Dette er beklageligt.
 I 3 tilfælde  

 er begrundelsen for beslutning om fiksering alene eller i kombination med  

 fastholden udelukkende angivet ved afkrydsning i skemaets rubrik vedrørende  

  Urolig tilstand.
 I 4 tilfælde er begrundelsen  

 for beslutning om fiksering alene eller i kombination med fastholden angivet  

 ved afkrydsning i skemaets rubrik vedrørende Urolig tilstand  

 tillige med en  

 anden begrundelse.
 I 1 tilfælde er begrundelsen  

 for beslutning om fastholden angivet ved afkrydsning i skemaets rubrik  

 vedrørende Urolig tilstand.
 I 7 tilfælde er begrundelsen  

 for beslutning om fiksering og/eller fastholden samt indgivelse af  

 beroligende  

 medicin alene angivet ved afkrydsning i skemaets rubrik vedrørende  

 Urolig  

 tilstand.
 I 2 tilfælde er begrundelsen  

 for beslutning om indgivelse af beroligende medicin i kombination med  

 fiksering  

 ikke angivet ved afkrydsning i skemaets rubrik vedrørende  Urolig  

 tilstand.
 I 1 tilfælde er begrundelsen  

 for beslutning om fastholden kombineret med indgivelse af beroligende medicin  

 alene angivet ved afkrydsning i skemaets rubrik vedrørende Urolig  

 tilstand.
 Idet jeg henviser til de ovenfor gengivne betingelser i loven for  

 henholdsvis fiksering (§ 14) og anvendelse af fysisk magt og indgivelse af  

 beroligende medicin (§ 17), beder jeg afdelingen om en udtalelse herom.
Efter  

 psykiatrilovens § 17, stk. 2, kræver indgivelse af beroligende medicin at  

 beslutning herom er truffet af en læge.
Lægen skal være til stede når et  

 beroligende middel gives, jf. tvangsbekendtgørelsens § 19, stk. 2.  

 Såvel navnet på den ordinerende læge som på  

 den tilstedeværende læge skal anføres i protokollen, jf.  

 tvangsbekendtgørelsens  

 § 28, nr. 4 og 5.
Der er i alle relevante  

 tilfælde anført oplysninger om den ordinerende læge og den tilstedeværende  

 læge.
I nogle tilfælde er dog kun angivet lægens initialer.
 Jeg beder afdelingen om en udtalelse herom.
 Ifølge  

 tvangsbekendtgørelsens § 29, nr. 6, og § 30, nr. 6, skal navnene på det  

 implicerede personale ved tvangsfiksering og anvendelse af fysisk magt  

 angives  

 i tvangsprotokollen.
 I sagerne vedrørende  

 tvangsforanstaltninger iværksat henholdsvis 18., 28. og 31. august 2000, 3.  

 september 2000, 10. og 12. oktober 2000, 2. og 22. november 2000 og 3., 4. og  

 5. december 2000 er der ikke angivet navne på eventuelt impliceret personale  

 bortset fra den ordinerende læge.
 Jeg beder afdelingen om at oplyse nærmere om baggrunden herfor.
I sagerne  

 vedrørende tvangsforanstaltninger iværksat henholdsvis 18. og 29. juli 2000  

 og  

 6. december 2000 er i rubrikken vedrørende det implicerede personale alene  

 angivet afdelingens navn.
I en række tilfælde er det implicerede personale  

 alene angivet ved fornavn eller initialer.
 Jeg beder afdelingen om en udtalelse herom.
Efter  

 tvangsbekendtgørelsens § 29, nr. 4, og § 30, nr. 4, skal tidspunktet for  

 indgrebets iværksættelse og ophør af tvangsfiksering og fysisk magtanvendelse  

 anføres i tvangsprotokollen.
Når det drejer sig om fysisk magtanvendelse i  

 form  

 af fastholden og indgivelse af beroligende medicin, angives efter  

 vejledningen  

 dog kun tidspunktet for iværksættelse.
Dette indebærer at der skal anføres  

 såvel dato som klokkeslæt, og kravet må af hensyn til de bagvedliggende  

 kontrolhensyn også gælde for frivillige fikseringer.
 I følgende skemaer er alene  

 angivet påbegyndelsestidspunkt:
·  

  

 	  

 tvangsfiksering af 29. november 2000, ·  

  

 	  

 tvangsfiksering og indgivelse af  

 beroligende medicin af 17. august 2000, og ·  

  

 	  

 tvangsfiksering, fastholden og indgivelse  

 af beroligende medicin af 2. september 2000.
 Jeg beder afdelingen om en udtalelse om disse sager.
6.4. Beskyttelsesfiksering For  

 beskyttelsesfiksering benyttes tvangsprotokol  skema 4. Jeg har  

 modtaget 20  

 skemaer vedrørende beskyttelsesfiksering.
Ledelsen oplyste under inspektionen  

 at afdelingen som udgangspunkt ikke bruger beskyttelsesfiksering.
Dette  

 skyldes  

 at afdelingen foretrækker at undgå gråzoneområder af hensyn til såvel  

 personale  

 som patienter.
Afdelingen har i brev af 7. november 2001 uddybet  

 oplysningerne  

 med følgende:
 Afdelingen anvender  

 beskyttelsesfiksering, men næsten udelukkende til demente patienter eller  

 patienter med længerevarende konfusionstilstande.
Afdelingen anvender det så  

 vidt muligt ikke ved andre psykotiske tilstande, selv om tilstanden indebærer  

 korterevarende konfusion.
I disse tilfælde anvendes primært fiksering ud fra  

 kriterierne vedrørende tvangsfiksering, for at tilgodese retssikkerheden for  

 den patient, der tidvis er klar og orienteret under en fiksering.
 Jeg forstår oplysningerne således at afdelingen i de nævnte tilfælde  

 hvor patientens tilstand alene indebærer korterevarende konfusion, normalt  

 ikke  

 anvender beskyttelsesfiksering, men anvender tvangsfiksering i  

 overensstemmelse  

 med reglerne herom.
 Ved  

 beskyttelsesfiksering forstås anvendelse af ethvert middel der benyttes for  

 at  

 hindre at en patient utilsigtet udsætter sig selv for væsentlig fare.  

 Beskyttelsesfiksering må kun benyttes efter at en læge har tilset patienten  

 og  

 truffet nærmere bestemmelse om anvendelse af et bestemt beskyttelsesmiddel  

 (psykiatrilovens § 18).
 Af tvangsbekendtgørelsens §  

 21, stk. 2, fremgår det nærmere at den lægelige ordination af  

 beskyttelsesfiksering skal angive i hvilket omfang og i hvilke bestemte  

 situationer et vist middel til beskyttelsesfiksering må anvendes.  

 Administrationen af den ordinerede beskyttelsesfiksering overlades til  

 plejepersonalet i det enkelte tilfælde (bekendtgørelsens § 21, stk. 3).
 En lægelig vurdering af  

 berettigelsen af opretholdelse af brugen af beskyttelsesfiksering over for  

 den  

 enkelte patient skal, jf. tvangsbekendtgørelsens § 24, stk. 2, finde sted så  

 ofte som forholdene tilsiger det, dog mindst 3, 10, 20 og 30 dage efter at  

 beslutning om anvendelse af beskyttelsesfiksering blev truffet, og herefter  

 mindst hver fjerde uge så længe ordinationen opretholdes.
 I tvangsprotokollen skal  

 anføres den form for beskyttelsesfiksering som anvendes, jf.  

 tvangsbekendtgørelsens § 31, nr. 2.
 Dette er sket i alle  

 tilfælde.
Det enkelte skema omhandler  

 kun én form for tvangsanvendelse.
Såfremt flere tvangsformer anvendes, skal  

 de  

 enkelte former registreres hver for sig, jf.
Sundhedsstyrelsens vejledning af  

 10. december 1998 om udfyldelse af tvangsprotokoller mv., s. 3.
 5 af de modtagne skemaer  

 angår mere end én form for tvangsanvendelse.
 Dette er en fejl.
 I  

 tvangsprotokollen skal den ordinerende læge anføres, jf. tvangsprotokollens §  

 31, nr. 5.
Dette er sket i alle  

 tilfælde.
I 3 tilfælde er den ordinerende læge alene angivet med initialer.
 Idet jeg henviser til mine bemærkninger ovenfor under punkt 6.3, beder  

 jeg afdelingen om en udtalelse herom.
 Af  

 tvangsbekendtgørelsens § 31, nr. 3 og 4, fremgår det endvidere at  

 begrundelsen  

 for beslutningen om beskyttelsesfikseringen samt den situation hvor  

 beskyttelsesfikseringen kan anvendes, skal angives i tvangsprotokollen.
 I skema vedrørende beslutning  

 om beskyttelsesfiksering af 5. september 2000 (gentaget i det fortsatte  

 skema)  

 synes tilførslen i rubrikken vedrørende den situation hvor  

 beskyttelsesfikseringen kan anvendes, alene at indeholde en uddybende  

 begrundelse.
 I skema vedrørende beslutning  

 om beskyttelsesfiksering af 23. december 2000 og skema vedrørende beslutning  

 af  

 27. december 2000 er ikke angivet nogen situation.
Det er beklageligt.
Jeg beder om afdelingens bemærkninger til disse to  

 tilfælde.
I skema  

 vedrørende beslutning om beskyttelsesfiksering af 11. august 2000 er  

 begrundelsen for fikseringen angivet som Konstant aktivitet i  

 forbindelse med  

 svær demens.
Udsætter sig for væsentlig fare ved ikke at sove.  

 Situationen er  

 angivet som Til natten, idet patienten ellers ikke bliver liggende i  

 sengen  

 til han sover.
Denne udstrækning af området for bestemmelserne om  

 beskyttelsesfiksering må give anledning til betænkeligheder.
Psykiatriloven  

 hjemler ikke mulighed for beskyttelsesfiksering for at sikre at en patient  

 får  

 søvn.
Formålet med den nævnte beslutning om beskyttelsesfiksering må vel  

 nærmest karakteriseres som behandling, og sagen giver anledning til  

 overvejelser  

 om afgrænsning i forhold til lovens andre tvangsforanstaltninger.
Jeg beder  

 afdelingen om en udtalelse herom.
 Resultatet af  

 den fornyede lægelige vurdering der skal finde sted efter  

 tvangsbekendtgørelsens § 24, stk. 2, efter henholdsvis 3, 10, 20, 30 dage og  

 herefter hver fjerde uge, skal anføres i tvangsprotokollen, jf.  

 tvangsbekendtgørelsens § 31.
 Ifølge skema vedrørende  

 beslutning om beskyttelsesfiksering af 13. juli 2000 er den første og den  

 anden  

 obligatoriske efterprøvelse sket 2 dage for sent, den tredje efterprøvelse er  

 sket 5 dage for sent, den fjerde prøvelse 17 dage for sent og den femte 20  

 dage  

 for sent.
 Ifølge skema vedrørende  

 beslutning om beskyttelsesfiksering af 11. august 2000 er den anden  

 obligatoriske efterprøvelse sket 2 dage for sent.
 I skema vedrørende beslutning  

 om beskyttelsesfiksering af 28. august 2000 er i nævnte rækkefølge gjort  

 tilførsler om efterprøvelser 31. og 11. august 2000 samt 11. og 27. september  

 2000. Tilførslerne er i samme rækkefølge gentaget i det fortsatte skema  

 vedrørende samme beslutning.
 Ifølge skema vedrørende  

 beslutning om beskyttelsesfiksering af 22. november 2000 er den første  

 obligatoriske efterprøvelse sket 1 dag for sent og den fjerde efterprøvelse 3  

 dage for sent.
 Ifølge skema vedrørende  

 beslutning om beskyttelsesfiksering af 2. december 2000 er den anden  

 obligatoriske efterprøvelse sket 16 dage for sent.
 Ifølge skema vedrørende  

 beslutning om beskyttelsesfiksering af 23. december 2000, er den første  

 obligatoriske efterprøvelse sket 1 dag for sent.
Dette er beklageligt.
Jeg beder afdelingen om en udtalelse om disse 6  

 sager.
 Endelig skal  

 ifølge vejledningen anføres datoen for ophør af beskyttelsesforanstaltningen.
 I 11 af de modtagne 20  

 skemaer er ikke anført nogen ophørsdato.
 Jeg beder afdelingen om at redegøre nærmere herfor.
7. Opfølgning Som det fremgår af de enkelte afsnit  

 ovenfor, har jeg i flere tilfælde bedt afdelingsledelsen om nærmere  

 underretning mv. vedrørende forskellige forhold.
Jeg beder om at disse  

 underretninger mv. sendes gennem Hovedstadens Sygehusfællesskab for at  

 fællesskabet kan få lejlighed til at kommentere det som afdelingen anfører.
