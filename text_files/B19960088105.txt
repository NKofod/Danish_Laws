 I medfør af § 9 og § 13, stk. 2 i lov nr. 307 af 24. april 1996 om  

 kliniske diætister, fastsættes:
 § 1.  Pligten til at føre ordnede optegnelser  

 (journal) gælder enhver klinisk diætist.
 Stk. 2.  Ved benyttelse af medhjælp er den kliniske  

 diætist ansvarlig for journalføring af behandlinger m.v., der udføres af  

 medhjælpen.
 § 2.  Der skal for hver klient føres en journal.
 § 3.  Optegnelser i journalen skal dateres.
Stk. 2.  Optegnelser skal foretages i permanent skrift  

 og være let læselige.
Når der anvendes forkortelser, skal disse umiddelbart  

 kunne forstås af fagfæller.
 § 4.  Journalen skal indeholde alle relevante  

 oplysninger af betydning for behandlingen af den pågældende klient, herunder  

 oplysning om:
 § 5.  Journalen skal opbevares i mindst 10 år regnet  

 fra tidspunktet for den senest foretagne optegnelse.
 Stk. 2.  Bestemmelsen i stk. 1 er ikke til hinder for,  

 at journalen overdrages til anden klinisk diætist, der har taget vedkommende  

 klient i behandling, til fortsat opbevaring.
 Stk. 3.  Den kliniske diætist skal sikre sig klientens  

 samtykke til, at journalen eller dele heraf overdrages til andre.
 § 6.  Ophører en klinisk diætist med at praktisere,  

 bortfalder samtidig pligten til at opbevare journaler, ligesom en klinisk  

 diætists arvinger eller bo ikke har pligt til at foretage opbevaring.
 Stk. 2.  Opbevaringspligtens ophør efter stk. 1 er ikke  

 til hinder for, at den kliniske diætists journaler overdrages til anden  

 klinisk diætist, som tager dennes tidligere klienter i behandling.
 Stk. 3.  Hvis en journal overdrages i medfør af stk. 2,  

 finder bestemmelsen i § 5 om opbevaringspligt og samtykke, anvendelse.
§ 7.  Destruktion af journalmateriale bør foregå under  

 forsvarlige former, fx ved brænding eller makulering.
Destruktion kan evt.  

 ske med assistance fra embedslægen.
 § 8.  Overtrædelse af § 5, stk. 1, straffes med bøde.
 Stk. 2.  Grovere eller gentagen overtrædelse af §§ 2-4,  

 § 5, stk. 3, § 6, stk. 3 og § 7 straffes med bøde.
 § 9.  Bekendtgørelsen træder i kraft den 16. oktober  

 1996, men har virkning fra den 1. oktober 1996.
