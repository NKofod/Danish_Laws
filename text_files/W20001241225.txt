 Overlægen traf den 19. april 2000 beslutning om tvangsbehandling i  

 form af daglig injektioner med Cicordinol 10 mg samt supplerende Akineton 5  

 mg, hvilket blev godkendt af det lokale Psykiatriske  

 Patientklagenævn.
Klage over tvangsbehandling med daglige  

 injektioner i stedet for tabletter eller medicin Sundhedsvæsenets Patientklagenævn fandt, at beslutningen om  

 tvangsbehandling kunne godkendes, idet patienten fandtes sindssyg, og idet  

 patienten forgæves i en længere periode forud for beslutningen  

 var forsøgt motiveret for medicinsk behandling.
Nævnet fandt  

 endvidere, at behandlingen opfyldte kravet om anvendelse af afprøvede  

 lægemidler i sædvanlig dosering og med færrest mulige  

 bivirkninger.
Sundhedsvæsenets Patientklagenævn fandt imidlertid, at  

 anvendelse af injektioner, på trods af at der var mulighed for at  

 forsøge at give medicinen peroralt, ikke opfyldte kravet om mindst  

 indgribende behandlingsform.
Nævnet fandt således, at der  

 primært burde være ordineret medicin til peroral indtagelse.
