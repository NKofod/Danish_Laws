 Bekendtgørelse om ansvar og  

 kompetencefordeling m.v. i  

 forbindelse med administrationen af tilskud fra Den  

 Europæiske Socialfond.
 I medfør af § 2, stk. 2, 3 og 4, § 3, stk. 3,  

 § 4, stk. 2, § 5, § 6, stk. 8 og 9, og § 7,  

 stk. 5 i lov nr. 254 af 12. april 2000 om administrationen af tilskud fra Den  

 Europæiske Socialfond, fastsættes efter bemyndigelse:
Kapitel 1 Indledende bestemmelser § 1. Direktøren for Arbejdsmarkedsstyrelsen  

 har ansvaret for implementeringen af Den Europæiske Socialfond i  

 Danmark, herunder den tværgående koordinering,  

 programudarbejdelse, samarbejde og forhandlinger med Europa-Kommissionen samt  

 regnskabsaflæggelse over for Europa-Kommissionen.
 Stk. 2. Direktøren for Arbejdsmarkedsstyrelsen er  

 forvaltningsmyndighed og betalende myndighed i henhold til Rådets  

 forordning1) .
 Stk. 3. Direktøren for Arbejdsmarkedsstyrelsen  

 koordinerer administrationen af Den Europæiske Socialfond i Danmark og  

 kan fastsætte nærmere retningslinier herfor.
 Stk. 4. Administrationen af tilskud fra Den Europæiske  

 Socialfond varetages under iagttagelse af reglerne i lov om offentlighed i  

 forvaltningen og forvaltningsloven.
Kapitel 2 Sammensætning af overvågningsudvalgene for  

 Mål 3 og fællesskabsinitiativet EQUAL § 2. Direktøren for Arbejdsmarkedsstyrelsen  

 nedsætter overvågningsudvalgene for Mål 3 og EQUAL i  

 henhold til bestemmelserne i Rådets forordning1) og  

 enhedsprogrammeringsdokumenterne.
 § 3. Direktøren for Arbejdsmarkedsstyrelsen  

 varetager formandsskabet og sekretariatsfunktionen i  

 overvågningsudvalgene.
 Stk. 2. Direktøren for Arbejdsmarkedsstyrelsen udpeger  

 formændene for overvågningsudvalgene samt i hvert af udvalgene 2  

 medlemmer fra Arbejdsmarkedsstyrelsen, 1 medlem fra henholdsvis  

 Socialministeriet, Undervisningsministeriet, Erhvervsministeriet,  

 Ligestillingsenheden under Ministeren for Ligestilling, Dansk  

 Arbejdsgiverforening, Landsorganisationen i Danmark, Funktionærernes og  

 Tjenestemændenes Fællesråd, Sammenslutningen af Landbrugets  

 Arbejdsgiverforeninger, Ledernes Hovedorganisation, Akademikernes  

 Centralorganisation, Amtsrådsforeningen, Kommunernes Landsforening og  

 Københavns og Frederiksberg Kommuner i fællesskab.
 Stk. 3. I overvågningsudvalget for EQUAL har  

 Indenrigsministeriet derudover 1 medlem.
 Stk. 4. I overvågningsudvalgene er  

 Europa-Kommissionen repræsenteret i en rådgivende rolle.
Stk. 5. Direktøren for Arbejdsmarkedsstyrelsen udpeger  

 1 suppleant for hver af de organisationer og myndigheder, der er  

 repræsenteret i udvalgene.
Suppleanterne kan deltage i udvalgenes  

 møder.
 Stk. 6. Direktøren for Arbejdsmarkedsstyrelsen kan  

 efter udtalelse fra et overvågningsudvalg træffe beslutning om  

 udpegning af tilforordnede eller yderligere medlemmer, hvis det  

 skønnes hensigtsmæssigt.
 § 4. Overvågningsudvalgene fastsætter  

 selv deres forretningsorden i overensstemmelse med bestemmelserne i  

 Rådets forordning1) og efter aftale med Direktøren  

 for Arbejdsmarkedsstyrelsen.
Kapitel 3 Opgaver for overvågningsudvalgene for Mål 3  

 og EQUAL § 5. Overvågningsudvalgenes opgaver er  

 fastlagt i Rådets forordning1).
Stk. 2. Overvågningsudvalgene har til opgave at  

 påse, at programmerne gennemføres effektivt og med høj  

 kvalitet, herunder at 1)	bekræfte eller tilpasse programtillægget, 2)	drøfte og godkende udvælgelseskriterier for de  

 operationer, der finansieres under hver foranstaltning, 3)	regelmæssigt undersøge hvilke fremskridt der  

 gøres med at nå de særlige mål for  

 interventionerne, 4)	gennemgå resultaterne af gennemførelsen, herunder  

 virkeliggørelsen af målene for foranstaltningerne og  

 midtvejsevalueringen, 5)	drøfte og godkende den årlige og den endelige rapport  

 om gennemførelsen inden fremsendelse til Europa-Kommissionen, 6)	drøfte og godkende eventuelle forslag til ændring af  

 indholdet af Europa-Kommissionens beslutning om fondens deltagelse, og 7)	foreslå forvaltningsmyndigheden enhver form for tilpasning  

 eller revision af interventionerne, der kan fremme udviklingen hen imod  

 strukturfondenes mål, eller forbedre forvaltningen af interventionerne,  

 også for så vidt angår den finansielle  

 forvaltning.
Kapitel 4 Socialfondsindsatsen under Mål 2.
 § 6. Direktøren for Arbejdsmarkedsstyrelsen  

 har ansvaret for socialfondsindsatsen under Mål 2, hvori både Den  

 Europæiske Fond for Regionaludvikling og Den Europæiske  

 Socialfond deltager, og hvor det overordnede koordinerende ansvar er henlagt  

 til Erhvervsministeren.
 Stk.2. Direktøren for Arbejdsmarkedsstyrelsen er ansvarlig  

 for udarbejdelse af socialfondsdelen af enhedsprogrammeringsdokumentet for  

 Mål 2.
 Stk.3. Direktøren for Arbejdsmarkedsstyrelsen indstiller til  

 Erhvervsministeren 1 medlem og 1 suppleant til overvågningsudvalget for  

 Mål 2.
 § 7. De Regionale Mål 2-udvalg  

 udvælger og godkender socialfondsprojekter efter Mål  

 2-programmets prioriteter 3.1 og 3.2.
 Stk. 2. Udvalget indstiller socialfondsprojekter efter  

 Mål 2-programmets prioritet 3.3 til godkendelse eller afslag hos  

 Direktøren for Arbejdsmarkedsstyrelsen.
 Stk. 3. I De Regionale Mål 2-udvalg varetages  

 socialfondsindsatsen af repræsentanter for hver af de i § 10  

 nævnte parter i de regionale socialfondsudvalg.
 Stk. 4. Ved varetagelse af socialfondsindsatsen er De  

 Regionale Mål 2-udvalg omfattet af reglerne i kapitel 6 med de  

 afvigelser, der følger af, at et andet ministerium har det  

 koordinerende ansvar.
 § 8. Direktøren for Arbejdsmarkedsstyrelsen  

 nedsætter projektadministrationer for socialfondsdelen af Mål  

 2.
Stk. 2. Projektadministrationen for Mål 2-programmets  

 prioriteter 3.1 og 3.2 varetages af de amter, der er omfattet af Mål  

 2-programmet.
Amterne er endelige støttemodtagere i henhold til  

 Rådets forordning 1).
 Stk. 3. Projektadministrationen for Mål 2-programmets  

 prioritet 3.3 varetages af Direktøren for Arbejdsmarkedsstyrelsen, der  

 er endelig støttemodtager i henhold til forordningen1).
 Stk. 4. Projektadministrationerne i stk. 1 er omfattet af  

 reglerne i kapitlerne 7,8,9,10,11 og 12, med de afvigelser, der følger  

 af, at et andet ministerium har det koordinerende ansvar.
Kapitel 5 Projektgodkendelsesudvalg § 9. Direktøren for Arbejdsmarkedsstyrelsen  

 nedsætter et projektgodkendelsesudvalg for den centrale del af  

 Mål 3 og for EQUAL.
 Stk. 2. Direktøren for Arbejdsmarkedsstyrelsen  

 varetager formandsskabet og sekretariatsfunktionen i  

 projektgodkendelsesudvalget.
 Stk. 3. Direktøren for Arbejdsmarkedsstyrelsen udpeger  

 formanden for projektgodkendelsesudvalget samt 2 medlemmer fra  

 Arbejdsmarkedsstyrelsen, 1 medlem fra Undervisningsministeriet, 1 medlem fra  

 Socialministeriet, 1 medlem fra Erhvervsministeriet, 1 medlem fra  

 Indenrigsministeriet, 2 medlemmer fra Dansk Arbejdsgiverforening, 2 medlemmer  

 fra Landsorganisationen i Danmark, 1 medlem fra Amtsrådsforeningen, 1  

 medlem fra Kommunernes Landsforening og 1 medlem fra Københavns og  

 Frederiksberg Kommuner i fællesskab.
 Stk. 4. Udvalget kan bestemme, at der skal udpeges  

 suppleanter.
 Stk. 5. Direktøren for Arbejdsmarkedsstyrelsen kan  

 efter udtalelse fra projektgodkendelsesudvalget træffe beslutning om  

 udpegning af tilforordnede eller yderligere medlemmer, hvis det  

 skønnes hensigtsmæssigt.
 Stk. 6. Projektgodkendelsesudvalget fastlægger selv sin  

 forretningsorden, der skal godkendes af overvågningsudvalgene.
§ 10. Projektgodkendelsen for den regionale del af  

 Mål 3 er henlagt til De Regionale Socialfondsudvalg, der selv  

 vælger formand og fastsætter forretningsordenen.
Udvalgene  

 orienterer Direktøren for Arbejdsmarkedsstyrelsen om  

 forretningsordenen og sammensætningen.
Stk. 2. Det Regionale Socialfondsudvalg, der nedsættes i  

 hvert amt består af 2 medlemmer fra amtskommunen og 3 medlemmer fra  

 kommunerne.
Endvidere udpeges 2 medlemmer fra lønmodtagersiden og 2  

 medlemmer fra arbejdsgiversiden fra de organisationer, der er  

 repræsenteret i Det Regionale Arbejdsmarkedsråd.
Regionschefen  

 udpeger derudover 1 medlem.
 Stk. 3. I Københavns og Frederiksberg kommuner  

 erstattes de i stk. 2 nævnte medlemmer fra amtskommunen med 2  

 kommunale medlemmer.
 Stk. 4. Udvalgenes størrelse kan udvides,  

 sålænge stemmevægten fastholdes.
 Stk. 5. Udvalgene kan bestemme, at der skal udpeges  

 suppleanter.
Kapitel 6 Projektgodkendelsesudvalgenes opgaver § 11. Projektgodkendelsesudvalgene har til opgave  

 at udvælge og godkende projekter, der ligger inden for de  

 retningslinier og udvælgelseskriterier, som er fastsat af  

 overvågningsudvalgene, til at modtage støtte fra Den  

 Europæiske Socialfond.
 Stk. 2. Udvalgene har ansvaret for, at godkendelsen sker i  

 overensstemmelse med programmernes generelle kriterier, prioriteter og  

 finansieringsplaner.
 Stk. 3. Kun projekter, der klart har beskrevet mål,  

 indhold og tidsplan, vil kunne godkendes af projektgodkendelsesudvalgene.
 Stk. 4. Projektgodkendelsesudvalgene udvælger og  

 godkender projekter på baggrund af vurderinger af nationale og  

 regionale arbejdsmarkedsforhold.
 Stk. 5. Vurderingen af de nationale arbejdsmarkedsforhold skal  

 indgå i grundlaget for udvælgelsen af projekter for at sikre  

 sammenhæng med den nationale handlingsplan for beskæftigelse og  

 den generelle arbejdsmarkeds-, erhvervs- og uddannelsespolitik.
 Stk. 6. Vurderingen af de regionale arbejdsmarkedsforhold skal  

 indgå for at sikre sammenhæng med de lokale og regionale  

 udviklingsstrategier og regionens øvrige arbejdsmarkeds-, erhvervs- og  

 uddannelsespolitik, herunder andre strukturfondsaktiviteter.
 § 12. Alle afgørelser skal meddeles  

 ansøgerne senest 2 måneder efter modtagelsen af  

 ansøgningen eller efter en ansøgningsfrists udløb.
Stk. 2. Fristen i stk. 1 kan forlænges, hvis  

 særlige omstændigheder gør, at fristen ikke kan  

 overholdes.
Ansøgerne skal informeres herom inden 2-måneders  

 fristens udløb.
 § 13. De regionale Socialfondsudvalg skal  

 udarbejde en regional plan, som skal indeholde en flerårig strategi for  

 socialfondsindsatsen samt konkrete regionale vurderingskriterier og  

 prioriteringer.
 Stk. 2. Amtsrådet og Det Regionale  

 Arbejdsmarkedsråd skal godkende den regionale plan, inden planen sendes  

 til Direktøren for Arbejdsmarkedsstyrelsen.
 Stk. 3. Direktøren for Arbejdsmarkedsstyrelsen skal  

 godkende den regionale plan, inden regionen kan disponere over  

 socialfondsmidlerne, jf. dog § 31.
 Stk. 4. Planen skal revideres årligt under hensyntagen  

 til overvågningsudvalgets retningslinier og udviklingen på det  

 regionale arbejdsmarked.
Kapitel 7 Projektadministrationernes organisering og ansvar § 14. Direktøren for  

 Arbejdsmarkedsstyrelsen er ansvarlig for, at der etableres en administration  

 til styring af de projekter, som modtager tilskud fra Den Europæiske  

 Socialfond.
Stk. 2. Projektadministrationen for den centrale del af  

 Mål 3 og EQUAL ligger hos Direktøren for  

 Arbejdsmarkedsstyrelsen.
Endelige støttemodtagere efter  

 forordningen1) er for den centrale del af Mål 3  

 Direktøren for Arbejdsmarkedsstyrelsen og for EQUAL de enkelte  

  udviklingspartnerskaber.
 Stk. 3. Projektadministrationen for den regionale del af  

 Mål 3 ligger hos de enkelte amter og Københavns og Frederiksberg  

 Kommuner, der er endelige støttemodtagere i henhold til Rådets  

 forordning1) .
 § 15. Projektadministrationen varetager  

 sekretariatsbetjeningen af projektgodkendelsesudvalgene.
 Stk. 2. Projektadministrationen varetager den løbende  

 overvågning af projekternes gennemførelse indholdsmæssigt  

 og økonomisk.
 Stk. 3. Projektadministrationen har ansvaret for tilsyn,  

 opfølgning og kontrol med projekternes gennemførelse og  

 regnskabsaflæggelse samt for, at de krævede statusrapporter,  

 endelige regnskaber og evalueringsrapporter udarbejdes efter retningslinierne  

 og fristerne herfor.
 Stk. 4. Projektadministrationen er ansvarlig for tilsynet med,  

 at de afholdte udgifter er i overensstemmelse med Rådets  

 forordning1), Europa-Kommissionens forordning2)  og den givne bevilling.
 Stk. 5. Projektadministrationen skal kontrollere og godkende  

 projekternes statusrapporter samt endelige projektregnskaber og  

 evalueringsrapporter inden indsendelse af betalingsanmodning til  

 Direktøren for Arbejdsmarkedsstyrelsen.
 Stk. 6. Projektadministrationen skal tilstræbe, at der  

 sker den størst mulige samordning med andre fagligt relevante  

 EU-programmer og den nationale, regionale og lokale arbejdsmarkedspolitiske  

 indsats.
Kapitel 8 Projektadministrationernes opgaver § 16. For så vidt angår kravene til  

 indhold m.m. af ansøgninger, tilsagn, statusrapporter, endelige  

 projektregnskaber, information og evaluering henvises til  

 bekendtgørelse om tilskud fra Den Europæiske Socialfond.
Information og vejledning § 17. Projektadministrationen informerer generelt  

 om Den Europæiske Socialfonds strategi og interventioner i Danmark samt  

 om indhold og resultater i socialfondsprojekter inden for  

 projektadministrationens område.
 § 18. Projektadministrationen informerer om de  

 fastsatte frister for ansøgning om tilskud fra Den Europæiske  

 Socialfond og rådgiver og vejleder projektansøgere i forbindelse  

 med ansøgning.
 Stk. 2. Projektadministrationen skal informere ansøgere  

 og tilskudsmodtagere om de gældende retningslinier vedrørende  

 budget, statusrapporter, endeligt projektregnskab, regnskabskrav, revision,  

 information og evaluering før iværksættelsen af det  

 enkelte projekt.
 Stk. 3. Projektadministrationen skal rådgive og vejlede  

 den daglige ledelse af de godkendte projekter.
 Stk. 4. Projektadministrationen skal påse, at  

 tilskudsmodtagerne informerer om, at foranstaltningerne er iværksat med  

 støtte fra Den Europæiske Socialfond i henhold til  

 Europa-Kommissionens forordning 3) .
Indstilling af projekter § 19. Projektadministrationen indstiller inden for  

 de givne bevillings-, prioritets- og foranstaltningsrammer projekterne til  

 godkendelse eller afslag i projektgodkendelsesudvalget og meddeler tilsagn om  

 eller afslag på godkendelse til projektansøgerne, jf.  

 § 12.
 Stk. 2. Projektadministrationen skal sikre, at kun projekter,  

 der opfylder kravene, kan indstilles til godkendelse eller afslag efter de  

 til enhver tid gældende retningslinier og  

 udvælgelseskriterier.
 § 20. Projektadministrationen skal indhente  

 statusrapporter og endelige projektregnskaber fra projekterne, og indhente  

 den valgte revisors godkendelse heraf, jf. § 30.
Stk. 2. Projektadministrationen kontrollerer og godkender de  

 revisorgodkendte statusrapporter og endelige projektregnskaber samt  

 evalueringsrapporterne.
Efter revisionens og projektadministrationens  

 godkendelse sender projektadministrationen senest den sidste dag i  

 måneden efter projekternes opgørelsestidspunkter d. 30. april,  

 d. 31. august og d. 31. december en anmodning om udbetaling af  

 socialfondstilskud til Direktøren for Arbejdsmarkedsstyrelsen.
 Stk. 3. Efter modtagelse af socialfondstilskuddet fra  

 Direktøren for Arbejdsmarkedsstyrelsen videreanviser  

 projektadministrationen uden unødig ophold tilskuddene til  

 tilskudsmodtagerne.
 Stk. 4. Projektadministrationen tager stilling til, om  

 eventuelle revisionsbemærkninger giver anledning til tilbagebetaling  

 eller andre sanktioner over for tilskudsmodtager og skal i givet fald  

 gennemføre sådanne.
Stk. 5. Projektadministrationen skal efter Rådets  

 forordning1) opbevare alt regnskabsmateriale fra projekterne i 3  

 år efter Europa-Kommissionens betaling af restbeløbet  

 vedrørende det pågældende program.
Projektets  

 regnskabsmateriale skal derfor opbevares til udgangen af 2012, dog altid  

 mindst i 5 år efter projektets endelige afregning.
Tilsyn og kontrol § 21. Projektadministrationen har under hele  

 projektafviklingen pligt til at føre tilsyn og kontrol med, at de  

 bevilgede midler anvendes i overensstemmelse med lovgivningen, betingelserne  

 i projektansøgningen og tilsagnsskrivelsen med eventuelle  

 ændringer godkendt af projektadministrationen.
 Stk. 2. Projektadministrationen skal kontrollere projekternes  

 statusrapporter, endelige projektregnskaber og evalueringsrapporter inden  

 indsendelse af betalingsanmodning til Direktøren for  

 Arbejdsmarkedsstyrelsen, jf. § 20.
 Stk. 3. Projektadministrationen foretager mindst ét  

 tilsyns- og kontrolbesøg på hvert projekt i løbet af  

 projektperioden.
 Stk. 4. Projektadministrationen skal endvidere kontrollere  

 målopfyldelsen af de overordnede projektmål, således som de  

 er formuleret i projektbeskrivelsen.
 Stk. 5. Projektadministrationen har pligt til at  

 forfølge eventuelle forhold, der medfører, at det bevilgede  

 tilskud ikke anvendes efter hensigten, eller hvis der foregår  

 uregelmæssigheder.
 Stk. 6. Ved begrundet mistanke om strafbare forhold kan  

 projektadministrationen uden retskendelse skaffe sig adgang og foretage  

 kontrol af regnskabsmateriale i lokaler m.m., der benyttes af de enkelte  

 projekter, hvis det er nødvendigt for at sikre bevismateriale.
 Stk. 7. Projektadministrationen skal indberette konstaterede  

 uregelmæssigheder til Direktøren for Arbejdsmarkedsstyrelsens  

 controllerfunktion.
 § 22. Projektadministrationen skal organiseres  

 således, at behandling og godkendelse af betalingsanmodningerne til  

 Direktøren for Arbejdsmarkedsstyrelsen og de faktiske udbetalinger til  

 tilskudsmodtagerne er adskilte funktioner.
 Stk. 2. Projektadministrationen skal sende en beskrivelse af  

 sit kontrolsystem til Direktøren for Arbejdsmarkedsstyrelsen, inden  

 den kan disponere over socialfondsmidlerne.
 § 23. Projektadministrationen er økonomisk  

 ansvarlig for, at vejledning, tilsyn og kontrol overfor tilskudsmodtager  

 gennemføres korrekt.
 Stk. 2. Projektadministrationen er ved konstatering af  

 alvorlige problemer eller uregelmæssigheder i forbindelse med et  

 projekt, herunder tilfælde af manglende betalingsevne eller strafbare  

 forhold, dog ikke økonomisk ansvarlig herfor, såfremt  

 projektadministrationen kan godtgøre, at den under hele  

 projektforløbet har opfyldt sin vejlednings-, tilsyns- og  

 kontrolforpligtelse og i øvrigt ikke er skyld i misbrug eller  

 forsømmelighed.
 Projektadministrationernes aflæggelse af  

 statusrapporter, regnskaber m.m.
 § 24. Med henblik på løbende  

 orientering af overvågningsudvalget sender de regionale  

 projektadministrationer efter projektgodkendelsesudvalgets behandling en  

 oversigt over samtlige projekter indeholdende en kort beskrivelse af  

 projekterne med relevante data og en begrundelse for  

 projektgodkendelsesudvalgets beslutning om godkendelse eller afslag til  

 Direktøren for Arbejdsmarkedsstyrelsen.
 § 25. Projektadministrationen skal hver 4.  

 måned afgive en statusrapport for programmets gennemførelse til  

 Direktøren for Arbejdsmarkedsstyrelsen.
 Stk. 2. Projektadministrationens statusrapport skal  

 indeholde:
1)	Samlet status på foranstaltningsniveau for projekternes  

 økonomi, herunder a)	samlet opgørelse over projekternes faktisk bogførte,  

 godkendte, betalte og projektrelaterede udgifter fra kalenderårets  

 start, b)	en samlet udspecificeret opgørelse af finansieringen, c)	samlet status for deltagernes gennemførelse, og d)	en samlet opgørelse over budgetterede udgifter og en  

 udspecificeret finansiering for de følgende 4 måneder.
 2)	Samlet status for projekternes gennemførelse.
 3)	Redegørelse for projektadministrationens gennemførte  

 og planlagte informationsaktiviteter.
 4)	Opgørelse på foranstaltningsniveau over afgivne tilsagn  

 på opgørelsestidspunktet udregnet fra kalenderårets  

 start.
 Stk. 2. Statusrapporten skal underskrives af  

 projektadministrationen og sendes til Direktøren for  

 Arbejdsmarkedsstyrelsen senest den sidste dag i måneden efter  

 projekternes opgørelsestidspunkter d. 30. april, 31. august og 31.  

 december.
 § 26. I det omfang projektadministrationen tillige  

 har modtaget socialfondsmidler til teknisk assistance, afgives et  

 revisorpåtegnet regnskab herfor til Direktøren for  

 Arbejdsmarkedsstyrelsen i forbindelse med den statusrapport, der afleveres  

 efter opgørelsestidspunktet 31. december.
Kapitel 9 Anvendelse af EDB-system § 27. Direktøren for  

 Arbejdsmarkedsstyrelsen vil efter nærmere anvisning kunne forlange, at  

 projektadministrationens statusrapporter m.m. overføres til  

 Direktøren for Arbejdsmarkedsstyrelsen gennem et EDB-system, der  

 stilles til rådighed af Direktøren for  

 Arbejdsmarkedsstyrelsen.
Kapitel 10 Kontrol foretaget af Europa-Kommissionen,  

 Direktøren for Arbejdsmarkedsstyrelsen og revisionen med flere § 28. Repræsentanter fra  

 Europa-Kommissionen, Rigsrevisionen og Direktøren for  

 Arbejdsmarkedsstyrelsen eller den Direktøren bemyndiger dertil, kan  

 på stedet kontrollere ved stikprøvekontrol  

 projektgodkendelsesudvalgenes og de regionale projektadministrationers  

 forvaltnings- og kontrolsystemer, og om de overholder de gældende  

 regler og bestemmelser for Den Europæiske Socialfond.
 Stk. 2. Repræsentanter fra Europa-Kommissionen,  

 Rigsrevisionen og Arbejdsministeriet eller den ministeriet bemyndiger dertil,  

 kan på stedet kontrollere ved stikprøvekontrol  

 Arbejdsmarkedsstyrelsens forvaltnings- og kontrolsystemer, og om styrelsen  

 overholder de gældende regler og bestemmelser for Den Europæiske  

 Socialfond.
Stk. 3. Ved kontrollen skal alle relevante rapporter,  

 regnskabsmateriale og kontrolbilag stilles til rådighed.
Rapporter,  

 regnskabsmateriale og kontrolbilag skal opbevares i 3 år efter  

 Europa-Kommissionens betaling af restbeløbet vedrørende en  

 intervention.
§ 29. Direktøren for  

 Arbejdsmarkedsstyrelsens controllerfunktion har til opgave at udføre  

 systemkontrol, herunder 1)	udføre forvaltningskontrol af forvaltningsmyndigheden,  

 betalingsmyndigheden og projektadministrationerne, og 2)	foretage stikprøvekontrol af projekterne.
 Stk. 2. Controllerfunktionen orienterer den relevante  

 projektadministration om resultatet af de gennemførte  

 kontrolbesøg til brug for projektadministrationens arbejde.
 Stk. 3. Controllerfunktionen skal sende oplysninger om  

 projektadministrationernes indberetning til controllerfunktionen over  

 konstaterede uregelmæssigheder til Europa-Kommissionen i  

 overensstemmelse med gældende bestemmelser, der er fastsat af  

 Europa-Kommissionen.
Stk. 4. Controllerfunktionen skal koordinere den samlede  

 kontrolindsats med Europa-Kommissionen og eventuelt andre berørte  

 medlemsstater.
Retningslinier for koordinering med Europa-Kommissionen er  

 fastlagt i en samarbejdsaftale.
 Stk. 5. Controllerfunktionen skal årligt udarbejde en  

 kontrolrapport i overensstemmelse med gældende bestemmelser, der er  

 fastsat af Europa-Kommissionen.
§ 30. Direktøren for  

 Arbejdsmarkedsstyrelsen indgår aftale med et revisionsfirma, der  

 skal 1)	afgive erklæring om, at tilskudsmodtagers forretningsgange og  

 registreringssystemer er tilrettelagt forsvarligt, inden tilskudsmodtager kan  

 få den første udbetaling, 2)	kontrollere og godkende alle statusrapporter og endelige  

 projektregnskaber som forudsætning for de efterfølgende og  

 endelige udbetalinger til tilskudsmodtagerne, 3)	foretage revisionsbesøg og kontrol på stedet hos  

 tilskudsmodtager mindst én gang i projektperioden, 4)	rapportere om udført gennemgang, revisionsbesøg og  

 kontrol til projektadministrationen, 5)	indsende erklæringer for udført gennemgang,  

 revisionsbesøg og kontrol til Direktøren for  

 Arbejdsmarkedsstyrelsen i forbindelse med projektadministrationernes  

 statusrapporter, 6)	uddanne og kompetenceudvikle projekternes og  

 projektadministrationernes nøglepersoner, og 7)	yde rådgivning og vejledning til tilskudsmodtagere og  

 projektadministrationer.
Kapitel 11 Dispensation § 31. Direktøren for  

 Arbejdsmarkedsstyrelsen kan dispensere fra § 13, stk. 1, 2 og  

 3.
Kapitel 12 Ikrafttræden m.v.
 § 32. Bekendtgørelsen træder i kraft  

 den 10. marts 2001.
 Stk. 2. Bekendtgørelse nr. 909 af 15. oktober 1996 om  

 ansvar og kompetencefordeling m.v. i forbindelse med administration af  

 støttemidler fra Den Europæiske Socialfond ophæves.
 Stk. 3. Tilskud til projekter bevilget før 1. maj 2000  

 behandles dog efter bekendtgørelse nr. 909 af 15. oktober 1996 om  

 regnskab og revision m.v. i forbindelse med udbetaling af støttemidler  

 fra Den Europæiske Socialfond.
