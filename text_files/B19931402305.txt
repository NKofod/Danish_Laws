I medfør af §§ 35 og 51, stk. 4, i lov om jagt og vildtforvaltning, jf.  

 lovbekendtgørelse nr. 801 af 11. december 1987 fastsættes:  Formål § 1.  Bekendtgørelsen har til formål at sikre Rødsand  

 med omliggende søterritorium som yngle- og tilholdssted for sæler.
Afgrænsning § 2.  Rødsand Vildtreservat i Storstrøms Amt omfatter  

 som angivet på kortbilag:
54 grader 35'21 N, 11 grader 48'65 Ø (nordvesthjørnet) 54 grader 35'09 N, 11 grader 50'15 Ø (Nordøsthjørnet) 54 grader 34'65 N, 11 grader 50'58 Ø (Østhjørnet) 54 grader 34'24 N, 11 grader 50'30 Ø (Sydøsthjørnet) 54 grader 34'44 N, 11 grader 48'40 Ø (Sydvesthjørnet).
 Stk. 2.  Det under nr. 1 nævnte område afmærkes med gule  

 sømærker, påsat gult kryds som topbetegnelse.
Reservatbestemmelser § 3.  På de i § 1 nævnte områder er landgang, sejlads  

 eller anden form for færdsel forbudt i perioden 1. marts-30. september.
 Stk. 2.  Bestemmelserne i stk. 1 gælder ikke for sejlads  

 i forbindelse med erhvervsfiskeri, hvorunder der dog højst kan medtages det  

 antal personer, der er nødvendig af hensyn til fiskeriets gennemførelse.
Dispensation og tilsyn § 4.  Skov- og Naturstyrelsen kan, når særlige forhold  

 taler derfor, dispensere fra bestemmelserne i § 3.
 § 5.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 6.  Overtrædelse af bestemmelserne i § 3 straffes  

 med bøde, med mindre strengere straf er forskyldt efter den øvrige  

 lovgivning.
 § 7.  Bekendtgørelsen træder i kraft den 1. oktober  

 1993.
