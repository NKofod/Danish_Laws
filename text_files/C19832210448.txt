Forskole Skole 2 Skole 3 Skole 4 Uddannelsens varighed:
 ca. 3 år og 11 uger.
Uddannelsens mål Lærlingen skal i læretiden opnå erhvervskompetence som orgelbygger i  

 overensstemmelse med nedenstående uddannelsesregler og den for uddannelsen  

 fastsatte kursusplan.
Uddannelsens tilrettelægning De grundlæggende praktiske færdigheder og teoretiske viden erhverver  

 lærlingen på teknisk skole.
Uddannelsen på virksomheden skal derfor  

 tilretteægges således, at lærlingen ved beskæftigelse med de i faget  

 forekommende arbejdsmetoder og produktioner opnår en rutine, der giver  

 mulighed for ikke alene at kunne udføre den afsluttende prøve, men også efter  

 endt læretid at kunne påtage sig at fremstille forekommende dele til orgler i  

 god kvalitet.
Teknisk skole Undervisningen på teknisk skole omfatter både praktik og teori med  

 hovedvægten lagt på de praktiske øvelser.
 Pensum er opdelt således:
Forskolen - varighed 10 uger Undervisning i tegningslæsning, fagtegning og frihåndstegning, faglig  

 regning og materialelære.
 Undervisning i brug og vedligeholdelse af håndværktøj og el-håndværktøj.
 Praktikøvelser ved udførelse af møbelemner eller delemner, herunder  

 tilridsning, fremstilling af samlinger, samling, beslåning og  

 overfladebehandling.
 Undervisning er fælles for lærlinge i møbelsnedker- og orgelbyggerfaget.
Skoleophold 2 - varighed 10 uger Undervisning i tegningslæsning, fagtegning og frihåndstegning,  

 værkstedsøkonomi og materialelære.
 Praktikøvelser i udførelse af forskellige møbeltyper og inventar, herunder  

 tilridsning, tildannelse af samlinger, samling og beslåning samt  

 overfladebehandling.
 Undervisning er fælles for lærlinge i møbelsnedker- og orgelbyggerfaget.
Skoleophold 3 - varighed 10 uger Undervisning i fagtegning, værkstedsøkonomi og materialelære.  

 Praktikøvelser i udførelse af forskellige møbeltyper, hvori anvendte hånd- og  

 maskinsamlinger samt finerarbejder og overfladebehandling indgår.
 Undervisning er fælles for lærlinge i møbelsnedker- og orgelbyggerfaget.
Skoleophold 4 - varighed 5 uger Undervisning i tegningslæsning, orglets opbygning, orgelstilhistorie og  

 restaureringsprincipper.
Stemning udføres ved stemmebord.
 Samtlige skoleophold omfatter endvidere undervisning i følgende almene  

 fag: dansk, samtidsorientering, virksomhedslære og samarbejdslære samt  

 førstehjælp.
Uddannelsesregler Fastsat af Lærlingerådet i henhold til § 24, stk. 5, i lov nr. 261 af 2. oktober 1956 om lærlingeforhold.
 Under uddannelsen på lærestedet skal lærlingen ved beskæftigelse i  

 virksomhedens produktion opøves i de i faget forekommende arbejdsmetoder,  

 således at der opnås det fornødne grundlæggende kendskab til tilskæring,  

 sammenlimning og afpudsning, tilridsning og udførelse af de i faget anvendte  

 samlingsmetoder, finering, herunder tilskæring og sammensætning af finer,  

 bejdsning, almindelige former for overfladebehandling samt opstilling af  

 orgler.
 Svendeprøven udføres i den afsluttende periode i virksomheden.
